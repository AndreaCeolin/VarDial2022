{"id": "5308020", "revid": "110157", "url": "https://it.wikipedia.org/wiki?curid=5308020", "title": "Letteratura dei diritti umani", "text": "La letteratura dei diritti umani \u00e8 un genere letterario che, direttamente o indirettamente, promuove i valori dei diritti umani. Obiettivo della letteratura dei diritti umani \u00e8 combinare la forza letteraria con la motivazione all'azione, che \u00e8 fondamentale nella lotta per la protezione dei diritti umani. Questo genere letterario si basa sul concetto di \"letteratura impegnata\" teorizzata dal filosofo e scrittore francese Jean-Paul Sartre.\nLa letteratura dei diritti umani crede che ognuno di noi abbia il dovere morale e il potere di operare un cambio sociale. Ma in particolare, si basa sulla fiducia dell'enorme potere della letteratura di riuscire a mettere in moto un cambiamento, e sulla responsabilit\u00e0 dell'autore riguardo agli aspetti sociali oltre che artistici del suo lavoro.\nContesto.\nIl concetto di Letteratura dei Diritti Umani fu teorizzata per la prima volta nella prefazione di \"Freedom\", un'antologia di racconti scritti da autori di risonanza mondiale pubblicata per la prima volta in Gran Bretagna nel 2010 da Mainstream Publishing, in collaborazione con l'organizzazione di difesa dei diritti umani Amnesty International, e poi tradotta in vari Paesi, fra cui USA, Canada, Polonia, Spagna, America Latina e Italia. Ogni racconto di questa antologia \u00e8 ispirato a un articolo della Dichiarazione universale dei diritti umani.\nNella prefazione \"Il Tremendo Potere della Letteratura\", Vered Cohen Barzilay esamina la relazione fra il romanzo italiano Prima di lasciarsi di Gabriella Ambrosio (in inglese \"Before we say goodbye\") e la comprensione dei diritti umani.\nIl concetto base fu in seguito introdotto in una discussione pubblica al Book Festival di Edimburgo del 2010, quindi formalmente presentato da Vered Cohen Barzilay nel marzo del 2012 all'Universit\u00e0 di Oxford, Gran Bretagna in un dibattito dal titolo \"Il Potere della Letteratura e Diritti Umani\", e infine a Londra all'inizio del 2013 al Festival Letterario alla London School of Economics and Political Science .. Nel 2012, Cohen Barzilay ha fondato founded Novel Rights, una casa editrice digitale specializzata nel creare e promuovere Letteratura dei Diritti Umani.\nLetteratura impegnata e sua relazione con la letteratura dei diritti umani.\nLa \"Letteratura dei Diritti Umani\" \u00e8 basata sull'idea di \"letteratura impegnata\" formulata dallo scrittore e filosofo francese Jean-Paul Sartre nel suo libro \"Cos'\u00e8 la letteratura?\". Sartre argomentava che gli intellettuali hanno il dovere di prendere posizione riguardo ai maggiori conflitti politici. Egli si augurava che la letteratura servisse alle minoranze oppresse come mezzo per ottenere il riconoscimento e che gli uomini di potere fossero mossi all'azione sotto l'influenza della letteratura. Inoltre sosteneva che un romanzo dovrebbe consapevolmente rivolgersi a chi ha la possibilit\u00e0 di agire. Sartre scorgeva una doppia funzione nella letteratura, che dovrebbe agire come specchio per l'oppressore e come fonte di ispirazione e guida per gli oppressi, sebbene egli non espliciti come esattamente possa alla letteratura seguire l'azione.\nCome imperativo morale, la Letteratura dei Diritti Umani vuole condurre i suoi lettori a capire il valore dei diritti umani e ad agire per proteggerli.\nIl potere della letteratura.\nMarina Nemat, autrice di \"Prigioniera di Teheran\" e vincitrice del premio \"Human Dignity\" conferito dal Parlamento Europeo scrive: \"La letteratura racchiude l'esperienza degli uomini, raggiunge i cuori e ci fa sentire il dolore di quelli che sono trattati ingiustamente. Senza la letteratura e la narrativa, noi perderemmo la nostra stessa identit\u00e0 di esseri umani e ci dissolveremmo nel buio del tempo e della ripetizione dei nostri errori\" \".. Per questo, la Letteratura dei Diritti Umani enfatizza la responsabilit\u00e0 dell'autore di perseguire una scrittura che deliberatamente non si isoli dal mondo e dagli eventi geopolitici, cos\u00ec come dalle crisi regionali e globali. La Letteratura dei Diritti Umani chiama gli scrittori a esercitare il loro dovere morale e sociale.\nMartha Nussbaum, docente e filosofa americana, nel suo libro \"Poetic Justice\" sostiene che l'empatia sociale \u00e8 la condizione necessaria per un trattamento equo da parte delle Corti. I giudici, osserva Nussbaum, mancano di dati immaginativi riguardo alle persone che devono giudicare, e i romanzi sono qualcosa a cui loro possono rivolgersi per avere lumi. L'autore Richard Rorty ha scritto della \"cultura dei diritti umani\", un termine che dichiara d'aver mutuato dal giurista e filosofo argentino Eduardo Rabossi. \nNel suo saggio \"Il tremendo potere della letteratura,\nVered Cohen Barzilay scrive: \"La letteratura pu\u00f2 essere potente come la vita stessa. Pu\u00f2 essere la nostra profezia. Pu\u00f2 ispirare a cambiare il mondo e darci il conforto, la speranza, la passione e la forza di cui abbiamo bisogno per creare un futuro migliore per noi e per tutta l'umanit\u00e0\".\nMa la Letteratura dei Diritti Umani non pretende dagli autori una chiamata all'azione; anzi, il compito dell'autore si conclude con il processo di scrittura. \u00c8 la risposta del lettore che determina l'appartenenza del romanzo a questo genere.\nIl dibattito.\nI critici della letteratura impegnata ribattono che essa non \u00e8 letteratura ma propaganda, in quanto creata e usata per motivi politici. Inoltre, che il proposito di raggiungere le masse porta ad abbassare il livello del linguaggio. \nSartre sottoline\u00f2 piuttosto che sia gli scrittori che i leader sociali devono costantemente mirare a sviluppare e migliorare il livello intellettuale dei loro lettori, offrendo loro qualcosa che va oltre ci\u00f2 che \u00e8 loro familiare e offrendo l'opportunit\u00e0 di allargare gli orizzonti.\nUn'altra critica alla letteratura impegnata sottolinea che un romanzo mostra la sua grandezza solo quando continua ad agire fuori dal suo tempo; quindi pu\u00f2 solo collocarsi al di l\u00e0 dello spazio e del tempo di un conflitto socio-politico. A suo tempo Sartre ribatt\u00e9 che chi attacca la letteratura impegnata dimostra solo il vecchio desiderio di ritirarsi in un guscio e ignorare eventi che possono invece da un giorno all'altro raggiungere le loro vite. Ma gli autori invano cercano di isolarsi dalla realt\u00e0. Tutti i romanzi inevitabilmente ci istruiscono sulla vita. Il romanzo impegnato apre la strada a come noi possiamo o non possiamo relazionarci a una nuova conoscenza.\nGabriella Ambrosio, autrice di \"Prima di lasciarsi\", nella prefazione del suo racconto \"Sticko\", ispirato ai fatti accaduti nella caserma Bolzaneto a Genova in occasione del G8 del 2001, scrive: \"A volte, gli scrittori hanno paura di sapere quello che \u00e8 inevitabile: che l'arte \"pura\" non esiste. Nessuno di noi \u00e8 puro o innocente: ogni parola che ha potere immaginativo produce cultura, e la cultura produce comportamenti.\"\nUn altro problema sollevato dagli intellettuali e nei circoli letterari \u00e8 la competenza dell'autore. Possono i romanzieri comprendere i temi sociali? Possono gestire la complessit\u00e0, o non rischiano di sostenere false cause? La risposta che \u00e8 scaturita \u00e8 che il romanzo impegnato richiede all'autore un talento maggiore e una pi\u00f9 ampia conoscenza, e di fatto crea una nuova generazione di autori.\nUn esempio di romanzo ambientato in un contesto geografico e temporale ben definito e concluso e che nello stesso tempo trascende quei limiti \u00e8 Il buio oltre la siepe di Harper Lee. Questo romanzo, che descrive il razzismo negli Stati Uniti in uno specifico luogo e tempo, riesce a fare luce sul razzismo e la discriminazione in senso universale, influenzando generazioni di lettori in tutto il mondo.\nLetteratura e movimento dei diritti umani.\nLynn Hunt, docente dell'Universit\u00e0 di Stanford, ha identificato e messo a fuoco gli stretti e particolari legami che possono intercorrere fra letteratura e campagne dei diritti umani. Nel suo libro \"Inventing Human Rights: a History\" esamina la narrativa del XVIII secolo e il ruolo che ha giocato nell'elaborazione stessa del concetto di diritti umani. Hunt dimostra come le relazioni umane narrate nei romanzi generarono una potente empatia che aiut\u00f2 il diffondersi di nuove idee. Oltre a Il buio oltre la siepe (citato sopra), un altro grande esempio \u00e8 La capanna dello zio Tom, di Harriet Beecher Stowe, bestseller del XIX secolo. Il romanzo ebbe un tale impatto sull'opinione pubblica da essere considerato uno dei detonatori del movimento abolizionista della met\u00e0 dell'Ottocento. Altri romanzi che hanno avuto un grande impatto sulla lotta per i diritti umani possono essere considerati, a solo titolo di esempio: \"Il processo\" di Franz Kafka, \"La notte\" di Elie Wiesel, \"Amatissima\" di Toni Morrison.\nLibert\u00e0 di espressione e persecuzione degli autori.\nMentre la Dichiarazione universale dei diritti umani definisce come uno dei diritti fondamentali la Libert\u00e0 di Pensiero e di Espressione, le dittature e i regimi repressivi, nel tentativo di silenziare il dissenso, costantemente attaccano queste libert\u00e0 con l'uso della censura e perseguitano, imprigionano e condannano a morte scrittori e giornalisti. Il cinese Liu Xiaobo, critico letterario, scrittore, docente e attivista dei diritti umani insignito nel 2010 del Premio Nobel per la Pace, \u00e8 stato condannato nel 2009 a 11 anni di prigione per \"incitamento alla sovversione\". Salman Rushdie, scrittore di origini indiane, \u00e8 stato colpito da una fatw\u0101 dell'Ayatollah Ruhollah Khomeyni per il suo romanzo Versetti satanici (1988), accusato di irriverenza verso il profeta Maometto. Rushdie, costretto a nascondersi e a vivere sotto protezione in Inghilterra per anni per sfuggire alla condanna a morte (portata invece a compimento sul suo traduttore giapponese), \u00e8 divenuto poi presidente del PEN, l'associazione internazionale degli scrittori che lottano per la libert\u00e0 di espressione, e che agisce come una voce potente in difesa di scrittori perseguitati imprigionati e talvolta uccisi per le loro visioni."}
{"id": "5308049", "revid": "1670527", "url": "https://it.wikipedia.org/wiki?curid=5308049", "title": "Daredevil (serie televisiva)", "text": "Marvel's Daredevil, nota semplicemente come Daredevil, \u00e8 una serie televisiva statunitense sviluppata per Netflix da Drew Goddard e basata sull'omonimo personaggio dei fumetti Marvel Comics. La serie \u00e8 ambientata all'interno del Marvel Cinematic Universe (MCU), ed \u00e8 il primo di una serie di show che conducono al crossover \"The Defenders\". La serie \u00e8 prodotta dalla Marvel Television in associazione con ABC Studios e Goddard Textiles e con DeKnight Productions per la prima stagione. Steven S. DeKnight \u00e8 lo showrunner della prima stagione, sostituito da Doug Petrie e Marco Ramirez per la seconda stagione; Goddard ha il ruolo di consulente creativo.\nCharlie Cox interpreta il protagonista Matt Murdock, un avvocato cieco che di notte combatte il crimine nei panni di Daredevil. Il cast principale comprende inoltre Deborah Ann Woll, Elden Henson e Rosario Dawson, Toby Leonard Moore, Vondie Curtis-Hall, Bob Gunton, Ayelet Zurer e Vincent D'Onofrio nella prima stagione e Jon Bernthal, \u00c9lodie Yung e Stephen Rider nella seconda. La serie \u00e8 girata a New York.\nLa prima stagione di \"Daredevil\" \u00e8 stata distribuita il 10 aprile 2015. Il 21 aprile 2015 Marvel e Netflix hanno rinnovato la serie per una seconda stagione, che \u00e8 stata distribuita il 18 marzo 2016. Nel luglio 2016 la serie \u00e8 stata rinnovata per una terza stagione che \u00e8 stata poi distribuita il 19 ottobre 2018. Una serie spin-off, \"The Punisher\", \u00e8 stata ordinata nell'aprile 2016 (distribuita il 17 novembre 2017). Dal 28 febbraio 2022 la serie non \u00e8 pi\u00f9 disponibile su Netflix.\nTrama.\nHell's Kitchen. L'avvocato Matt Murdock, dopo aver perso la vista da bambino a causa di un incidente radioattivo, sviluppa dei sensi sovrumani e li utilizza per combattere il crimine per le strade della sua citt\u00e0 nei panni del supereroe Daredevil.\nPrima stagione.\nMatt affronta il potente signore del crimine Wilson Fisk, alias Kingpin, impegnato nella sua opera di riqualificazione del quartiere in combutta con vari esponenti della malavita della citt\u00e0.\nSeconda stagione.\nMatt continua a cercare di gestire la sua doppia vita come avvocato e supereroe; il suo cammino lo porta ad incrociarsi con il freddo, violento e spietato vigilante Frank Castle, alias The Punisher, e con la sua vecchia fiamma Elektra insieme alla quale affronta un'antica e potente setta ninja, la Mano.\nTerza stagione.\nDaredevil dovr\u00e0 affrontare ancora Wilson Fisk, che prova a risalire la china e ricostruire il suo regno criminale, aiutato da Dex Poindexter, un ambiguo agente dell'FBI dotato di una mira straordinaria, che si riveler\u00e0 un pericoloso psicopatico.\nProduzione.\nSviluppo.\nIl 10 ottobre 2012 i diritti cinematografici di Devil passarono dalla 20th Century Fox ai Marvel Studios, permettendo cos\u00ec al personaggio di essere usato all'interno del Marvel Cinematic Universe. Nell'ottobre 2013 Deadline rivel\u00f2 che la Marvel era al lavoro su quattro serie televisive e una miniserie (per un totale di 60 episodi) da realizzare con un servizio di video on demand o un fornitore di prodotti via cavo, con Netflix, Amazon e WGN America interessati al progetto. Alcune settimane dopo, la Marvel e la Disney annunciarono di aver concluso un accordo con Netflix per trasmettere delle serie televisive su Daredevil, Jessica Jones, Pugno d'acciaio e Luke Cage e una miniserie sui Difensori.\nDrew Goddard venne assunto come produttore esecutivo e showrunner di Daredevil e per scrivere e dirigere il primo episodio. Nel maggio 2014 Goddard lasci\u00f2 il suo ruolo di showrunner per concentrarsi sulla regia di \"Sinister Six\" per la Sony. Al suo posto venne chiamato Steven S. DeKnight. Goddard, che ha scritto anche i primi due episodi, \u00e8 rimasto come consulente e produttore esecutivo. Venne infine annunciato che il titolo ufficiale della serie sarebbe stato \"Marvel's Daredevil\" e che la prima stagione si sarebbe composta di 13 episodi di un'ora.\nA una domanda riguardo al futuro della serie dopo la prima stagione, DeKnight ha affermato: \"Non ne ho proprio idea. \u00c8 complicato per il fatto che [\"Daredevil\"] \u00e8 parte di un piano pi\u00f9 grande - \"Jessica Jones\", \"Luke Cage\", \"Iron Fist\" e \"The Defenders\". Come tutto questo verr\u00e0 incastrato, e se ci sar\u00e0 o meno una seconda stagione di questo show, o se confluir\u00e0 nelle altre serie, sono domande alle quali nessuno pu\u00f2 ancora rispondere con certezza... posso dire che abbiamo parlato di alcune cose interessanti per la seconda stagione, ma non posso dire di pi\u00f9. \u00c8 qualcosa a cui sarebbe fantastico lavorare\". Nel novembre 2014, DeKnight disse che \"ci saranno probabilmente\" pi\u00f9 stagioni di \"Daredevil\".\nNell'aprile 2015 Netflix ha rinnovato la serie per una seconda stagione, distribuita nel 2016; Doug Petrie e Marco Ramirez sostituiscono DeKnight come showrunner e produttori esecutivi. Nel luglio 2016 la serie \u00e8 stata rinnovata per una terza stagione, con Petrie e Ramirez confermati come showrunner.\nSceneggiatura.\nNel settembre 2014, DeKnight, parlando della libert\u00e0 della serie nell'usare il personaggio, disse che, nonostante la libert\u00e0 lasciata da Netflix, ci sono delle restrizioni dovute al fatto che si tratta di una propriet\u00e0 Marvel che deve esistere all'interno di un universo condiviso.\nIl CEO di Netflix Ted Sarandos, confrontando la serie con il film del 2003, disse che la serie \"non avr\u00e0 paura di essere pi\u00f9 dark. Quel che amiamo di questi personaggi \u00e8 che sono molto ancorati alla Terra\". DeKnight ha in seguito aggiunto che la serie sar\u00e0 pi\u00f9 adulta e cruda rispetto agli altri lavori Marvel, ma che non ci saranno momenti gratuiti di violenza o nudit\u00e0. \"La storia non li richiede e penso che ne soffrirebbe se ci spingessimo cos\u00ec oltre\".\nNel dicembre 2014, il presidente della Marvel Television e produttore esecutivo Jeph Loeb disse che \"Non ci saranno persone che volano nel cielo; non ci sono martelli magici. Abbiamo sempre visto lo show in primis come una crime-story e poi come uno show di supereroi\". DeKnight ha commentato che vede la serie pi\u00f9 vicina a show come \"The Wire\" che alle classiche serie di supereroi.\nCasting.\nCharlie Cox venne scelto come interprete di Daredevil a fine maggio 2014. Il 10 giugno venne annunciato che Vincent D'Onofrio avrebbe interpretato Wilson Fisk, e il 20 giugno si aggiunse al cast Rosario Dawson in un ruolo non specificato. In seguito entr\u00f2 nel cast Elden Henson come Foggy Nelson, seguito da Deborah Ann Woll come Karen Page. Il primo ottobre \u00e8 stato rivelato che la Dawson avrebbe interpretato Claire Temple, personaggio basato sia sulla Claire Temple dei fumetti che sull'Infermiera di notte, e venne annunciato che Ayelet Zurer avrebbe interpretato Vanessa Marianna. Sulle scelte di casting DeKnight ha rivelato che \"non \u00e8 importante quanto gli attori assomiglino ai personaggi, ma quanto sentano vicino a loro la parte\".\nNella seconda stagione tornano Cox, Woll, Henson e Dawson, ai quali si aggiungono Jon Bernthal nei panni di Frank Castle / Punisher, \u00c9lodie Yung nei panni di Elektra, e Stephen Rider nei panni di Blake Tower. Il 13 novembre 2017 sono iniziate le riprese della terza stagione con l'ingresso di Wilson Bethel nel cast fisso nel ruolo di un agente dell'FBI dal nome ancora sconosciuto. Il 25 gennaio 2018 Joanne Whalley entra a far parte della terza stagione nel ruolo di Suor Maggie, madre di Matt Murduck. Nel marzo 2018 anche Jay Ali si unisce al cast principale.\nDesign.\nMatt Murdock all'inizio della serie indossa un costume nero (chiamato \"tenuta da vigilante\" dalla produzione), ispirato a quello indossato dal personaggio nella miniserie \"L'uomo senza paura\" di Frank Miller, piuttosto che al classico costume rosso con le corna. DeKnight ha spiegato che non \u00e8 stato usato sin dall'inizio il costume classico per sottolineare la formazione di Matt Murdock come Daredevil, in modo che il costume si evolva insieme al personaggio. Ha poi aggiunto che \"alla fine indosser\u00e0 il costume classico, perch\u00e9 non sarebbe Daredevil senza di esso. Arrivare a quella meta \u00e8 parte del divertimento\". La costumista Stephanie Maslansky ha spiegato che \u00e8 stata una sfida riuscire a creare un costume funzionale, poich\u00e9 \"volevamo qualcosa che avesse un aspetto militare e funzionale, ma anche spettacolare e sexy\".\nRiprese.\nLa serie \u00e8 girata a New York, in zone della citt\u00e0 che ricordano la vecchia Hell's Kitchen, e in teatro di posa.\nColonna sonora.\nNell'ottobre 2014 \u00e8 stato rivelato che John Paesano comporr\u00e0 le musiche per la serie. Il main theme \u00e8 stato co-composto da Braden Kimball. La colonna sonora della prima stagione \u00e8 stata pubblicata su iTunes nell'aprile 2015.\nTie-in.\n\"Daredevil\" \u00e8 la prima delle serie ordinate da Netflix ed \u00e8 seguita da \"Jessica Jones\", \"Luke Cage\" e \"Iron Fist\", le quali hanno portato alla miniserie \"The Defenders\". Nel novembre 2013, il CEO della Disney Bob Iger ha rivelato che se i personaggi dovessero risultare popolari potrebbero essere portati anche sul grande schermo. Nell'agosto 2014 D'Onofrio ha dichiarato che la Marvel ha \"dei grossi piani in serbo\" per il futuro dopo le serie TV. Nel dicembre 2014 Loeb ha spiegato che \"nell'universo Marvel ci sono centinaia di supereroi di ogni tipo, ma i Vendicatori sono qui per salvare il mondo, Daredevil salva il suo quartiere... [la serie] \u00e8 ambientata nel Marvel Cinematic Universe. \u00c8 tutto collegato. Ma ci\u00f2 non vuol dire che possiamo alzare gli occhi al cielo e vedere Iron Man. \u00c8 semplicemente una parte diversa di New York che ancora non abbiamo visto nei film\".\nNel febbraio 2015 Emma Fleisher della Marvel Television ha parlato dell'ambientazione della serie, affermando: \"Siamo parte dell'universo Marvel, ma non siamo esplicitamente nel mondo di \"Agents of S.H.I.E.L.D.\". Noi stiamo nel nostro angolo. Gli alieni sono arrivati e hanno distrutto la citt\u00e0, e questa \u00e8 la storia della ricostruzione di Hell's Kitchen\". Ad aprile 2015 Cox ha affermato che un crossover con i film \"\u00e8 possibile\". \"Penso che ci sia un modo per far convergere questi mondi. Penso che il nostro show sia un tantino diverso nello stile e nel tono rispetto ai film dei Vendicatori, ma \u00e8 tutto un unico universo e sento che c'\u00e8 un modo per Daredevil - e Luke Cage e gli altri personaggi di strada - per far parte di quel mondo. Penso che ci debba essere un modo, e penso si tratta di trovare il giusto tono per quel film crossover\". Cox ha inoltre rivelato che il suo contratto lo obbliga ad apparire nei film se la Marvel glielo chiedesse.\nDistribuzione.\nLa serie \u00e8 disponibile su Netflix in tutti i territori in cui il servizio \u00e8 disponibile, anche in Ultra HD 4K. Gli episodi di ogni stagione, come nel caso di altre serie originali Netflix, vengono rilasciati simultaneamente, in modo da incoraggiare il binge watching. La prima stagione \u00e8 stata distribuita il 10 aprile 2015; In Italia \u00e8 stata pubblicata il 22 ottobre 2015. La seconda stagione \u00e8 stata pubblicata il 18 marzo 2016. La terza stagione \u00e8 stata pubblicata il 19 ottobre 2018. La serie \u00e8 stata trasmessa in chiaro su Rai 4 dal 15 giugno 2020.\nIl 28 febbraio 2022 (in alcuni posti il primo marzo), la serie \u00e8 stata tolta da Netflix insieme a tutte le serie \"Marvel Knights\". Non si hanno informazioni ufficiali sulla prossima casa di queste serie.\nAccoglienza.\nPrima stagione.\nLa prima stagione \u00e8 stata acclamata dalla critica. Sull'aggregatore di recensioni Rotten Tomatoes ha un indice di gradimento del 98%, con un voto medio di 8/10 basato su 31 recensioni; il commento del sito recita: \"Grazie a una forte aderenza al suo materiale d'origine, alla sua produzione di qualit\u00e0 e a una componente drammatica non irrilevante, \"Daredevil\" eccelle come storia d'origini di un supereroe, come procedurale realistico e come un'eccitante avventura d'azione\". Metacritic ha assegnato alla serie un voto di 75 su 100 basato su 21 recensioni.\nMark Hughes di \"Forbes\", recensendo i primi due episodi, ha scritto: \"Molto semplicemente, con \"Daredevil\" la Marvel ci regala una delle pi\u00f9 grandi storie di origini di un supereroe mai fatte. \u00c8 alla pari con veri film d'origini come \"Batman Begins\", \"Iron Man\" e \"Superman\". Gli episodi sono come dei mini-film, e i primi due episodi avrebbero potuto tranquillamente venire distribuiti come un unico film - con giusto qualche ritocco per dare un tocco pi\u00f9 cinematografico - che sarebbe sicuramente stato uno dei migliori film della Marvel.\" Recensioni positive sono state scritte anche da Brian Lowry di \"Variety,\" e Matt Patches di \"Esquire\", secondo il quale \"lo show sostituisce l'estetica ad alto contenuto di zuccheri di Iron Man, Thor e Capitan America con un'atmosfera da neo-noir. Goddard e DeKnight inzuppano Daredevil nelle ombre e nel sangue\"; Patches ha inoltre lodato le interpretazioni di Cox e D'Onofrio, mentre ha criticato la gestione di una sotto-trama riguardante [Foggy] Nelson e [Karen] Page. Victoria McNally di MTV ha lodato le sequenze di combattimento e la performance di Elden Henson. Infine, Eric Eisenberg di \"Cinema Blend\" ha scritto che \"i primi cinque episodi sono talmente avvincenti e scioccanti che \u00e8 difficile immaginare che le cose possano prendere una piega negative [negli altri otto episodi]. \u00c8 intelligente, divertente, e ha dei momenti cos\u00ec sconvolgenti che dovrete trattenere le urla. \u00c8 sufficiente dire che la Marvel e Netflix hanno messo a segno l'ennesima rispettiva vittoria\". Mike Hale del \"New York Times\" \u00e8 stato meno positivo riguardo alla serie, definendola ordinaria ma ammettendo di aver avuto alte aspettative a causa del suo amore per i fumetti, e \"ammirando la cura e la seriet\u00e0 con cui [la serie] \u00e8 stata fatta.\" Ha definito la serie lenta, ma rappresenta comunque un piacevole cambiamento rispetto alla norma. Ha parzialmente apprezzato la performance di Cox, lodando la sua interpretazione come Murdock ma criticando quella come Daredevil. Hale ha concluso la recensione dei primi cinque episodi scrivendo che \"Daredevil\" \u00e8 \"definitivamente guardabile, [ma non \u00e8] il Daredevil che alcuni di noi ricordano.\"\nSeconda stagione.\nLa seconda stagione ha su Rotten Tomatoes un indice di gradimento del 75%, con un voto medio di 7/10 basato su 20 recensioni; il commento del sito recita: \"Sostenuto da impressionanti sequenze d'azione, Daredevil continua a tenere alto in livello nella seconda stagione, anche se le aggiunte di Punisher ed Elektra non riescono a riempire del tutto il vuoto lasciato da Wilson Fisk\". mentre su Metacritic ha un punteggio di 68 su 100 basato su 12 recensioni.\nRecensendo i primi sette episodi, Brian Lowry di \"Variety\" ha scritto che la seconda stagione comincia \"in modo incostante, come se prendesse una deviazione dal look oscuro e realistico dentro il reame dei film di Sam Peckinpah, con proiettili in slow-motion e spruzzate di sangue. Se resterete a guardarlo, tuttavia, lo show sboccer\u00e0 grazie a diverse sequenze d'azione magnifiche e all'introduzione di personaggi fondamentali come Punisher ed Elektra\". Merrill Barr di \"Forbes\" ha scritto che \"la seconda stagione di \"Daredevil\" \u00e8 pi\u00f9 o meno lo stesso eccellente show che era la prima stagione... e quando non lo \u00e8, \u00e8 anche meglio [...] I nuovi membri del cast sono furiosi come molti speravano, e i nuovi showrunner non sbagliano un colpo. Tutto \u00e8 come dovrebbe essere, e non c'\u00e8 niente di cui lamentarsi\".\nJack Shepard di \"The Indipendent\" \u00e8 stato pi\u00f9 critico, affermando che la battaglia ideologica tra Murdock e Castle \"\u00e8 il cuore di questi primi episodi ma mette anche in evidenza il problema principale di Daredevil\", ovvero \"l'assenza di un vero cattivo\"; tuttavia ha aggiunto che la stagione migliora con il quarto episodio e raggiunge l'apice con il sesto e il settimo episodio, che ha definito \"i migliori della stagione finora, preparano la strada per una storia avvincente\", e ha lodato le performance di Cox, Henson, Woll, Bernthal e Yung.\nSpin-off.\nNel gennaio 2016 \"TVLine\" riporta che Netflix \u00e8 al lavoro sulla serie \"The Punisher\", incentrata sull'omonimo personaggio interpretato da Jon Bernthal e introdotto nella seconda stagione della serie. Nell'aprile 2016 viene confermato lo sviluppo della serie e Steve Lightfoot viene annunciato come showrunner e produttore esecutivo. La serie viene rilasciata su Netflix il 17 novembre 2017."}
{"id": "5308050", "revid": "767487", "url": "https://it.wikipedia.org/wiki?curid=5308050", "title": "The Mystick Krewe of Clearlight", "text": "The Mystick Krewe of Clearlight \u00e8 un gruppo musicale strumentale progressive rock statunitense formatosi a New Orleans, Louisiana.\nStoria.\nLa band \u00e8 stata formata nel 1996 come progetto parallelo da parte di diversi musicisti della scena di New Orleans, provenienti da band quali Eyehategod, Down e Crowbar. La band permetteva ai suoi membri di esplorare territori diversi dal metal delle loro band di origine.\nDopo un periodo di concerti tenuti principalmente a New Orleans, la Mystick Krewe of Clearlight ha pubblicato il disco d'esordio omonimo nel 2000 per Tee Pee Records.\nNel 2001 esce \"The Father, the Son and the Holy Smoke\", uno split con gli Acid King per Man's Ruin Records, con ospite Scott \"Wino\" Weinrich (Saint Vitus, The Obsessed, Spirit Caravan, The Hidden Hand) alla voce. Lo stesso anno esce uno split che vede The Mystick Krewe of Clearlight e The Obsessed suonare cover dei Lynyrd Skynyrd. La Mystick Krewe esegue \"Cheatin Woman\" con Pepper Keenan (Corrosion of Conformity e Down) alla voce.\nHanno inoltre partecipato a compilation quali \"Inhale\" e \"High Volume: The Stoner Rock Collection\"."}
{"id": "5308051", "revid": "71433", "url": "https://it.wikipedia.org/wiki?curid=5308051", "title": "No Good Deed - Ossessione omicida", "text": ""}
{"id": "5308056", "revid": "61051", "url": "https://it.wikipedia.org/wiki?curid=5308056", "title": "Calciatrice tedesca dell'anno", "text": ""}
{"id": "5308059", "revid": "22356", "url": "https://it.wikipedia.org/wiki?curid=5308059", "title": "Aipichthys", "text": "L'aipittide (gen. Aipichthys) \u00e8 un pesce osseo estinto, appartenente ai paracantotterigi. Visse nel Cretacico superiore (Cenomaniano, circa 100 - 95 milioni di anni fa) e i suoi resti fossili sono stati ritrovati in Europa e in Asia.\nDescrizione.\nQuesto pesce era di piccole dimensioni, e solitamente non superava i 6-7 centimetri di lunghezza. Il corpo di \"Aipichthys\" era alto e corto, a forma di losanga, ed era dotato di grandi pinne impari, armate di spine anteriori. Le pinne pelviche erano spostate molto in avanti, in posizione toracica. La testa era corta e alta, ed era dotata di una sorta di cresta sopraoccipitale ipertrofica e molto alta, priva di osso antorbitale. La pinna caudale era dotata di due lobi molto pronunciati.\nClassificazione.\nI primi fossili di \"Aipichthys\" vennero descritti nel 1850. La specie tipo, Aipichthys pretiosus, venne descritta da Steindachner e proviene dalla zona di Komen, in Slovenia. Altre forme sono note in Inghilterra (A. nuchalis) e soprattutto in Libano (A. minor, A. velifer, A. oblongus).\n\"Aipichthys\" \u00e8 il genere eponimo della famiglia Aipichthyidae, un gruppo di piccoli pesci tipici dell'inizio del Cretaceo superiore, dalle affinit\u00e0 ricercabili nel grande gruppo (probabilmente parafiletico) dei paracantotterigi. In particolare, \"Aipichthys\" sembrerebbe essere uno dei membri pi\u00f9 derivati degli Aipichthyidae. \u00c8 probabile che gli aipittidi fossero membri basali dell'ordine Polymixiiformes, rappresentato anche da forme attuali.\nPaleoecologia.\nLa forma del corpo appiattito lateralmente e molto alto indica che questo animale doveva essere un nuotatore piuttosto lento ma molto abile nella manovra. Probabilmente \"Aipichthys\" e i suoi stretti parenti si muovevano con agilit\u00e0 all'interno di anfratti nelle rocce e nelle scogliere nei pressi delle rive della Tetide."}
{"id": "5308078", "revid": "599013", "url": "https://it.wikipedia.org/wiki?curid=5308078", "title": "Declan Kidney", "text": "Biografia.\nGi\u00e0 giocatore dilettante, dapprima per la squadra dell'universit\u00e0 di Cork e poi per il Dolphin, dopo la laurea si dedic\u00f2 all'insegnamento della matematica in una scuola superiore e nel contempo divenne allenatore della squadra di rugby dell'istituto, da l\u00ec passando poi alla guida della Nazionale irlandese under-17 e a seguire quella Under-19 con cui vinse nel 1999 il campionato del mondo di categoria.\nLa conquista del mondiale giovanile gli apr\u00ec la carriera di allenatore professionista di club e, nel 1998, divenne tecnico del , formazione che nel 2000 e nel 2002 condusse fino alla finale di Heineken Cup.\nNel 2002 entr\u00f2 nei ranghi federali come assistente allenatore dell', incarico che tenne per due anni; nel 2004 firm\u00f2 un contratto con la \"franchise\" gallese del Newport Gwent Dragons in Celtic League, ma prima ancora di essere entrato in carica, prospettataglisi la possibilit\u00e0 di tornare ad allenare in patria al , chiese di poter essere liberato dall'impegno preso per poter rimanere vicino alla famiglia.\nKidney rimase a Leinster solo una stagione, al termine della quale torn\u00f2 al Munster, con cui si aggiudic\u00f2 due volte il titolo di campione d'Europa, nel 2006 e nel 2008; proprio al culmine di tali successi gli fu affidato l'incarico di C.T. dell'.\nIl primo grande risultato di Kidney alla guida della Nazionale fu la vittoria nel Sei Nazioni 2009 con il Grande Slam, impresa nella quale l' non riusciva da 61 anni.\nI due successivi Sei Nazioni non furono altrettanto fruttuosi, e nei \"tour\" di met\u00e0 anno giunsero due vittorie in Nordamerica nel 2009 e tre sconfitte in Australasia nel 2010; nella , tuttavia, vinse un girone che comprendeva anche , , e , per poi essere eliminato dal nei quarti di finale.\nAll'inizio del Sei Nazioni 2013 Kidney si presentava con solo 19 vittorie sui 40 incontri successivi al Grande Slam del 2009, divenute 20 su 43 dopo le prime 3 giornate; a sancire la fine del rapporto con la Federazione fu la sconfitta nell'ultima giornata del torneo a Roma contro l', sempre battuta fino a quel momento nel Sei Nazioni e l'ultimo posto in classifica in coabitazione con la .\nIl 2 aprile successivo la Federazione irlandese annunci\u00f2 che non avrebbe rinnovato il contratto di Kidney.\nDall'agosto 2013 Kidney ricopre l'incarico di direttore della sezione sportiva dell'Universit\u00e0 di Cork."}
{"id": "5308080", "revid": "599013", "url": "https://it.wikipedia.org/wiki?curid=5308080", "title": "C\u00e9lia \u0160a\u0161i\u0107", "text": "Plurititolata, vincitrice di una UEFA Women's Champions League e di una Coppa di germania, entrambe con il , ha conseguito maggiori risultati sportivi con le maglie delle nazionali, vincendo con la nazionale tedesca Under-19 il Mondiale di Thailandia 2004, non ancora riservato alle formazioni Under-20, e con la nazionale maggiore due campionati europei, quelli di Finlandia 2009 e Svezia 2013, ai quali si aggiungono tre edizioni di Algarve Cup, nel 2006, 2012, e 2014."}
{"id": "5308085", "revid": "61051", "url": "https://it.wikipedia.org/wiki?curid=5308085", "title": "C\u00e9lia Okoyino da Mbabi", "text": ""}
{"id": "5308086", "revid": "61051", "url": "https://it.wikipedia.org/wiki?curid=5308086", "title": "Celia Okoyino da Mbabi", "text": ""}
{"id": "5308087", "revid": "599013", "url": "https://it.wikipedia.org/wiki?curid=5308087", "title": "Celia Sasic", "text": ""}
{"id": "5308088", "revid": "463686", "url": "https://it.wikipedia.org/wiki?curid=5308088", "title": "Area Zac", "text": ""}
{"id": "5308091", "revid": "1543377", "url": "https://it.wikipedia.org/wiki?curid=5308091", "title": "Direttore di macchina", "text": "Quella di direttore di macchina (indicato con la sigla DM o DM1 ove previsto che imbarchi anche il suo secondo; in lingua inglese: \"chief engineer\") \u00e8 una qualifica professionale e una posizione di bordo della sezione di macchina prevista e certificata della normativa internazionale di cui alla convenzione IMO STCW, sez. A - regola III/2 in vigore.\nEgli \u00e8 l'ufficiale responsabile a livello direttivo della propulsione meccanica, del funzionamento e della manutenzione degli impianti meccanici ed elettrici a bordo di una nave, nonch\u00e9 la qualifica pi\u00f9 elevata e la figura apicale tra gli ufficiali macchinisti, secondo nella gerarchia di bordo delle navi mercantili, dopo il comandante e prima di quello del comandante in seconda e del direttore di macchina in seconda.\nCertificazioni abilitanti alla direzione di macchina.\nDirettore di macchina su navi con apparato motore principale pari o superiore a 3000 kW.\nIl direttore di macchina su navi aventi un apparato motore principale pari o superiore a 3000 kW assume la responsabilit\u00e0 della guardia in macchina, a livello direttivo, in un locale apparato motore presidiato o periodicamente non presidiato, a bordo di navi aventi un apparato motore principale con potenza di propulsione pari o superiore a 3000 kW.\nPer conseguire il certificato di direttore di macchina su navi aventi un apparato motore principale pari o superiore a 3000 kW occorrono i seguenti requisiti:\nDirettore di macchina su navi con apparato motore principale tra 750 e 3000 kW.\nIl direttore di macchina su navi aventi un apparato motore principale tra 750 e 3000 kW assume la direzione della guardia in macchina in un locale apparato motore presidiato, o periodicamente non presidiato, a bordo di navi aventi un apparato motore principale con potenza di propulsione compresa tra 750 e 3000 kW.\nPer conseguire il certificato di direttore di macchina su navi aventi un apparato motore principale tra 750 e 3000 kW occorrono i seguenti requisiti:\nDirettore di macchina su navi con apparato motore principale fino a 750 kW.\nIl direttore di macchina su navi dotate di apparato motore principale fino a 750\u00a0kW imbarca con tale qualifica su navi aventi un apparato motore presidiato o periodicamente non presidiato fino a 750\u00a0kW.\nPer conseguire l'abilitazione di direttore di macchina su navi con apparato motore principale fino a 750\u00a0kW occorrono i seguenti requisiti:\nDirettore di macchina del diporto.\nIl direttore di macchina del diporto pu\u00f2 imbarcare su navi da diporto anche adibite al noleggio aventi un apparato motore principale con potenza di propulsione superiore a 3000 Kw.\nPer conseguire il certificato di direttore di macchina del diporto occorrono i seguenti requisiti: "}
{"id": "5308093", "revid": "547034", "url": "https://it.wikipedia.org/wiki?curid=5308093", "title": "Assemble Head in Sunburst Sound", "text": "Gli Assemble Head in Sunburst Sound sono un gruppo musicale psychedelic rock statunitense, formatosi a San Francisco, California.\nStoria.\nLa band \u00e8 nata come trio formato da Michael Lardas, Jefferson Marshall e Charlie Saufley. La formazione si \u00e8 gradualmente allargata fino a comprendere 7 membri nel 2009 grazie all'ingresso dei polistrumentisti Anderson Landbridge e Camilla Saufley e dei coristi Brett Constantino ed Evan Reese.\nPoco dopo la pubblicazione dell'album d'esordio nel 2005 (limitato a 500 copie), hanno firmato per la Tee Pee Records e da allora hanno pubblicato tre album in studio: \"Ekranoplan\" (2007), \"When Sweet Sleep Returned\" (2009), e \"Manzanita\" (2012)."}
{"id": "5308094", "revid": "1543377", "url": "https://it.wikipedia.org/wiki?curid=5308094", "title": "Tribute to the Greats", "text": "Tribute to the Greats \u00e8 un album a nome di Sal Salvador featuring Eddie Costa, pubblicato dalla Bethlehem Records nell'ottobre del 1957. "}
{"id": "5308095", "revid": "69794", "url": "https://it.wikipedia.org/wiki?curid=5308095", "title": "Rio Grande Valley Silverados", "text": ""}
{"id": "5308096", "revid": "1494169", "url": "https://it.wikipedia.org/wiki?curid=5308096", "title": "Claudia Marcella", "text": ""}
{"id": "5308098", "revid": "177744", "url": "https://it.wikipedia.org/wiki?curid=5308098", "title": "Alexander Kellas", "text": " Conosciuto per i suoi studi di fisiologia in alta quota, esplor\u00f2 e scal\u00f2 diverse cime in Himalaya; partecip\u00f2 alla prima spedizione britannica all'Everest, durante la quale trov\u00f2 la morte.\nBiografia.\nAlexander Mitchell Kellas nacque ad Aberdeen nel 1868, secondo di nove figli, da James Fowler Kellas, dirigente di una compagnia di navigazione, e da Mary Boyd Mitchell. Dopo aver studiato alla Heriot-Watt University di Edimburgo si spost\u00f2 a Londra, dove divenne assistente di William Ramsay all'University College. Successivamente ottenne nel 1897 il dottorato di ricerca all'Universit\u00e0 di Heidelberg e fu nominato docente di chimica al Middlesex Hospital di Londra, ruolo che ricopr\u00ec fino al 1919.\nLa sua carriera alpinistica cominci\u00f2 sui monti Grampiani, per estendersi in seguito in Galles e in Europa. A partire dal 1907 Kellas cominci\u00f2 ad esplorare i monti dell'Himalaya; effettu\u00f2 altre spedizioni nella zona in quasi tutti gli anni successivi fino al 1914. Nel 1911 raggiunse le cime del Pauhunri (7126\u00a0m) e del Chomiomo (6830\u00a0m); in questa e in altre occasioni fu colpito dalla forza e dalla resistenza alle alte quote dei suoi portatori di etnia sherpa, arrivando ad esaltarne l'abilit\u00e0 e a proporre il loro servizio per le spedizioni himalayane.\nLa solida formazione scientifica e la grande esperienza alpinistica fecero in breve di Kellas una delle massime autorit\u00e0 in materia di adattamento umano alle alte quote; allo scopo cominci\u00f2 a studiare la reazione fisiologica di individui esposti ripetutamente a basse pressioni in una camera ipobarica. Nel 1916 scrisse per la Royal Geographical Society un articolo in cui analizzava la possibilit\u00e0 di raggiungere le pi\u00f9 alte vette dell'Himalaya. In un successivo manoscritto, che non riusc\u00ec a pubblicare in vita, approfond\u00ec i suoi studi, arrivando alla conclusione che un uomo fisicamente dotato e ben allenato fosse in grado di salire l'Everest senza l'aiuto di ossigeno. In questa previsione anticip\u00f2 di 58 anni l'impresa compiuta da Reinhold Messner e Peter Habeler nel 1978.\nDopo la fine della prima guerra mondiale, Kellas riprese ad esplorare l'Himalaya con un nuovo compagno, Henry Morshead. Nella primavera del 1921, mentre si trovava a Darjeeling, fu invitato a partecipare alla prima spedizione britannica all'Everest. Durante il viaggio verso la montagna si ammal\u00f2 e mor\u00ec nei pressi del villaggio di Kampa Dzong, in Tibet."}
{"id": "5308103", "revid": "443105", "url": "https://it.wikipedia.org/wiki?curid=5308103", "title": "Alexander Mitchell Kellas", "text": ""}
{"id": "5308130", "revid": "122295798", "url": "https://it.wikipedia.org/wiki?curid=5308130", "title": "Alberto Beneduce (criminale)", "text": "Boss del clan dei Casalesi, narcotrafficante internazionale, era soprannominato \"\u2019a cocaina\".\nBiografia.\nL'affiliazione ai casalesi.\nFu tra i primi associati al clan di Antonio Bardellino, affiliato con il rito del giuramento direttamente dal vecchio boss del quale \u00e8 stato uno dei pi\u00f9 stretti e fidati collaboratori.\nLa sua carriera criminale va di pari passo con quella imprenditoriale, che sviluppa in particolare nel settore edilizio e in quello turistico-alberghiero. Apre e gestisce numerose aziende in societ\u00e0 con Ernesto Bardellino, fratello del capoclan, con le quali costruisce prevalentemente nelle citt\u00e0 di Formia e Gaeta.\nGli anni '70 e '80.\nNella seconda met\u00e0 degli anni settanta, durante un periodo di detenzione nel carcere di Rebibbia, conosce alcuni referenti del cartello di Medell\u00edn che gli assicurano la fornitura diretta di cocaina da distribuire in Italia e all'estero. Grazie a questo canale privilegiato, Beneduce diviene l'unico referente dei Casalesi per lo spaccio di cocaina. La possibilit\u00e0 di gestire in regime di monopolio enormi quantitativi di denaro e di droga gli consente di diventare, in breve tempo, uno dei principali protagonisti nel panorama mondiale del traffico internazionale di cocaina e a trattare personalmente con Pablo Escobar per l'importazione di stupefacenti in Europa.\nNel corso degli anni ottanta, periodo nel quale accumula un immenso patrimonio, riceve la formale nomina di capozona di Baia Domizia e Basso Lazio per conto dei Casalesi e le sue competenze vengono cos\u00ec estese anche ai settori delle estorsioni e dell'infiltrazione negli appalti pubblici. Beneduce ormai dispone di un proprio clan autonomo ed opera a stretto contatto con Francesco Schiavone \"Sandokan\" e soprattutto con Michele Zagaria, suo fraterno amico, nonch\u00e9 socio della \"Zaga.Ben. Costruzioni s.r.l.\".\nIn seguito alla scomparsa di Antonio Bardellino e alla conquista della supremazia da parte del gruppo Iovine-Schiavone-Bidognetti-De Falco, Beneduce conserva il suo ruolo verticistico all'interno del clan, grazie ai rapporti ormai consolidati con i fornitori di droga sudamericani.\nL'agguato e la morte.\nLa sua morte avviene per mano dei gruppi La Torre di Mondragone ed Esposito di Sessa Aurunca che, istigati dal casalese Vincenzo De Falco, mirano ad acquisire il ruolo di Beneduce. Viene assassinato in un falso appuntamento, nel quale avrebbe dovuto perdere la vita anche Zagaria che per\u00f2 manca l'incontro e che, nei mesi successivi, mette in atto una feroce strategia di vendetta sotto la quale cadranno prima un esponente dei La Torre e poi lo stesso De Falco, interrompendone le mire espansionistiche."}
{"id": "5308132", "revid": "1543377", "url": "https://it.wikipedia.org/wiki?curid=5308132", "title": "Campionati mondiali di slittino 2004", "text": "I Campionati mondiali di slittino 2004, trentasettesima edizione della manifestazione organizzata dalla Federazione Internazionale Slittino, si tennero dal 13 al 15 febbraio 2004 a Nagano, in Giappone, sulla pista Spiral, la stessa sulla quale si svolsero le competizioni del bob e dello slittino ai Giochi di , e furono disputate gare in quattro differenti specialit\u00e0: nel singolo uomini, nel singolo donne, nel doppio e nella prova a squadre.\nAssoluta dominatrice della manifestazione fu la nazionale tedesca, capace di conquistare tutti e quattro i titoli e ben otto medaglie sulle dodici assegnate in totale: quelle d'oro furono vinte da David M\u00f6ller nel singolo uomini, da Silke Kraushaar nell'individuale femminile, dalla coppia formata da Patric Leitner ed Alexander Resch nel doppio, al loro terzo trionfo dopo quelli ottenuti a Sch\u00f6nau am K\u00f6nigssee 1999 ed a Sankt Moritz 2000, e dalla squadra composta dagli stessi M\u00f6ller, Leitner e Resch insieme a Barbara Niedernhuber nella prova a squadre.\nOltre ai tedeschi David M\u00f6ller, Patric Leitner ed Alexander Resch, che vinsero due medaglie d'oro, gli altri atleti che riuscirono a salire per due volte sul podio in questa rassegna iridata furono la connazionale Barbara Niedernhuber e gli statunitensi Mark Grimmette e Brian Martin.\nRisultati.\nSingolo uomini.\nLa gara fu disputata il 15 febbraio nell'arco di due \"manches\" e presero parte alla competizione 42 atleti in rappresentanza di 18 differenti nazioni; campione uscente era l'italiano Armin Z\u00f6ggeler, che concluse la prova al quarto posto, ed il titolo fu conquistato dal tedesco David M\u00f6ller, davanti al connazionale Georg Hackl, vincitore di tre ori iridati a Winterberg 1989, a Calgary 1990 e ad Igls 1997 e tre ori olimpici ad , a ed a nel singolo, ed al lettone M\u0101rti\u0146\u0161 Rubenis, gi\u00e0 sul podio nella scorsa rassegna mondiale.\nSingolo donne.\nLa gara fu disputata il 14 febbraio nell'arco di due \"manches\" e presero parte alla competizione 27 atlete in rappresentanza di 15 differenti nazioni; campionessa uscente era la tedesca Sylke Otto, che concluse la prova al terzo posto, ed il titolo fu conquistato dalla connazionale Silke Kraushaar, medaglia d'argento nelle ultime due rassegne iridate ed oro olimpico a , davanti all'altra teutonica Barbara Niedernhuber, gi\u00e0 altre quattro volte sul podio ai mondiali e seconda classificata sia ai Giochi di sia a quelli di .\nDoppio.\nLa gara fu disputata il 14 febbraio nell'arco di due \"manches\" e presero parte alla competizione 32 atleti in rappresentanza di 11 differenti nazioni; campioni uscenti erano i fratelli austriaci Andreas e Wolfgang Linger, che conclusero la prova al quinto posto, ed il titolo fu conquistato dai tedeschi Patric Leitner ed Alexander Resch, gi\u00e0 medaglie d'oro olimpiche a e per due volte iridati a Sch\u00f6nau am K\u00f6nigssee 1999 ed a Sankt Moritz 2000, davanti ai connazionali Andr\u00e9 Florsch\u00fctz e Torsten Wustlich, vincitori del titolo mondiale a Calgary 2001, ed agli statunitensi Mark Grimmette e Brian Martin, sul podio ai Giochi di e di oltrech\u00e9 in altre due rassegne mondiali.\nGara a squadre.\nLa gara fu disputata il 13 febbraio ed ogni squadra nazionale pot\u00e9 prendere parte alla competizione con una sola formazione; nello specifico la prova vide la partenza di un singolarista uomo ed uno donna, nonch\u00e9 di un doppio per ognuna delle 11 formazioni, gareggiando ciascuno in una singola \"manche\"; la somma totale dei tempi cos\u00ec ottenuti laure\u00f2 campione la nazionale tedesca di David M\u00f6ller, Barbara Niedernhuber, Patric Leitner ed Alexander Resch davanti alla squadra statunitense formata da Antony Benshoof, Ashley Hayden, Mark Grimmette e Brian Martin ed a quella italiana composta da Armin Z\u00f6ggeler, Anastasija Oberstolz-Antonova, Christian Oberstolz e Patrick Gruber."}
{"id": "5308139", "revid": "339392", "url": "https://it.wikipedia.org/wiki?curid=5308139", "title": "Shreveport Mavericks", "text": ""}
{"id": "5308140", "revid": "69794", "url": "https://it.wikipedia.org/wiki?curid=5308140", "title": "Southeast Texas Mustangs", "text": ""}
{"id": "5308141", "revid": "69794", "url": "https://it.wikipedia.org/wiki?curid=5308141", "title": "Southeast Texas Mavericks", "text": ""}
{"id": "5308142", "revid": "1993636", "url": "https://it.wikipedia.org/wiki?curid=5308142", "title": "Ahmad al-Inglizi", "text": "Dopo la sua conversione all'islam, inizialmente si un\u00ec ai corsari barbareschi di Sal\u00e9.\nQuando il sultano Mu\u1e25ammad III sal\u00ec al trono vide che la citt\u00e0 portuale di Sal\u00e9 era caduta in declino a seguito del terremoto di Lisbona del 1755. Al contempo volle punire la citt\u00e0 di Agadir togliendole i privilegi commerciali, visto che la regione di Sous era spesso incline alla ribellione contro il potere centrale. Decise quindi di edificare una nuova citt\u00e0 portuale e farla diventare il centro principale del commercio con l'estero: Essaouira. Per edificare la nuova citt\u00e0 il sultano scelse le rovine dell'antico possedimento portoghese di Mogador. A\u1e25mad al-Injl\u012bz\u012b \u00e8 noto per aver fortificato la citt\u00e0 di Essaouira (in particolare l'entrata del porto), anticipando l'architetto francese Th\u00e9odore Cornut che progett\u00f2 per conto del sultano gran parte della citt\u00e0, la Kasbah e i quartieri reali.\nA Rabat, A\u1e25mad restaur\u00f2 le mura della citt\u00e0 e la vecchia moschea del complesso fortificato, detto Kasba degli Ouda\u00efa, risalente al XII secolo. A Rab\u0101\u1e6d inoltre rafforz\u00f2 le fortificazioni con la costruzione di nuove strutture, come il Burj Sirat su cui sorge il Faro di Rabat, la fortezza detta Sqala e il Burj al-D\u0101r (Torre della struttura), tutte strutture atte ad assicurare la difesa della costa."}
{"id": "5308143", "revid": "287204", "url": "https://it.wikipedia.org/wiki?curid=5308143", "title": "Mighty Mike Cuozzo", "text": "Mighty Mike Cuozzo \u00e8 il primo album (come leader) del sassofonista jazz Mike Cuozzo, pubblicato dalla Savoy Records nel 1956.\nI brani del disco furono registrati il 22 novembre 1955 al \"Rudy Van Gelder Studio\" di Hackensack, New Jersey (Stati Uniti)."}
{"id": "5308148", "revid": "37401", "url": "https://it.wikipedia.org/wiki?curid=5308148", "title": "Biblioteca storica", "text": ""}
{"id": "5308151", "revid": "2104733", "url": "https://it.wikipedia.org/wiki?curid=5308151", "title": "Innocence (Bj\u00f6rk)", "text": "Innocence \u00e8 una canzone della cantautrice islandese Bj\u00f6rk, estratta come secondo singolo dall'album \"Volta\". La canzone \u00e8 stata scritta, composta e prodotta da Bj\u00f6rk e dai produttori Timbaland e Danja. Tra i brani di Bj\u00f6rk, \"Innocence\" \u00e8 finora il singolo di maggior successo in Italia, dove, ai tempi della sua pubblicazione, raggiunse la nona posizione nella classifica dei singoli pi\u00f9 venduti.\nIl concorso per la realizzazione del videoclip.\nIl 19 marzo 2007 fu indetto, sul sito bjork.com, un concorso per i fan dell'artista, in cui i partecipanti erano invitati a realizzare il video del terzo singolo di \"Volta\", \"Innocence\". Il concorso sarebbe dovuto scadere il 10 luglio, ma, a causa di alcuni problemi nella realizzazione del videoclip di quello che doveva essere il secondo singolo, \"Declare Independence\", si decise di chiudere il concorso il 10 giugno e pubblicare \"Innocence\" come secondo singolo, decisione che non fu pienamente apprezzata dai partecipanti del concorso, molti dei quali non poterono consegnare in tempo il prodotto definitivo.\nIl videoclip vincitore del concorso, annunciato il 27 luglio sul sito bjork.com, fu quello realizzato dal duo francese Fred &amp; Annabelle."}
{"id": "5308153", "revid": "1543377", "url": "https://it.wikipedia.org/wiki?curid=5308153", "title": "Centro Studi Cetacei", "text": "Il Centro Studi Cetacei (CSC), nato nel 1985 e associazione onlus dal 2012, con sede a Pescara, \u00e8 la prima rete italiana per il recupero e lo studio dei cetacei che si propone di coordinare a livello nazionale gli interventi e lo studio sui Cetacei e i Rettili Marini.\nAttivit\u00e0.\nIl CSC interviene nei casi in cui tartarughe marine e cetacei restino impigliati nelle reti da pesca oppure si spiaggino, siano essi vivi o morti. L'associazione \u00e8 diretta da un Presidente, da un Consiglio Direttivo e da vari Corrispondenti di Zona. Suddiviso in unit\u00e0 operative regionali lavora in stretto contatto con le capitanerie di porto.\nTartarughe e cetacei vivi.\nGli interventi avvengono come supporto alle istituzioni ed enti statali, regionali e locali. In caso di spiaggiamento l'intervento avvia una procedura delicata e complessa che consiste nella definizione delle problematiche logistiche, delle esigenze della specie coinvolta e nella ricerca dello spiaggiamento.\nIn collaborazione con la Guardia Costiera il CSC interviene per il rilascio degli esemplari delle specie che hanno avuto bisogno di soccorso.\nTartarughe e cetacei morti.\nGli interventi si sviluppano in linea con i protocolli sanitari e sono di doppia natura:\nGli accertamenti vengono condotti anche attraverso convenzioni con gli Istituti Zooprofilattici Sperimentali.\nAttivit\u00e0 di Conservazione.\nLe attivit\u00e0 di conservazione rientrano nella politica di aiuto ai musei nazionali. L'innumerevole numero di reperti ossei integri o parziali recuperati ha permesso di incrementare l'offerta espositiva.\nCentro di recupero.\nIl Centro di Recupero e Riabilitazione \"Luigi Cagnolaro\" di Pescara, gestito dal personale del Centro Studi Cetacei onlus, \u00e8 a disposizione per gli esemplari che necessitano di assistenza e cure. Ad ogni esemplare \u00e8 applicato un tag con codice identificativo univoco: trattenuti fino alla completa guarigione gli esemplari sono poi rilasciati in mare.\nLa rete del CSC \u00e8 costituita unicamente da persone con esperienza di settore, valutate sulla base dei titoli e del cv.\nStoria.\nLa nascita del CSC.\nIl 18-19-20/10/1985 il Museo Civico di Storia Naturale di Milano organizz\u00f2 il I Convegno Nazionale sui Cetacei presso l'Adriatic Sea World di Riccione.\nParteciparono all'evento circa 20 zoologi appartenenti a diverse realt\u00e0 scientifiche italiane, Musei di: Firenze, Genova, Milano, Roma, Siena, Venezia e Pescara, Dipartimenti di Biologia Animale ed Ecologia delle Universit\u00e0 di Messina e di Roma, Istituti Universitari di ricerca, il Laboratorio di Biologia Marina e Pesca di Fano, l'Istituto Ricerche Pesca Marittima - CNR di Ancona e gli Istituti di Parassitologia delle Universit\u00e0 di Milano e Roma.\nErano inoltre rappresentati i Ministeri della Marina Mercantile e Agricoltura e Foreste e l'Unione Zoologica Italiana.\nLa finalit\u00e0 prima del convegno fu quella di organizzare i ricercatori italiani in ambito cetologico sotto il cappello di una associazione scientifica nazionale, pertanto fu deliberata la costituzione del Centro Studi Cetacei quale espressione operativa della Societ\u00e0 Italiana di Scienze Naturali.\nPrime attivit\u00e0: il \"Progetto Spiaggiamenti\".\nLa creazione della rete di intervento nazionale si concretizz\u00f2 con l'attivazione del \"Progetto Spiaggiamenti\", una rete di segnalazioni e di interventi ispettivi sui cetacei spiaggiati lungo le coste italiane. Il territorio italiano fu suddiviso in aree di competenza assegnate a dei \"Referenti di Zona\". Sebbene non ricomprese all'interno del nome Centro Studi Cetacei, per analogia con la tipologia di intervento svolto in caso di spiaggiamento, vennero incluse, come animali oggetto di segnalazione/ispezione, le tartarughe marine.\nIl 15 maggio 1986 il Progetto Spiaggiamenti divenne ufficialmente operante. Al 2014 tale progetto ha prodotto una mole senza pari di dati scientifici con pi\u00f9 di 3500 cetacei e oltre 6000 tartarughe oggetto di rilievo.\nLa raccolta dati e la condivisione.\nLa rete costituita dal CSC \u00e8 stata per molti anni un importante punto di riferimento e un modello per le reti di monitoraggio di altre nazioni sia nel Mediterraneo che al di fuori di esso. In anni recenti altre organizzazioni hanno incominciato ad occuparsi di spiaggiamenti e a raccogliere dati creando cos\u00ec reti di monitoraggio locali. Questo aspetto ha in parte portato ad una maggiore e pi\u00f9 distribuita attenzione per il fenomeno, ma ha anche reso pi\u00f9 difficoltosa la centralizzazione delle informazioni.\nLa grande mole di dati prodotta in tutti gli anni di attivit\u00e0 sul campo \u00e8 stata condivisa con il mondo scientifico attraverso la pubblicazione di rendiconti annuali, all'interno dei quali sono descritte le attivit\u00e0 svolte e sono riassunti i dati raccolti sugli esemplari.\nDal 2012 i rendiconti sono stati sostituiti da un database geo-referenziato ad accesso libero, GeoCetus che, in continuit\u00e0 con l'idea di libera condivisione del dato, rappresenta un'evoluzione del rendiconto includendo la geo-referenziazione del rilievo."}
{"id": "5308154", "revid": "110157", "url": "https://it.wikipedia.org/wiki?curid=5308154", "title": "John Jeffrey (botanico)", "text": "Il pino di Jeffrey (\"Pinus jeffreyi\") e l'angiosperma \"Dodecatheon jeffreyi\" delle Primulaceae, sono due specie che omaggiano il suo nome."}
{"id": "5308167", "revid": "767487", "url": "https://it.wikipedia.org/wiki?curid=5308167", "title": "Earthlings?", "text": "Gli earthlings? sono un gruppo musicale psychedelic rock formatosi a Joshua Tree nel 1994.\nLa band \u00e8 stata formata da Dave Catching, Fred Drake e Peter Stahl presso lo studio Rancho De La Luna e include membri di Queens of the Stone Age, The Desert Sessions, Eagles of Death Metal, Kyuss, Masters of Reality, Goatsnake, The Twilight Singers, Gutter Twins, Yellow#5, Legal Weapon, Sea Hags, Modifiers, Orquesta del Desierto e UNKLE.\nDiscografia.\n\"e3\".\n\"e3\" \u00e8 il titolo provvisorio dell'album da cui sono tratti i singoli \"Disco Marching Kraft\" e \"Individual Sky Cruiser Theory\". La sua produzione \u00e8 iniziata poco dopo l'uscita di \"Human Beans\"."}
{"id": "5308173", "revid": "37401", "url": "https://it.wikipedia.org/wiki?curid=5308173", "title": "Fiume Crimiso", "text": ""}
{"id": "5308174", "revid": "793215", "url": "https://it.wikipedia.org/wiki?curid=5308174", "title": "Palazzo Arcivescovile e Palazzo del Seminario", "text": "Palazzo Arcivescovile e Palazzo del Seminario di Bari \u00e8 la sede sia dell'arcivescovado sia del seminario.\nStoria.\nFu istituito nel 1610 da Decio Caracciolo sfruttando un'ala del Palazzo Arcivescovile posta a lato della cattedrale, nel cortile cos\u00ec costituito Diego Sersale colloc\u00f2 nel 1651 la colonna di San Sabino che ancora vi si trova. L'attuale aspetto barocco \u00e8 dovuto all'intervento di Muzio Gaeta junior, che affid\u00f2 l'\"imbarocchimento\" della struttura a D. A. Vaccaro, allora impegnato anche con lavori analoghi nella cattedrale di San Sabino (1738-1745). \nOggi sono ancora visibili lo scalone interno, la facciata a tre piani arricchita dagli avancorpi laterali e dalla terrazza balaustrata, nonch\u00e9 i busti che decorano tutta la struttura. Sul lato di via Dottula \u00e8 presente un ulteriore portone settecentesco con colonne a plinti ruotati, una soluzione utilizzata anche presso Palazzo Effrem e, in altro contesto, anche negli altari barocchi di S. Domenico.\nAll'interno del Seminario \u00e8 ospitato il Museo Diocesano (Bari)."}
{"id": "5308178", "revid": "648716", "url": "https://it.wikipedia.org/wiki?curid=5308178", "title": "Locomotiva MCL 301", "text": "La locomotiva MCL 301 fu una unit\u00e0 prototipo diesel in uso presso le Mediterranee Calabro Lucane degli anni venti, che rappresent\u00f2 una delle prime locomotive Diesel-elettriche realizzate in Italia.\nStoria.\nLa FIAT si presentava nel campo ferroviario con una notevole esperienza nei motori a ciclo Diesel, acquisita in gran parte con i propulsori per sommergibili realizzati dalla FIAT Grandi Motori, che la indirizz\u00f2 all'uso di questo tipo di motore associato alla trasmissione elettrica, malgrado questa scelta comportasse l'associarsi con il TIBB per sopperire alla mancanza di tecnologie elettrotecniche al proprio interno.\nNacque cos\u00ec nel 1923 il progetto della locomotiva MCL 301, che venne messa in servizio nel 1924 sulla rete a scartamento ridotto (950\u00a0mm) Mediterranea Calabro-Lucane, dimostrandosi anticipatrice dei tempi per le soluzioni adottate ed estremamente interessante per l'esperienza che consent\u00ec di acquisire.\nNel 1924 tale unit\u00e0 fu estesamente provata sui binari delle Ferrovie Elettriche Biellesi e in particolare sull'impegnativa ferrovia Biella-Balma prima della consegna alla societ\u00e0 Mediterranea Calabro-Lucane, presso la quale fu immatricolata come MCL 301.\nLa stessa venne in seguito utilizzata sulla linea Cosenza-Catanzaro Lido sino al 1926, in particolare nel tratto Cosenza-Soveria Mannelli; fu quindi trasferita sulla Bari-Matera.\nDai risultati di esercizio della locomotiva MCL\u00a0301 emerse il dimezzamento della spesa per il combustibile rispetto a un'analoga locomotiva a vapore, ma le migliorie di servizio furono piuttosto limitate sia per le caratteristiche intrinseche delle linee su cui oper\u00f2, sia per la limitata potenza del mezzo, mettendo chiaramente in evidenza che, per le caratteristiche dei motori del tempo, lo sviluppo della trazione Diesel stava maturando solo per i mezzi leggeri.\nAccantonata nel 1948 a Bari Scalo, la locomotiva fu demolita nel 1961.\nCaratteristiche.\nSi trattava di una locomotiva Diesel-elettrica a due carrelli con due assi motori ciascuno (rodiggio Bo'Bo') della massa di 44\u00a0t, equipaggiata con un motore Diesel a due tempi FIAT Grandi Motori tipo Q256 che sviluppava una potenza di 440\u00a0CV (circa ) all'albero motore, che si riducevano a 320\u00a0CV (circa 235\u00a0kW) ai cerchioni per le perdite causate dalla trasmissione e dai circuiti ausiliari; essendo destinata a una rete con pendenze fino a 60\u00a0mm/m, la generatrice principale della locomotiva era in grado di alimentare altri due motori elettrici posti sui carrelli di una carrozza ausiliaria che, avendo gli assi di ciascun carrello collegati fra loro con bielle, poteva contribuire alla trazione con la sua massa aderente di 16\u00a0t.\nNel 1930 il motore fu sostituito con un Diesel OM tipo BZD a 12 cilindri da 224\u00a0kW; durante la Seconda guerra mondiale la locomotiva fu trasformata per l'alimentazione a butano."}
{"id": "5308180", "revid": "709565", "url": "https://it.wikipedia.org/wiki?curid=5308180", "title": "La tragica commedia o la comica tragedia di Mr Punch", "text": "La tragica commedia o la comica tragedia di Mr Punch o semplicemente Mr Punch \u00e8 un graphic novel sceneggiato da Neil Gaiman e disegnato da Dave McKean, pubblicato nel 1994.\nTrama.\nUn ragazzino viene mandato dai nonni al mare per tre settimane, mentre la mamma aspetta di partorire la sorellina. Il ragazzino frequenta il piccolo e malinconico baraccone di attrazioni che il nonno ha allestito, e l\u00ec incontra personaggi come il vecchio prozio Morton, un misterioso burattinaio \u2013 professore del Punch e Judy \u2013 con un oscuro passato e una donna che si guadagna da vivere recitando la sirena. Questi sono gli adulti che il ragazzino cerca di comprendere, e che attraversano le vicende della sua famiglia, rivelando frammenti di storie di crimini e tradimenti, di gravidanze indesiderate, di violenza e forse anche di omicidio.\nPersonaggi e temi.\nI personaggi attorno ai quali si svolge la storia sono i nonni del protagonista, in particolare il nonno paterno, il prozio Morton, il burattinaio Swatchell, la donna che recita la sirena nel baraccone di attrazioni del nonno del protagonista.\nIl graphic novel segue i ricordi d'infanzia del narratore, in particolare delle tre settimane passate dai nonni a Portsmouth. Il racconto si intreccia con la storia tradizionale del teatrino del Punch e Judy inglese, Il ragazzino viene introdotto a Mr Punch mentre \u00e8 a pesca con suo nonno, ma poi lo incontra, insieme a un misterioso 'professore' (l'uomo del Punch e Judy), in varie altre occasioni.\nCome molti dei lavori di Gaiman, un tema importante in questo graphic novel \u00e8 la memoria e l'inaffidabilit\u00e0 dei propri ricordi, che raccontano del tradimento e delle bugie degli adulti nei confronti dei bambini, e della paura dell'ignoto, mentre la tragica commedia di Mr Punch e i suoi burattini senza tempo fanno da controcanto a questa fiaba nera sull'infanzia e la perdita dell'innocenza. La stessa storia tradizionale di Mr Punch \u00e8 carica di eventi tragici e di inganni. Mr Punch infatti uccide il suo bambino e poi anche sua moglie Judy e il poliziotto che viene ad arrestarlo, dopodich\u00e9 inganna un fantasma, un coccodrillo e un dottore, convince il boia a salire sul patibolo al suo posto e, alla fine della storia, addirittura sconfigge il diavolo in persona.\nDave McKean illustra il Mr Punch con il suo stile unico, fatto di una sovrapposizione di tecniche diverse, che sottolinea il continuo mescolarsi di realt\u00e0 e fantasia: infatti, i personaggi \u201creali\u201d della storia sono rappresentati come caricature da fumetto mentre i burattini del Punch e Judy sono resi con fotografie. Intervistato sull'argomento in occasione del Comicon di Napoli del 2014, McKean dichiara che \u201cle immagini possono essere di qualsiasi tipo, disegno, collage, fotografie\u2026questa \u00e8 la definizione che mi basta. Le fotografie sono interessanti perch\u00e9 le persone credono molto nelle immagini fotografate. Credono che siano pi\u00f9 \u201cvere\u201d. Ovviamente non \u00e8 cos\u00ec. (\u2026) Non a caso nel libro ho utilizzato le foto per narrare le parti che non sono reali, mentre la vicenda effettiva l'ho disegnata. Spero che le persone comprendano il messaggio.\u201d\nEdizioni italiane.\nLe ristampe italiane del graphic novel includono le seguenti edizioni:"}
{"id": "5308183", "revid": "124123", "url": "https://it.wikipedia.org/wiki?curid=5308183", "title": "Marcellino (retore)", "text": "Biografia.\nNon si sa assolutamente nulla di Marcellino, se non che, forse, visse in et\u00e0 giustinianea e compil\u00f2 una \"Vita di Tucidide\" da autori precedenti, aggiungendovi proprie osservazioni.\nOpere.\nMarcellino fu autore di una \"Vita di Tucidide\" (\"Sulla vita di Tucidide e sulle forme dell'elocuzione\" nei manoscritti), probabilmente preposta ad un commento allo storico. L'opera \u00e8 di valore disuguale, ma \u00e8 una delle pi\u00f9 ampie riguardanti Tucidide e rifonde, oltre ad evidenti autoschediasmi, materiali di provenienza alessandrina, per noi perduti, e riflessioni grammaticali e stilistiche di pregio, testimoniate anche nell'opera di Dionigi di Alicarnasso.\nMarcellino scrisse anche degli \"Scolii\" ad Ermogene, con \"Prolegomena\" divisi in tre parti, di carattere introduttivo."}
{"id": "5308184", "revid": "37401", "url": "https://it.wikipedia.org/wiki?curid=5308184", "title": "Marcellino (biografo)", "text": ""}
{"id": "5308185", "revid": "15756", "url": "https://it.wikipedia.org/wiki?curid=5308185", "title": "Pulses", "text": "Pulses \u00e8 l'album di debutto del duo americano Karmin. L'album \u00e8 stato pubblicato il 25 marzo 2014 dalla Epic Records.\nPubblicazione e promozione.\nNell'agosto del 2012, i Karmin hanno annunciato di aver iniziato a registrare il loro album, pronto ad essere pubblicato nel novembre dello stesso anno. L'album \u00e8 stato poi rimandato all'estate del 2013, poich\u00e9 non era ancora pronto. Nel frattempo \u00e8 stato pubblicato il singolo \"Acepella\" all'inizio di luglio, preannunciando che l'album sarebbe seguito a settembre. Nell'agosto del 2013 Dasani ha usato la canzone \"Try me on\" per lo spot di Dasani Drops. Il 18 settembre 2013, durante una concerto live su StageIt, i Karmin hanno annunciato che il loro album era terminato, ma che stavano discutendo con la loro casa discografica, la Epic Records, e che avevano difficolt\u00e0 a scegliere un nuovo singolo e la data di uscita del loro album. Il singolo \u00e8 stato poi confermato essere \"I want it all\" ed \u00e8 uscito alla fine del 2013.\nDal 25 febbraio 2014 \u00e8 stato possibile pre-ordinare Pulses su iTunes.\nL'11 marzo i Karmin hanno annunciato i \"9 Days Of Pulses\" che sarebbero iniziati 9 giorni prima l'uscita dell'album. La promozione consisteva in un gioco di abbinamento di carte per sbloccare dei video esclusivi. Il gioco chiedeva anche di usare l'ashtag #9DaysOfPulses. Il duo sceglieva un vincitore ogni giorno. I 9 Days Of Pulses sono iniziati il 17 marzo e si sono conclusi il 25 marzo, portando all'uscita di Pulses\nSingoli.\nI karmin hanno pubbl\u00f2icato \"Acapalla\" come primo singolo del loro album, Pulses che \u00e8 stato trasmesso per radio nel giugno 2013. L'album ha raggiunto la posizione 72 nel Billboard Hot 100, il numero 9 in Nuova Zelanda e il numero 4 in Australia.\n\"I want it all\" \u00e8 stato scelto come secondo singolo dell'album alla fine del 2013 ed \u00e8 stato pubblicato il 28 gennaio 2014. Il video musicale \u00e8 stato pubblicato il 21 febbraio 2014 su Vevo."}
{"id": "5308186", "revid": "324090", "url": "https://it.wikipedia.org/wiki?curid=5308186", "title": "Palazzo Macario", "text": "Palazzo Macario \u00e8 un palazzo storico di Bari del XV secolo, appartenuto alla famiglia dei Macario, giunti nel capoluogo pugliese da Noicattaro nel 1454.\nL'edificio.\nNel cortile del palazzo, lo scalone in loggiato a quattro ordini, \u00e8 ascrivibile al '700 napoletano. Il salone, altrettanto settecentesco, la cui volta a padiglione \u00e8 decorata e affrescata con una scena che rappresenta Mercurio e le Muse."}
{"id": "5308191", "revid": "1762097", "url": "https://it.wikipedia.org/wiki?curid=5308191", "title": "Philippe Zawieja", "text": "Biografia.\nZawieja si \u00e8 laureato alla School of Business della Borgogna nel 1991 e ha ottenuto un Master in Economia Sanitaria e Management alla Facolt\u00e0 di Medicina di Parigi e un dottorato in Scienza ed Ingegneria delle attivit\u00e0 a rischio all'Instituto Mines ParisTech. \nHa diretto il dipartimento ricerche di Orpea, specializzato nella cura della dipendenza; parallelamente ha svolto il ruolo di Segretario nel Comitato Etico e Scientifico sempre per Orpea. Ha inoltre svolto attivit\u00e0 di ricerca nel campo dei rischi psicosociali e stress nel luogo di lavoro all'Instituto Mines ParisTech, di Parigi. Ha prodotto ricerche sulla sindrome da burnout professionale e altre forme di stanchezza, in particolare nel settore sanitario e la cura dell'Alzheimer.\nPremi e onorificenze.\nZawieja \u00e8 stato nominato nel 2013 cavaliere dell\"'Ordre des Palmes acad\u00e9miques\" (Ordine delle Palme Accademiche), un ordine di cavalleria francese conferito ad illustri accademici e figure del mondo della cultura e dell'istruzione.\nGli \u00e8 stato concesso nel 2014 il Premio Ren\u00e9-Joseph Laufer per la profilassi sociale dell'Accademia di scienze morali e politiche, parte integrante dell'Istituto di Francia."}
{"id": "5308192", "revid": "767487", "url": "https://it.wikipedia.org/wiki?curid=5308192", "title": "Sons of Otis", "text": "I Sons of Otis sono un gruppo musicale stoner rock/doom metal canadese formatosi a Toronto nel 1992.\nStoria.\nI Sons of Otis sono stati formati da Ken Baluke a Toronto tra il 1992 e il 1993. Fortemente influenzati dalla musica heavy underground dell'epoca (Melvins, Fudge Tunnel, Shallow N.D), hanno pubblicato il loro primo album \"Paid To Suffer\" nel 1994.\nLa band ha avuto grandi difficolt\u00e0 a trovare un batterista stabile e dalla fondazione al maggio 2001 ne ha cambiati 11, dovendo a volte ricorrere a una drum machine sia in studio che dal vivo.\nTutti gli album pubblicati dai Sons of Otis prima del 2005 sono usciti per etichette che in seguito hanno chiuso. I primi tre album (\"Paid To Suffer\", \"Spacejumbofudge\" e \"Temple Ball\") sono stati ristampati da alcune etichette europee nel 2012."}
{"id": "5308209", "revid": "1305772", "url": "https://it.wikipedia.org/wiki?curid=5308209", "title": "The Music Cartel", "text": "La The Music Cartel era una casa discografica indipendente con sede a Port Washington (New York), negli Stati Uniti.\n\u00c8 stata attiva tra la fine degli anni '90 e l'inizio del 2000. Molte delle uscite dell'etichetta venivano pubblicate in Europa dalla Rise Above Records.\nLa The Music Cartel \u00e8 stata fondata nel 1998 da Eric Lemasterbator, ex direttore generale della Earache Records.\nHa chiuso nel 2005."}
{"id": "5308210", "revid": "37401", "url": "https://it.wikipedia.org/wiki?curid=5308210", "title": "Fiume Gela", "text": ""}
{"id": "5308212", "revid": "37401", "url": "https://it.wikipedia.org/wiki?curid=5308212", "title": "Locri Epizefirii", "text": ""}
{"id": "5308213", "revid": "584834", "url": "https://it.wikipedia.org/wiki?curid=5308213", "title": "Raid su Pebble Island", "text": ""}
{"id": "5308215", "revid": "38120", "url": "https://it.wikipedia.org/wiki?curid=5308215", "title": "Mike Cuozzo with the Costa-Burke Trio", "text": "Mike Cuozzo with the Costa-Burke Trio \u00e8 un album di Mike Cuozzo con il trio di Eddie Costa e Vinnie Burke, pubblicato dalla Jubilee Records nel 1956. "}
{"id": "5308216", "revid": "125189965", "url": "https://it.wikipedia.org/wiki?curid=5308216", "title": "M\u00e1rio Silva", "text": "Carriera.\nClub.\nM\u00e1rio Silva comincia la propria carriera giocando per il Boavista, club con il quale disputer\u00e0 le prime 4 stagioni per poi trasferirsi al Nantes, con cui si laurea campiona di Francia. Far\u00e0 ritorno in patria, al Porto, dove conquister\u00e0 due campionati, una coppa nazionale, una Coppa UEFA e una Champions League. Dopo due annate trascorse nelle file di club spagnoli sceglier\u00e0 di chiudere la propria carriera a Cipro.\nNazionale.\nHa disputato la sua unica partita in Nazionale nel 2002, l'amichevole contro la giocata il 27 marzo, in cui disput\u00f2 il primo tempo e fu sostituito da Capucho."}
{"id": "5308219", "revid": "1632387", "url": "https://it.wikipedia.org/wiki?curid=5308219", "title": "Undo the Wicked", "text": "Undo the Wicked \u00e8 l'album di debutto del gruppo metalcore statunitense Diecast, pubblicato nel 1998 dalla Samson Records."}
{"id": "5308223", "revid": "729019", "url": "https://it.wikipedia.org/wiki?curid=5308223", "title": "Saccheggio di Camarina", "text": "Il saccheggio di Camarina si svolse nella primavera del 405 a.C. Ermocrate aveva saccheggiato i territori cartaginesi da Selinunte dopo il 408 a.C. e, come risposta, i cartaginesi inviarono un esercito in Sicilia sotto il comando di Annibale Magone e Imilcone II, della dinastia Magonide, che affrontarono una coalizione guidata dai greci di Sicilia sotto l'egida di Siracusa. I greci furono costretti ad abbandonare Agrigento nell'inverno del 406 a.C. dopo 8 mesi di assedio. Annibale era morto ad Agrigento a causa della peste durante l'assedio, ciononostante i cartaginesi saccheggiarono la citt\u00e0 e svernare l\u00ec; successivamente attaccarono Gela nella primavera del 405 a.C. Da questo momento, Dionisio divenne tiranno della citt\u00e0 di Siracusa, ma il suo esercito fu sconfitto nella battaglia di Gela. Sebbene le perdite greche furono lievi, Dionisio evacu\u00f2 la citt\u00e0 che i cartaginesi saccheggiarono il giorno seguente. I cartaginesi ritornarono a Camarina dopo una marcia forzata coi fuggitivi gelesi il giorno successivo al saccheggio di Gela. Dionisio ordin\u00f2 ai cittadini di Camarina di lasciare la loro citt\u00e0 piuttosto che organizzare la difesa. Mentre l'esercito del tiranno si stava ritirando a Siracusa, una parte dei greci gli si ribellarono e occuparono la citt\u00e0, che Dionisio, pi\u00f9 tardi, riuscir\u00e0 a riprendere. I cartaginesi saccheggiarono Camarina prima di aver firmato un accordo per regolare il controllo delle polis siciliane. Cartagine aveva raggiunto l'apice del suo controllo in Sicilia, che non sarebbe stato toccato se non alla morte di Agatocle nel 289 a.C."}
{"id": "5308225", "revid": "28592", "url": "https://it.wikipedia.org/wiki?curid=5308225", "title": "Saccheggio di Camarina (405 a.C.)", "text": ""}
{"id": "5308241", "revid": "59976", "url": "https://it.wikipedia.org/wiki?curid=5308241", "title": "Basic Net", "text": ""}
{"id": "5308242", "revid": "258664", "url": "https://it.wikipedia.org/wiki?curid=5308242", "title": "Carte di Arborea", "text": "Le Carte di Arborea sono una serie di documenti falsi messi in circolazione dal 1845 da un frate minore, Cosimo Manca da Pattada. \nFra le \"carte\" vi erano documenti, cronache, testi giuridici, poemi in latino, in italiano, e in sardo medioevale. In realt\u00e0 le carte, in maggioranza pergamene, non erano di Arborea ma provenivano da un ufficio di Cagliari ed erano state create da un archivista, certo Ignazio Pillito. \nQueste furono accolte con un certo entusiasmo negli ambienti accademici sardi; primo fra tutti fu lo storico reazionario Pietro Martini a dare credibilit\u00e0 alle \"Carte\", pubblicando nel 1863 le \"Pergamene, codici e fogli cartacei di Arborea\".\nLa originalit\u00e0 di queste carte fu sostenuta anche da molti intellettuali italiani, perch\u00e9 permettevano di annullare il ritardo della poesia italiana rispetto alla poesia di Provenza e di Francia.\nIl dibattito sulla loro autenticit\u00e0 prosegu\u00ec per diversi anni e si concluse solo nel 1870, quando una commissione scientifica dell'Accademia delle Scienze di Berlino, presieduta dal classicista Theodor Mommsen, ne decret\u00f2 la totale falsit\u00e0. "}
{"id": "5308244", "revid": "125417259", "url": "https://it.wikipedia.org/wiki?curid=5308244", "title": "Annibaldo Caetani", "text": "Biografia.\nAnnibaldo era figlio di Annibaldo, signore di Ceccano, e di Perna Caetani Stefaneschi. Da parte di madre era nipote del cardinale Jacopo Caetani degli Stefaneschi, e cugino del cardinale Francesco Tibaldeschi (la madre del cardinale Francesco Tibaldeschi, era sorella alla madre del cardinale Annibaldo, e sorella al cardinale Jacopo).\nStudi\u00f2 teologia presso la Sorbona di Parigi, completando gli studi in teologia e in diritto canonico.\nVista la grande considerazione che papa Giovanni XXII aveva di lui, il 5 maggio 1326 lo nomin\u00f2 arcivescovo di Napoli e lo stesso giorno il papa inform\u00f2 Roberto, re di Napoli, e il clero della nomina. La benevolenza del pontefice nei suoi confronti si manifest\u00f2 ancora negli anni successivi: il 18 dicembre 1327 ricevette la berretta cardinalizia con il titolo di San Lorenzo in Lucina e nel dicembre 1332 divenne vescovo di Tuscolo. In seguito alla nomina a cardinale, il 23 dicembre 1327 si dimise da arcivescovo di Napoli per far ritorno ad Avignone, mentre alla cattedra partenopea fu chiamato Giovanni Orsini, suo parente.\nPartecip\u00f2 al conclave del 1334 che elesse papa Benedetto XII. Dal nuovo papa fu nominato legato ed inviato in missione a Napoli con il compito di riconciliare Luigi I, re d'Ungheria, con la cognata e cugina Giovanna I, regina di Napoli.\nPartecip\u00f2 al conclave del 1342 che elesse papa Clemente VI.\nMor\u00ec il 17 luglio 1350 mentre stava giungendo a Napoli e alcune voci dissero che si trattava di veleno. Il corpo, imbalsamato e rivestito di un saio francescano, fu portato a Roma e fu sepolto nella tomba dello zio cardinale, nella cappella dei santi Lorenzo e Giorgio nella Basilica di San Pietro."}
{"id": "5308246", "revid": "768068", "url": "https://it.wikipedia.org/wiki?curid=5308246", "title": "Salterio lionese", "text": "Il Salterio lionese \u00e8 un corpus poetico elaborato a met\u00e0 del XVI secolo per costituire una traduzione completa del salterio in versi francesi, sulla base dei quarantanove salmi gi\u00e0 tradotti da Cl\u00e9ment Marot.\nGli elementi costitutivi.\nAll'inizio esistevano i \"Cinquante psaumes\" (\"Cinquanta salmi\") di Marot, costituiti in realt\u00e0 da quarantanove salmi e dal \"Cantico di Simeone\". Questi salmi sono stati pubblicati nel 1543 a Ginevra (come anche le ultime traduzioni di Marot, portate a termine durante il suo soggiorno in questa citt\u00e0) e, grazie al successo considerevole di cui godettero, furono in seguito ampiamente riediti a Parigi, Lione, ecc., e furono presto adottati dal movimento evangelico. La bibliografia sui \"Cinquanta salmi\" \u00e8 piuttosto complessa.\nNel 1549, Jean Poitevin, cantore nella chiesa di Santa Radegonda a Poitiers, pubblic\u00f2 la sua traduzione dei \"Vingt et deux octonaires du psalme cent dixneuf, treize psalmes traduictz par divers autheurs. Avec plusieurs cantiques\u2026\" (\"Ventidue ottonari del salmo centodiciannove, tredici salmi tradotti da diversi autori. Con vari cantici...\").\nNel 1550 e nel 1551, lo stesso Poitevin faceva stampare a Poitiers da Nicolas Peletier \"Les cent psalmes qui restoient \u00e0 traduire en rithme fran\u00e7oise\" (\"I cento salmi che restavano da tradurre in ritmo francese\"). Una riedizione apparve a Mons presso Jean Monsieur nel 1554, contemporaneamente a una delle edizioni dei \"Cinquante psaumes\" di Marot.\nIl \"Salterio lionese\".\nIl Salterio lionese fu assemblato quando i salmi di Marot e quelli di Poitevin vennero riordinati secondo l'ordine biblico. Il nome \"Salterio lionese\" deriva dal fatto che le edizioni che ne furono fatte sono per la maggior parte lionesi, e sempre a Lione questi salmi furono dotati di melodie.\nLe edizioni del \"Salterio lionese\" che sono state ritrovate (o di cui abbiamo notizia) sono le seguenti:\nRicezione dell'opera.\nQuesta raccolta rappresenta la seconda traduzione completa di un salterio in versi francesi, successivo di qualche anno al \"Salterio parigino\" e precedente il \"Salterio ginevrino\" (1562), entrambi comunque elaborati sulla base delle traduzioni di Marot. Contrariamente al \"Salterio parigino\", questa raccolta fu dotata di melodie dal musicista lionese Philibert Jambe de Fer, chiaro segno dell'appropriazione da parte delle comunit\u00e0 riformate (e questa versione completa di melodie fu ristampata fino a Parigi).\nLa fortuna di questa raccolta fu relativamente breve (1554-1561) e non disponiamo di elementi concreti sulla sua ricezione, se si esclude un numero considerevole di riedizioni (nove in otto anni)."}
{"id": "5308248", "revid": "1305772", "url": "https://it.wikipedia.org/wiki?curid=5308248", "title": "John Jeffrey", "text": ""}
{"id": "5308252", "revid": "767487", "url": "https://it.wikipedia.org/wiki?curid=5308252", "title": "Momed Hagi", "text": "Caratteristiche tecniche.\n\u00c8 un centrocampista difensivo che pu\u00f2 essere impiegato in diversi ruoli della difesa.\nCarriera.\nCon la Nazionale mozambicana ha preso parte alla Coppa d'Africa 2010."}
{"id": "5308265", "revid": "324090", "url": "https://it.wikipedia.org/wiki?curid=5308265", "title": "Palazzo Bianchi Dottula", "text": "Il palazzo Bianchi Dottula \u00e8 un palazzo barocco di Bari (Bari Vecchia, via Bianchi Dottula 1).\nPresenta all'ultimo piano un loggiato ad archi. La facciata ad angolo incorpora la piccola chiesa di San Martino, di origine pi\u00f9 antica, inglobata come cappella privata del palazzo."}
{"id": "5308268", "revid": "287204", "url": "https://it.wikipedia.org/wiki?curid=5308268", "title": "Rosita Serrano", "text": "Biografia.\nRosita Serrano nacque dal diplomatico H\u00e9ctor Aldunate Cordov\u00e9s e dal soprano Sof\u00eda del Campo de la Fuente. Si spos\u00f2 con il milionario ebreo sefardita Jean Aghion, residente in Egitto. Visse in diversi paesi asiatici ed europei fino al 1970, quando mor\u00ec suo marito.\nL'ascesa della sua carriera artistica inizi\u00f2 con un tour internazionale insieme a sua madre nel 1930, quando visit\u00f2 il Brasile, la Spagna, la Francia e il Portogallo, fino ad arrivare nel 1936 a Berlino. L\u00ec si esib\u00ec al Teatro Metropolitano, dove fu applaudita per la sua voce vellutata e la sua notevole bellezza.\nRelazione con il Terzo Reich.\nIl compositore, direttore di orchestra e pianista tedesco Peter Kreuder (1905-1981) la promosse e ottenne per lei un contratto discografico con Telefunken. La Serrano riscosse grande successo cantando in tedesco composizioni come \u00abRoter Mohn\u00bb, \u00abSch\u00f6n die Musik\u00bb, \u00abK\u00fc\u00df mich, bitte, bitte, k\u00fc\u00df mich\u00bb, \u00abUnd die Musik spielt dazu\u00bb, \u00abDer Onkel Jonathan\u00bb e \u00abDer kleine Liebesvogel\u00bb durante l'ascesa della Germania nazista. Kreuder la avvicin\u00f2 all'ambiente del regime e la Serrano arriv\u00f2 a partecipare a vari incontri e cerimonie nazionalsocialiste. Le sue canzoni erano molto diffuse nelle stazioni radio vicine al Reich. Nonostante abbia dichiarato di non aver mai avuto un orientamento politico affine a quello del nazismo, portava lo stemma dell'aquila nazista sui suoi vestiti.\nTra il 1938 e il 1941, ebbe diversi ruoli in film tedeschi. Mantenne un buon rapporto con la stampa nazionalsocialista: partecip\u00f2 a molti concerti del Terzo Reich e acquis\u00ec lo status e il comportamento sociale di una diva. Guadagn\u00f2 infatti un apprezzamento di Adolf Hitler, che le invi\u00f2 una fotografia autografata personalmente. Registr\u00f2 118 canzoni e, grazie ai diritti d'autore, ebbe ingenti guadagni.\nTuttavia, nel 1940, Rosita Serrano inizi\u00f2 a dare concerti in favore degli ebrei danesi rifugiati in Svezia, ci\u00f2 provoc\u00f2 l'immediata ostilit\u00e0 nei suoi confronti da parte del regime nazista, la requisizione e il divieto di pubblicare i suoi dischi e registrazioni e un arresto per presunto spionaggio.\nCarriera successiva.\nRimpatri\u00f2 in Cile da Stoccolma nel 1943 e torn\u00f2 in Germania solo per partecipare ai film \"Schwarze Augen\" (1951) e \"Saison in Salzburg\" (1952). Nel luglio del 1952, suo marito, Jean Aghion, perse tutti i suoi beni dopo il colpo di stato del Movimento degli Ufficiali Liberi che depose Faruq I in Egitto.\nManuel Bianchi Gundi\u00e1n, ambasciatore cileno in Inghilterra, organizz\u00f2 un ricevimento in suo onore come omaggio alla sua carriera; tuttavia, non raggiunse mai il successo degli anni passati e in molte occasioni dovette affrontare contestazioni per il suo presunto passato nazista, come quella del 1953 al Berliner Sportpalast, dove fu fischiata, Telefunken le rescisse il contratto ponendo fine alla sua carriera in Europa. Morto suo marito, stabil\u00ec una relazione con il pittore Will Williams, pass\u00f2 gli anni seguenti tra l'Europa ed il Cile, fino a ritornare definitivamente in patria. Arriv\u00f2 a Santiago nel 1991, in precarie condizioni economiche, e tent\u00f2 di rilanciare la sua carriera cantando canzoni in lingua mapudungun di Fernando Lecaros.\nNon ottenne mai la pensione e, con il passare degli anni, la sua situazione economica peggior\u00f2, visse rudimentalmente in un piccolo appartamento di La Reina fino a quando mor\u00ec per un edema polmonare all'Hospital del T\u00f3rax di Santiago del Cile il 6 aprile 1997 all'et\u00e0 di 83 anni.\nFilmografia.\nDopo qualche apparizione in opere cinematografiche precedenti, tra il 1938 e il 1941 ottenne il ruolo di cantante in sei film tedeschi della UFA; torn\u00f2 poi in Germania per registrare un paio di nastri agli inizi degli anni '50:\nPartecip\u00f2 anche a \"Toast of the town\" (1950), conosciuto per Ed Sullivan; a cinque telefilm \u2014\"Das grosse ABC\" (1953), \"Das wird Morgen vorbei sein\" (1961), \"Der vorvorletzte Tag\" (1962), \"Sing mir das Lied noch einmal\" (1979) e \"Mit Musik geht alles besser\" (1982)\u2014 e al \"talk show\" \"Je sp\u00e4ter der Abend\" (1976).\nInoltre, una parte del suo repertorio \u00e8 stato incluso nella colonna sonora di \"Das Boot\" (1981), di Wolfgang Petersen, \"La casa de los esp\u00edritus\" (1993), di Bille August e \"Stalingrado\" (1993), di Joseph Vilsmaier."}
{"id": "5308275", "revid": "767487", "url": "https://it.wikipedia.org/wiki?curid=5308275", "title": "Mart Nooij", "text": "Carriera.\n\u00c8 stato il commissario tecnico della nazionale mozambicana durante la Coppa d'Africa 2010."}
{"id": "5308277", "revid": "767487", "url": "https://it.wikipedia.org/wiki?curid=5308277", "title": "Delaf\u00e9 y Las Flores Azules", "text": "Delaf\u00e9 y las Flores Azules sono un duo indie pop di Barcellona, attualmente chiamato solo \"Delaf\u00e9\" e composto da Oscar D'Aniello e Dani Acedo .\nStoria.\nFondato inizialmente come un trio dal nome Facto, Delaf\u00e9 y Las Flores Azules nel 2002 da Marc Barrachina (in arte Facto), Oscar D'Aniello (Delaf\u00e9) e Helena Miquel (Las Flores Azules), raggiunsero il successo in Spagna nel 2004 con la loro prima canzone \"Mar El Poder del Mar\".\nNel 2005 usc\u00ec il loro primo album \"El monstruo de las ramblas\", seguito nel 2007 da \"En la luz de la ma\u00f1ana\".\nNel 2010 Barrachina lasci\u00f2 il gruppo, che cambi\u00f2 il nome in Delaf\u00e9 y las Flores Azules e pubblic\u00f2 il proprio terzo album \"Las trompetas de la muerte\".\nNel 2013 \u00e8 stato pubblicato il loro quarto album \"De ti sin m\u00ed - De m\u00ed sin ti\" e nel 2014 la loro prima raccolta \"Estonosepara\", in celebrazione dei dieci anni di carriera.\nNel 2015 Helena Miquel decide di mettere da parte la musica per dedicarsi alla recitazione ed \u00e8 sostituita da Dani Acedo. Il nome del progetto viene definitivamente cambiato in Delaf\u00e9. Nel 2016 viene pubblicato l'album \"La fuerza irresistible\" \ne nel 2019 l'album \"Hay Un Lugar\"."}
{"id": "5308281", "revid": "57872", "url": "https://it.wikipedia.org/wiki?curid=5308281", "title": "Giuseppe Maria Doria", "text": "Biografia.\nNativo di Genova nel 1730, comp\u00ec gli studi scolastici presso il collegio San Carlo di Modena assieme al fratello. \nImpiegato in ruoli pubblici dall'et\u00e0 di 30 anni, Giuseppe Maria Doria fu scelto dal governo genovese quale suo ambasciatore straordinario nel 1770 presso la corte imperiale di Vienna per trattare con l'imperatore Giuseppe II d'Asburgo-Lorena una questione sollevata dalla comunit\u00e0 di Sanremo che, per sottrarsi al dominio della Repubblica di Genova, intendeva dichiararsi feudo dell'Impero. In quell'occasione visit\u00f2 anche le citt\u00e0 di Dresda e Berlino, in Germania.\nQuasi a malavoglia, cos\u00ec come attesteranno gli annali degli storici, il 16 settembre 1793 accett\u00f2 la carica di nuovo doge di Genova: il centotrentottesimo in successione biennale e il centottantatreesimo nella storia repubblicana. Durante il suo mandato si scontr\u00f2 con l'inviato di Francia Tilly che, fatto rientrare in patria, fu sostituito da Villars.\nFu, per\u00f2, nell'ottobre del 1793 che il doge Doria dovette intervenire personalmente per risolvere una questione diplomatica che avrebbe potuto compromettere i rapporti tra Genova, il Regno Unito e la Francia. L'assalto da parte di due navi inglesi alla fregata francese \"Modesta\" e l'uccisione di alcuni marinai, ormeggiata nel porto di Genova, fu interpretato dallo stato francese, per bocca di Robespierre, quale presunto atto di complicit\u00e0 di Genova che non diede un rapido allarme. Ma se con un risarcimento di di lire genovesi il doge Giuseppe Maria Doria riusc\u00ec a far rientrare la questione con la Francia, diversa fu dall'altra parte la reazione inglese che pretendeva dai genovesi la cessazione di ogni rapporto diplomatico con la nazione d'oltralpe.\nCessato il dogato il 16 settembre 1795, l'ex doge, allo scoppio delle prime rivoluzioni in citt\u00e0 legate alla sempre pi\u00f9 crescente affermazione di Bonaparte, prefer\u00ec allontanarsi definitivamente da Genova e dalla repubblica. Si trasfer\u00ec dapprima a Bologna e poi a Roma dove mor\u00ec nel corso del 1816. Il corpo di Giuseppe Maria Doria fu sepolto nella chiesa romana del Ges\u00f9."}
{"id": "5308282", "revid": "729019", "url": "https://it.wikipedia.org/wiki?curid=5308282", "title": "Battaglia di Abacano", "text": "La battaglia di Abacano fu combattuta nel 393 a.C., nei pressi della citt\u00e0 di Abacano, in Sicilia, e tra l'esercito cartaginese comandato da Magone II e quello greco comandato da Dionisio I di Siracusa. Dionisio aveva espanso la sua influenza sui territori dei Sicelioti. Dopo la sua sconfitta nell'assedio di Tauromenio, alleata di Cartagine, nel 394 a.C. Magone decise di invadere Messina. L'esercito cartaginese fu sconfitto dai Greci di Sicilia vicino alla citt\u00e0 di Abacano e si ritir\u00f2 a ovest, tra le citt\u00e0 elime. Dionisio non attacc\u00f2 i Cartaginesi ma continu\u00f2 a espandere la sua influenza nell'est della Sicilia.\nLa campagna cartaginese del 393 a.C..\nMagone non attese l'arrivo dei rinforzi dall'Africa. Raccolse tutte le truppe disponibili in Sicilia e marci\u00f2 verso Messina, che aveva scacciato i partigiani di Dionisio dopo la sconfitta a Tauromenio. Lo stesso era accaduto ad Agrigento, per questo la minaccia da quella parte era meno intensa di quella che era presente nel 396 a.C. Non si sa che cosa la marina cartaginese abbia fatto durante la campagna o quale strada Magone ho percorso per arrivare a Messina, ma l'esercito cartaginese probabilmente marci\u00f2 lungo le coste dato che le terre sicule nella Sicilia centrale erano o alleate di Dionisio o sotto l'occupazione siracusana.\nLa battaglia.\nL'esercito cartaginese raggiunse il territorio di Abacano sicuro sulla via del ritorno da Messina, e si accamp\u00f2 nei pressi della citt\u00e0, visto che i Siculi della citt\u00e0 erano alleati cartaginesi. Non si sa dove l'esercito greco fosse di stanza al momento, ma Dionisio riusc\u00ec a intercettare Magone prima che i Cartaginesi lasciassero la zona e ci fu una battaglia. Dettagli dello scontro non si conoscono, ma i Cartaginesi furono pesantemente sconfitti: persero infatti 8000 soldati e i sopravvissuti furono costretti a rifugiarsi ad Abacano. Dionisio non si preoccup\u00f2 di assediare la citt\u00e0 ma si ritir\u00f2, permettendo cos\u00ec a Magone di ritornare nella Sicilia occidentale.\nConseguenze.\nLa sconfitta non indebol\u00ec i Cartaginesi in Sicilia, n\u00e9 Dionisio si affrett\u00f2 ad attaccare i loro alleati subito dopo la battaglia. La tregua diede tempo a Cartagine di raccogliere un esercito e per rafforzare quello di Magone, e allo stesso tempo a Magone di sollecitare ulteriormente gli alleati siculi. I Cartaginesi scelsero di attaccare nella Sicilia centrale, dove probabilmente i Siculi si erano alleati con Dionisio; si venne alla battaglia del Crisa nel 392 a.C. e un trattato di pace tra Dionisio e Cartagine, che durer\u00e0 fino al 383 a.C., quando Dionisio di nuovo attacc\u00f2 i possedimenti cartaginesi in Sicilia."}
{"id": "5308284", "revid": "287204", "url": "https://it.wikipedia.org/wiki?curid=5308284", "title": "Beta Ethniki 1992-1993", "text": "La Beta Ethniki 1992-1993 \u00e8 la 34\u00aa edizione del campionato greco di calcio di secondo livello.\nClassifica.\nLegenda:"}
{"id": "5308288", "revid": "767487", "url": "https://it.wikipedia.org/wiki?curid=5308288", "title": "The Polydor Years 1986-1992", "text": "The Polydor Years 1986-1992 \u00e8 un boxset del gruppo di rock progressivo inglese The Moody Blues, pubblicato nel 2014 dalla Universal Music Group.\nTracce.\nDisco 1.\nThe Other Side of Life\nDisco 2.\nThe Other Side of Life tour - Live at the Blossom Music Center, Cleveland, 1986\nDisco 3.\nSur La Mer\nDisco 4.\nKeys of the Kingdom\nDisco 5.\nA Night at Red Rocks with the Colorado Symphony Orchestra - The Concert Part One\nDisco 6.\nA Night at Red Rocks with the Colorado Symphony Orchestra - The Concert Part Two\nDisco 7.\nA Night at Red Rocks with the Colorado Symphony Orchestra - DVD\nDisco 8.\nThe Other Side of Red Rocks - DVD"}
{"id": "5308290", "revid": "538762", "url": "https://it.wikipedia.org/wiki?curid=5308290", "title": "Ashley Walden", "text": "\u00c8 la moglie di Bengt Walden, di cui ha preso il cognome dopo il matrimonio, a sua volta ex slittinista di alto livello.\nBiografia.\nInizialmente conosciuta con il cognome da nubile, dopo il matrimonio avvenuto nell'estate del 2006 con Bengt Walden, a sua volta ex-slittinista di livello internazionale, prese il cognome del marito e solo saltuariamente venne indicata come Ashley Hayden-Walden.\nInizi\u00f2 a gareggiare per la nazionale statunitense nelle varie categorie giovanili nella specialit\u00e0 del singolo, ottenendo la vittoria nella classifica finale della Coppa del Mondo giovani nel singolo nel 1997/98.\nA livello assoluto esord\u00ec in Coppa del Mondo nella stagione 1998/99 conquist\u00f2 il primo podio il 25 gennaio 2004 nella gara a squadre ad Igls (3\u00aa) ed in classifica generale come miglior risultato si piazz\u00f2 all'ottavo posto nel singolo nel 2003/04.\nPartecip\u00f2 ad una edizione dei Giochi olimpici invernali, a , in cui termin\u00f2 in ottava posizione la prova individuale.\nPrese parte altres\u00ec ad otto edizioni dei campionati mondiali, conquistando due medaglie d'argento nelle prove a squadre a Nagano 2004 ed a Park City 2005, mentre nel singolo ottenne il suo miglior piazzamento nella stessa rassegna casalinga del 2005 giungendo al quarto posto.\nSi ritir\u00f2 dalle competizioni durante la stagione 2011/12, dopo aver gareggiato nelle prime tre tappe del circuito e solo pochi mesi dopo, grazie alla sua laurea in sport management, entr\u00f2 a far parte dei quadri dirigenziali della United States Bobsled &amp; Skeleton Federation."}
{"id": "5308291", "revid": "247222", "url": "https://it.wikipedia.org/wiki?curid=5308291", "title": "El monstruo de las ramblas", "text": "El Monstruo De Las Ramblas \u00e8 il primo album del duo indie pop Delaf\u00e9 y Las Flores Azules, prodotto da Music Bus nel 2006."}
{"id": "5308292", "revid": "604467", "url": "https://it.wikipedia.org/wiki?curid=5308292", "title": "Ashley Hayden", "text": ""}
{"id": "5308293", "revid": "604467", "url": "https://it.wikipedia.org/wiki?curid=5308293", "title": "Ashley Hayden-Walden", "text": ""}
{"id": "5308294", "revid": "393736", "url": "https://it.wikipedia.org/wiki?curid=5308294", "title": "Prix Lumi\u00e8res", "text": ""}
{"id": "5308295", "revid": "125785342", "url": "https://it.wikipedia.org/wiki?curid=5308295", "title": "Alessandro Rigotti", "text": "Biografia.\nDiplomato al liceo scientifico, dapprima ha svolto l'attivit\u00e0 di istruttore di sub, quindi si \u00e8 dedicato alla recitazione a partire dal 2000, inizialmente come speaker radiofonico e poi come doppiatore, lavorando in quest'ultimo campo sia a Milano che a Roma. Si \u00e8 cimentato in serie televisive, anche animate, e videogiochi: in quest'ultimo campo \u00e8 noto per essere divenuto la voce italiana di Sasuke Uchiha in Naruto, di Desmond Miles nella saga di \"Assassin's Creed\" e di Leon S. Kennedy in quella di \"Resident Evil\"."}
{"id": "5308297", "revid": "767487", "url": "https://it.wikipedia.org/wiki?curid=5308297", "title": "Up for Murder", "text": "Up for Murder \u00e8 un film del 1931 sceneggiato e diretto da Monta Bell.\nProduzione.\nIl film fu prodotto dalla Universal Pictures.\nDistribuzione.\nDistribuito dalla Universal Pictures, il film - presentato da Carl Laemmle - usc\u00ec nelle sale cinematografiche USA il 27 maggio 1931. Prima della distribuzione, il titolo venne cambiato da \"Fires of Youth\" in \"Up for Murder\"."}
{"id": "5308298", "revid": "767487", "url": "https://it.wikipedia.org/wiki?curid=5308298", "title": "Fernando Mar\u00e7al", "text": "Caratteristiche tecniche.\nGioca come terzino sinistro."}
{"id": "5308302", "revid": "1924342", "url": "https://it.wikipedia.org/wiki?curid=5308302", "title": "Smiley (cantante)", "text": "Fu uno dei membri del gruppo musicale Simplu ed ha anche una carriera da solista. Ha vinto nel 2013 l'MTV Europe Music Award al miglior artista rumeno durante gli EMA 2013, tenuti ad Amsterdam. Inoltre fa parte del progetto musicale Radio Killer, in cui \u00e8 conosciuto come il Killer N\u00b01. \u00c8 dal novembre del 2013 ambasciatore dell'UNICEF Romania. Ha presentato la versione romena di Britain's Got Talent, \"Rom\u00e2nii au talent\", ed \u00e8 attualmente giudice del The Voice rumeno, \"Vocea Rom\u00e2niei\".\nInizi.\nHa iniziato la sua carriera musicale da giovane. Per tre anni ha fatto parte della band Millennium 3 ed \u00e8 stato notato da Ioan Gyuri Pascu come una promessa nel mondo della musica.\nSimplu.\nDopo aver tentato di entrare nel gruppo musicale romeno Akcent, \u00e8 stato invitato da CRBL (Eduard Andreeanu) a entrare nella band Simplu. I membri erano CRBL, Smiley, Francezu' (Marius Alexe), Omu' Negru (Lauren\u0163iu Ionescu) e Piticu' (Ionu\u0163 Dumitru). Grazie alla sua attitudine da altruista, Maria \u00e8 stato soprannominato Smiley dalla sua band, un soprannome con cui ha iniziato una grande carriera. Col passare del tempo, \u00e8 diventato il frontman del gruppo e ha iniziato una carriera da solista.\nCon la band, Smiley ha fatto 4 album.\nIn Romania \u00e8 conosciuto per il singolo \"Acas\u0103\", rimasto in vetta alle classifiche romene per oltre tre mesi.\nRadio Killer.\nNel 2009 fonda il progetto musicale di dance Radio Killer. Radio Killer \u00e8 formato da 7 membri:\nDiscografia.\nAlbum.\nCon i Simplu.\nDa solista"}
{"id": "5308314", "revid": "287204", "url": "https://it.wikipedia.org/wiki?curid=5308314", "title": "Dispersione di velocit\u00e0", "text": "Con dispersione di velocit\u00e0 (\u03c3), in ambito astronomico, si intende la variabilit\u00e0 statistica delle velocit\u00e0 sulla velocit\u00e0 media per un gruppo di oggetti, ovvero la velocit\u00e0 intrinseca che ogni oggetto astronomico possiede, dall'ammasso aperto all'ammasso globulare, o una galassia, muovendosi all'interno di un sistema pi\u00f9 esteso come gruppi e ammassi di galassie o un superammasso. La dispersione di velocit\u00e0 di un gruppo pu\u00f2 essere stimata misurando le velocit\u00e0 radiali dei singoli oggetti e usata poi per derivare la massa del gruppo (o ammasso) tramite il teorema del viriale. La velocit\u00e0 radiale viene ricavata misurando la distanza Doppler tra le righe spettrali emesse da un gruppo di oggetti. Ovviamente, pi\u00f9 velocit\u00e0 radiali si riescono a misurare, pi\u00f9 sar\u00e0 precisa la stima della dispersione di velocit\u00e0. La dispersione di velocit\u00e0 centrale si riferisce al \u03c3 delle regioni interne di un oggetto esteso, come ad esempio un ammasso stellare o una galassia."}
{"id": "5308315", "revid": "2519", "url": "https://it.wikipedia.org/wiki?curid=5308315", "title": "En la luz de la ma\u00f1ana", "text": "En la luz de la ma\u00f1ana \u00e8 il secondo album del duo indie pop di Barcellona, Delaf\u00e9 y Las Flores Azules, prodotto da Music Bus nel 2007."}
{"id": "5308316", "revid": "404449", "url": "https://it.wikipedia.org/wiki?curid=5308316", "title": "Gello (San Giuliano Terme)", "text": "Gello (gi\u00e0 \"Gello di Val d'Osoli\") \u00e8 una frazione del comune italiano di San Giuliano Terme, nella provincia di Pisa, in Toscana.\nGeografia fisica.\nLa frazione di Gello \u00e8 situata nella piana a sud di San Giuliano Terme, ai piedi delle propaggini occidentali del Monte Serra, caratterizzate dalle alture di Monte Castellare (266\u00a0m s.l.m.) e Monte San Giuliano (326\u00a0m s.l.m.). La piana dove si trova Gello \u00e8 inserita tra le rive dei due fiumi principali, il Serchio a nord e l'Arno a sud, ed \u00e8 attraversata da una serie di numerosi fossi e canali frutto di ingegneria idraulica per regolamentare il flusso dei due fiumi, come l'antifosso di Canova, il fosso Doppio, lo scolo di Corliano, il fosso dell'Acqua Calda, il fosso del Gatano e il fosso del Cafaggiolo.\nStoria.\nIl territorio dove sorge Gello era noto in epoca medievale con il nome di \"Piemonte Pisano\", come rammentato nei diplomi degli imperatori Enrico VI (1192) e Ottone IV (1209) in cui \u00e8 citata una contrada di \"Pi\u00e9 di Monte\", poi divenuta capitaneria con il titolo di \"Piemonte\" come si legge anche nello statuto di Pisa del 1286. Il toponimo \"Gello\" \u00e8 da ricondursi sicuramente al latino \"Agellus\", che indicava un \"piccolo podere\". Sempre in epoca medievale, la frazione era composta da due borghi adiacenti, Gello e Bottano, dotati di chiese parrocchiali intitolate rispettivamente a San Giovanni (gi\u00e0 Santo Stefano) e a San Cristoforo. Situato in un'area storicamente umida, nei pressi del padule di Agnano, \u00e8 per questo motivo che il borgo di Gello era chiamato anche \"Gello Putido\", poi cambiato in \"Gello di Val d'Osoli\", dal nome di un fosso che scendeva da monte fino a confluire, tramite una serie di fossi, nel fiume Morto. Nel 1833 la frazione, che comprendeva anche il borgo di Bottano, contava ben abitanti.\nSociet\u00e0.\nLa \"Pubblica Assistenza Societ\u00e0 Riunite in Pisa\" \u00e8 presente con una Sezione della sua Associazione, fornendo numerosi servizi alla cittadinanza."}
{"id": "5308323", "revid": "1654832", "url": "https://it.wikipedia.org/wiki?curid=5308323", "title": "Conferenza ONU sui cambiamenti climatici 2010", "text": "La Conferenza delle Nazioni Unite sui Cambiamenti Climatici 2010 si \u00e8 tenuta a Canc\u00fan, in Messico, dal 29 novembre al 10 dicembre 2010. La conferenza \u00e8 stata la COP16 della Convenzione quadro delle Nazioni Unite sui cambiamenti climatici e si \u00e8 parlato dei progressi compiuti in seguito al Protocollo di Kyoto (CMP 6)."}
{"id": "5308327", "revid": "247222", "url": "https://it.wikipedia.org/wiki?curid=5308327", "title": "Las trompetas de la muerte", "text": "Las trompetas de la muerte \u00e8 il terzo album del duo indie pop spagnolo Delaf\u00e9 y Las Flores Azules. Fu prodotto dalla Warner Music nel 2010."}
{"id": "5308335", "revid": "767487", "url": "https://it.wikipedia.org/wiki?curid=5308335", "title": "Pharmacichthys", "text": "Il farmacittide (gen. Pharmacichthys) \u00e8 un pesce osseo estinto, appartenente ai paracantotterigi. Visse nel Cretaceo superiore (Cenomaniano, circa 100 - 95 milioni di anni fa) e i suoi resti fossili sono stati ritrovati in Asia.\nDescrizione.\nQuesto pesce era di piccole dimensioni, ed era lungo mediamente circa 5 centimetri. Il corpo era alto e a forma di losanga, appiattito lateralmente e dotato di pinne impari piuttosto sviluppate. In particolare, la pinna dorsale era allungata e molto alta, e dotata di spine molto allungate nella parte anteriore. Le pinne pelviche erano spostate anteriormente. La specie Pharmacichthys venenifer possedeva un corpo pi\u00f9 allungato, mentre la specie P. numismalis era pi\u00f9 alta e compatta, con un cranio molto corto. \nClassificazione.\n\"Pharmacichthys\" venne descritto per la prima volta nel 1942 da Woodward, sulla base di fossili ritrovati nel Libano. Di questo genere si conoscono tre specie, due provenienti dal Libano (\"P. venenifer\" e \"P. numismalis\") e una dalla Palestina (P. judensis). \"Pharmacichthys\" \u00e8 considerato uno dei pi\u00f9 primitivi tra i paracantotterigi, un grande insieme probabilmente parafiletico di pesci ossei, rappresentato da numerose forme attuali. Altri piccoli pesci del Cretaceo libanese (ad esempio \"Aipichthys\") sono probabilmente imparentati con \"Pharmacichthys\", ma pi\u00f9 derivati. "}
{"id": "5308343", "revid": "329581", "url": "https://it.wikipedia.org/wiki?curid=5308343", "title": "Annibaldo Caetani di Ceccano", "text": ""}
{"id": "5308362", "revid": "1784425", "url": "https://it.wikipedia.org/wiki?curid=5308362", "title": "Giacomo Comincioli", "text": "Biografia.\nNacque a Cevo il 6 aprile 1891, e si arruol\u00f2 nei Carabinieri, prestando servizio in tale Arma nella fasi iniziale della prima guerra mondiale. Il 25 dicembre del 1916 transit\u00f2 nel Regio Esercito, come Aspirante Ufficiale del Corpo degli Alpini. Fu promosso al grado di sottotenente il 1\u00ba febbraio 1917, e tenente il 1\u00ba novembre dello stesso anno. Prest\u00f2 servizio nella 2\u00aa Compagnia Sciatori, passando quindi in forza al Battaglione \"Monte Cavento\" appartenente al 5\u00ba Reggimento alpini. Si distinse particolarmente come comandante di un plotone di Arditi durante gli scontri sul Massiccio dell'Adamello, dove fu insignito di due Medaglie d'argento e una di bronzo al valor militare. Al termine della guerra aveva il grado di capitano, ma si conged\u00f2 ritornando alla vita civile.\nDopo aver aderito al movimento degli ex combattenti del suo paese natale, di sentimenti antifascisti nel 1923 giunse, con alcuni compagni socialisti, a sparare contro un treno imbandierato con vessilli fascisti che transitava sul tratto Forno Allione-Cedegolo. Nel 1926, mentre lavorava come impiegato comunale, decise di iscriversi al Partito Fascista.\nCon lo scoppio della guerra d'Etiopia si arruol\u00f2 nelle Camicie Nere con il grado di capomanipolo Successivamente, in considerazione delle capacit\u00e0 dimostrate, fu promosso al grado di centurione Come ufficiale esploratore, il 27 febbraio 1936 condusse personalmente un attacco contro un caposaldo etiope a Uork Amba. Rimasto ferito continu\u00f2 a condurre l'azione fino alla sua conclusione, e per questo fatto venne insignito di una seconda Medaglia di bronzo al valor militare.\nCon l'entrata in guerra del Regno d'Italia, il 10 giugno 1940, riprese servizio attivo. Con l'inizio della campagna di Grecia, avvenuto nell'ottobre dello stesso anno, chiese di partire per l'Albania con la 15\u00aa Legione CC.NN. d'Assalto \"Leonessa\". Tra l'8 e l'11 febbraio 1941 si distinse a Bregub Scialesit, dove, assunto volontariamente il comando di un battaglione duramente provato, riusc\u00ec a bloccare e a respingere un attacco nemico, contrattaccando e catturando numerosi prigionieri. Per questa azione fu insignito di una terza Medaglia d'argento al valor militare.\nDopo l'inizio della guerra in Russia part\u00ec volontario in seno al Corpo di spedizione italiano in Russia (CSIR).\nPromosso seniore divenne comandante del 15\u00b0 Battaglione \"M\" del Gruppo C.C.N.N. \"Leonessa\", partecipando a numerosi combattimenti. Cadde in azione il 15 dicembre del 1942, durante un assalto durato quattro ore contro Quota 192 nei pressi di Orobinskji, nelle vicinanze del Don. Per questa azione nel 1952 fu insignito di una quarta Medaglia d'argento al valor militare alla memoria.\nIn suo ricordo \u00e8 stata posto un medaglione con inciso il suo nome al centro della grande Croce posta sulla cima dell'Adamello, e la sezione dell'Associazione Volontari di Guerra di Brescia porta il suo nome. Il 25 maggio 1999 \u00e8 stata posta una lapide in suo ricordo presso la Chiesa degli Alpini di Boario Terme."}
{"id": "5308364", "revid": "46291", "url": "https://it.wikipedia.org/wiki?curid=5308364", "title": "Acanthocarpus (botanica)", "text": "Acanthocarpus \u00e8 un genere di piante angiosperme monocotiledoni della famiglia Asparagaceae (sottofamiglia Lomandroideae).\nDistribuzione e habitat.\nL'intero genere \u00e8 endemico nello stato dell'Australia Occidentale.\nTassonomia.\nIl genere \"Acanthocarpus\" comprende le seguenti specie:"}
{"id": "5308367", "revid": "1048993", "url": "https://it.wikipedia.org/wiki?curid=5308367", "title": "Brice Martinet", "text": "Biografia.\nHa sfilato per stilisti come Calvin Klein, Jean Paul Gaultier, John Galliano, Adidas, Reebok e si \u00e8 fatto notare per uno spot in cui appare totalmente senza veli. Ha recitato un ruolo al cinema nella commedia, uscita nel 2013, \"Universitari - Molto pi\u00f9 che amici\" diretta da Federico Moccia, il quale gli affid\u00f2 il personaggio dello studente iraniano \"Faraz\".\nNel 2012 diventa uno dei concorrenti di \"Koh Lanta\", versione francese di \"Survivor\" in onda su TF1, dove si \u00e8 classificato secondo. Nell'inverno 2015 partecipa alla decima edizione del reality show di Canale 5 \"L'isola dei famosi\" perch\u00e9, insieme a Cecilia Rodr\u00edguez (sorella minore di Bel\u00e9n Rodr\u00edguez), ha accettato di diventare un concorrente della \"Playa Desnuda\". Nella finale del 23 marzo 2015 si \u00e8 classificato secondo dietro le gemelle Provvedi con il 32% dei voti: in seguito, grazie alla popolarit\u00e0 cos\u00ec ottenuta, partecipa come opinionista in vari programmi delle reti Mediaset tra cui \"Verissimo\".\nVita privata.\nBrice Martinet \u00e8 sposato con rito civile dal 2010 con Elena Falbo, una fotografa da lui conosciuta nel 2005 in Polinesia Francese: la coppia si \u00e8 sposata, attirando l'attenzione dei mass media italiani, in seconde nozze con rito religioso il 9 maggio 2015 a Cerveteri, quindi il 6 dicembre 2020 \u00e8 nata a Roma la loro prima figlia, a cui hanno dato il nome T\u00e9ana."}
{"id": "5308370", "revid": "767487", "url": "https://it.wikipedia.org/wiki?curid=5308370", "title": "Borneo selvaggio", "text": "Borneo selvaggio (\"East of Borneo\") \u00e8 un film del 1931 diretto da George Melford.\nTrama.\nDopo un lungo e pericoloso viaggio, Linda Randolph arriva a Marudu, un piccolo regno del Borneo, dove, con il nome di dottor Clark, lavora suo marito Allan come medico del principe locale. Dedito al bere e amareggiato dalla vita, Allan crede che, qualche anno prima, la moglie lo abbia tradito. Hashin, il principe di Marudu, sotto una patina di educazione occidentale (ha studiato anche alla Sorbona), nasconde una natura crudele che lo porta ad assistere alla morte dei suoi nemici sbranati dai coccodrilli. Incapricciato di Linda, vuole prendersi la donna che trova aiuto nel marito che si ammorbidisce nei suoi confronti e l'aiuta nella fuga. Nella notte, Hashin li sorprende e decide di lasciare, la mattina dopo, il medico ai coccodrilli. Ma Linda gli spara e, come racconta una profezia che prevede la fine di Marudu alla morte di Hashin, il vulcano dell'isola comincia a eruttare lava. Allan e Linda riescono a fuggire, lasciando Hashin alla sua sorte.\nProduzione.\nIl film fu prodotto dall'Universal Pictures. Secondo fonti contemporanee, il film era conosciuto anche con i titoli \"Ourang\" e \"White Captive\".\nVenne girato agli Universal Studios al 100 di Universal City Plaza, a Universal City. La produzione inizi\u00f2 a Sumastra e a Shanghai con un cast tecnico equipaggiato per le riprese sonore.\nDistribuzione.\nDistribuito dalla Universal Pictures, il film - presentato da Carl Laemmle - usc\u00ec nelle sale cinematografiche USA il 1\u00ba agosto 1931."}
{"id": "5308375", "revid": "709565", "url": "https://it.wikipedia.org/wiki?curid=5308375", "title": "De ti sin m\u00ed - De m\u00ed sin ti", "text": "De ti sin m\u00ed - De m\u00ed sin ti \u00e8 il quarto album del duo indie pop Delaf\u00e9 y Las Flores Azules, prodotto dalla Warner Music nel 2013. L'album \u00e8 formato da parti, divise nei dischi 'De ti sin m\u00ed' e 'De m\u00ed sin ti'."}
{"id": "5308376", "revid": "400694", "url": "https://it.wikipedia.org/wiki?curid=5308376", "title": "Francis Alexander", "text": "Biografia.\nFrancis Alexander era nato a Killingly, Connecticut, il 3 febbraio 1800, figlio di Neil Alexander ed Esther Smith. Cresciuto in una modesta fattoria, fin da ragazzo si appassion\u00f2 alla pittura, dilettandosi a disegnare come poteva. In modo particolare lo entusiasmava dipingere animali, soprattutto uccelli e pesci. \nIncoraggiato dagli elogi che riceveva, nel 1820 si rec\u00f2 a New York dove studi\u00f2 pittura per un breve periodo con Alexander Robertson. Nel 1823 si trasfer\u00ec a Boston, dove divenne molto popolare come ritrattista. Il suo aspetto piacevole e le ottime maniere gli permisero di frequentare l\u2019alta societ\u00e0 bostoniana. Fra il 1825 e il 1831 dipinse i ritratti dei personaggi pi\u00f9 in vista della citt\u00e0.\nFra il 1831 e il 1832 intraprese un viaggio in Europa, ma fu in Italia che trascorse la maggior parte del tempo che pass\u00f2 lontano dagli Stati Uniti. Si trattenne diversi mesi a Roma, durante i quali visse con Thomas Cole, e trascorse anche un periodo a Firenze, dove conobbe Lucia Gray Swett, una ragazza americana bella, ricca e di buona famiglia, che sarebbe diventata sua moglie. Si sposarono il 9 maggio 1836, nella Park Street Church di Boston. Nel 1837 nacque la figlia Esther Frances, pi\u00f9 conosciuta come Francesca, che sotto la guida del padre diventer\u00e0 una brava e apprezzata illustratrice.\nNel 1840 Francis Alexander fu eletto membro onorario della National Academy of Design. Nel 1842 dipinse il ritratto di Charles Dickens, sicuramente la sua opera pi\u00f9 famosa, mentre lo scrittore era in visita a Boston. Esistono vari aneddoti sul perch\u00e9 Dickens abbia deciso di farsi ritrarre proprio da Alexander, ma nessuno si basa su elementi certi.\nGli Alexander vissero a Boston fino al 1853, anno in cui si trasferirono in Italia, stabilendosi a Firenze. Eccetto per un breve ritorno negli Stati Uniti nel 1868 Francis e la famiglia trascorsero il resto della loro vita in Italia. L'artista abbandon\u00f2 l'attivit\u00e0 di ritrattista e divenne un commerciante e collezionista di dipinti dei maestri italiani del primo Rinascimento. Per spiegare la sua scelta era solito affermare: \"Quale \u00e8 l\u2019utilit\u00e0 della pittura quando posso comprare per un dollaro e mezzo un quadro migliore di quello che posso dipingere io?\" \nFrancis Alexander mor\u00ec a Firenze il 27 marzo 1880, all'et\u00e0 di 80 anni. \u00c8 sepolto nel Cimitero degli Allori di Firenze, nel quale sono anche le tombe della moglie e della figlia."}
{"id": "5308386", "revid": "12773", "url": "https://it.wikipedia.org/wiki?curid=5308386", "title": "Caldaro (vino)", "text": ""}
{"id": "5308392", "revid": "86599", "url": "https://it.wikipedia.org/wiki?curid=5308392", "title": "Kenneth W. Zeigler", "text": "Il Minor Planet Center gli accredita la scoperta di tre asteroidi, effettuate tra il 1987 e il 1989."}
{"id": "5308395", "revid": "481666", "url": "https://it.wikipedia.org/wiki?curid=5308395", "title": "East of Borneo", "text": ""}
{"id": "5308400", "revid": "22475", "url": "https://it.wikipedia.org/wiki?curid=5308400", "title": "Agnano (San Giuliano Terme)", "text": "Agnano \u00e8 una frazione del comune italiano di San Giuliano Terme, nella provincia di Pisa, in Toscana.\nStoria.\nIl borgo \u00e8 ricordato per la prima volta in un documento dell'anno 1047, dove \u00e8 menzionato il castello di Agnano. Inizialmente dominio dei Visconti di Pisa, il castello pass\u00f2 ai lucchesi nel 1169. Nella met\u00e0 del XIV secolo, Giovanni Scarlatti, arcivescovo di Pisa, inaugur\u00f2 ad Agnano il primo monastero degli olivetani, con annessa la chiesa di San Girolamo. Nel corso del XV secolo la localit\u00e0 divenne nota per i soggiorni che vi trascorse Lorenzo de' Medici, che qui possedeva una villa con vasta tenuta. Ad Agnano visse anche Lorenzo Cybo, che proprio qui trascorse i suoi ultimi anni di vita prima della morte sopraggiunta nel 1549.\nNel 1833 la frazione contava 469 abitanti."}
{"id": "5308401", "revid": "2730", "url": "https://it.wikipedia.org/wiki?curid=5308401", "title": "Arthropodium", "text": "Arthropodium \u00e8 un genere di piante erbacee monocotiledoni della famiglia Asparagaceae (sottofamiglia Lomandroideae).\nDistribuzione e habitat.\nIl genere \u00e8 presente principalmente in Australia, ma anche in Tasmania, Nuova Zelanda, Nuova Caledonia e, all'estremo occidentale dell'Oceano Indiano, in Madagascar.\nTassonomia.\nIl genere \"Arthropodium\" comprende le seguenti specie:\nIn precedenza al genere erano assegnate anche le seguenti specie:\nUsi.\nIl rizoma di alcune specie \u00e8 edibile e utilizzato come ortaggio; Tra queste specie vi sono \"A. cirratum\", \"A. milleflorum\", \"A. minus\" e \"A. strictum\".\n\"A. cirratum\", nativo della Nuova Zelanda, dove in passato era probabilmente coltivato, \u00e8 utilizzato come medicinale e come alimento; inoltre, possiede un'importanza simbolica nella tradizionale cultura M\u0101ori."}
{"id": "5308403", "revid": "88740", "url": "https://it.wikipedia.org/wiki?curid=5308403", "title": "Primi ministri del Burkina Faso", "text": "I primi ministri del Burkina Faso (Alto Volta fino al 4 agosto 1984) dal 1960 (data di indipendenza dalla Francia) ad oggi sono i seguenti."}
{"id": "5308406", "revid": "1870933", "url": "https://it.wikipedia.org/wiki?curid=5308406", "title": "Richard Ofori", "text": "Caratteristiche tecniche.\nTerzino sinistro, pu\u00f2 giocare come esterno di centrocampo o d'attacco."}
{"id": "5308409", "revid": "124123", "url": "https://it.wikipedia.org/wiki?curid=5308409", "title": "Bruna Moretti", "text": "Biografia.\nBruna Moretti, dopo aver frequentato l'Accademia di Belle Arti di Torino, si trasfer\u00ec a Milano dove nel 1930 spos\u00f2 il pittore e illustratore Filiberto Mateldi. Quest\u2019ultimo molto amico di Lucio Ridenti, fondatore della rivista \"Il Dramma\", e ultimo dandy europeo che insieme a Filiberto, spalanca a Brunetta le porte della moda. La direttrice di Harper\u2019s Bazaar, l\u2019irlandese Carmel Snow la chiama subito ad illustrare le sfilate parigine, mentre Pierre Cardin apprezza i suoi schizzi al punto da organizzare per lei una mostra personale al suo Espace. Brunetta Mateldi Moretti ha illustrato il costume di un\u2019intera societ\u00e0, da Monte Carlo a New York, da De Chirico a Josephine Baker, da Twiggy alle madri della seconda guerra, lasciando numerosissimi disegni, carteggi, notes e diari.\nDagli anni Venti fino agli anni Ottanta, ha collaborato con numerosi periodici e quotidiani italiani ed esteri, illustrandone le pagine dedicate alla moda e alla femminilit\u00e0 attraverso uno stile del tutto eclettico e personale.\nNel dopoguerra collabor\u00f2 con \"L'Espresso\" e il \"Corriere della Sera\"."}
{"id": "5308410", "revid": "1005847", "url": "https://it.wikipedia.org/wiki?curid=5308410", "title": "Primi ministri della Repubblica dell'Alto Volta", "text": ""}
{"id": "5308412", "revid": "1272592", "url": "https://it.wikipedia.org/wiki?curid=5308412", "title": "Monaldo I di Nocera", "text": "Discendeva da una famiglia longobarda. \u00c8 il capostipite pi\u00f9 risalente, di cui si abbiano prove documentarie certe, delle famiglie dei Trinci e dei Barnab\u00f2 di Foligno, nonch\u00e9 della famiglia d'Alviano di Attigliano.\nEra fratello del gran conte di Nocera Umbra Attone I, capostipite della famiglia degli Atti di Foligno.\nEbbe diversi figli, tutti conti: Offredo, Radulfo, Lupo (detto Vicco), Arnolfo, Monaldo e Guiberga.\nEdific\u00f2 la rocca medievale di Nocera Umbra, ove probabilmente mor\u00ec in data successiva al 996. Di questa rocca resta oggi visibile il maschio del castello, detto \"Campanaccio\" e \"Torre dei Trinci\" (dal nome dei successivi proprietari che ne ereditarono la propriet\u00e0). All'interno della rocca fu inoltre costruita la prima struttura romanica della Cattedrale, oggi divenuta il Duomo."}
{"id": "5308418", "revid": "1442080", "url": "https://it.wikipedia.org/wiki?curid=5308418", "title": "Francesca Alexander", "text": "Biografia.\nEra figlia del pittore ritrattista statunitense Francis Alexander e di Lucia Gray Swett, una ricca ereditiera. Nel 1853, quando Esther Frances aveva 16 anni, la famiglia si trasfer\u00ec a Firenze per assaporare l'emozione di vivere nella citt\u00e0 dei Medici. Gli Alexander finirono per stabilirsi definitivamente nella citt\u00e0 toscana e non tornarono pi\u00f9 a vivere negli Stati Uniti.\nEsther Frances aveva ereditato dal padre la passione per l'arte e fu lui che la guid\u00f2 nei primi schizzi e le insegn\u00f2 a perfezionare la sua innata capacit\u00e0 nel disegnare.\nLa ragazza e la madre erano solite trascorrere l'estate all'Abetone, gi\u00e0 allora apprezzata localit\u00e0 di villeggiatura sulla Montagna pistoiese. Fu l\u00ec che Esther Frances cominci\u00f2 ad interessarsi alle testimonianze di tradizioni, usi, costumi e storia degli abitanti. In modo particolare si documentava sulle forme espressive dei canti popolari, che prese a raccogliere. Fu cos\u00ec che fece amicizia con gli abitanti del posto e in particolare con Beatrice Bugelli di Pian degli Ontani, che Esther Frances defin\u00ec \u00abuna delle donne pi\u00f9 meravigliose che ho mai conosciuto\u00bb.\nLa Alexander annotava tutti i canti dei contadini, dei pastori e dei carbonai, ma soprattutto quelli cantati da Beatrice, riportandoli sia nella versione originaria, sia con traduzione a fronte in inglese.\nAllo stesso tempo si interessava dell'assistenza ai malati e ai bambini dei montanari pi\u00f9 poveri, che in caso di bisogno aiutava con denaro. Anche a Firenze si guadagn\u00f2 una reputazione di filantropa e benefattrice, dato che mandava avanti le mense per i bisognosi. Di fatto utilizzava i guadagni ottenuti con il suo lavoro di illustratrice per queste opere assistenziali.\nNel 1882 la Alexander conobbe lo scrittore e critico inglese John Ruskin, che rimarr\u00e0 suo grande amico per tutta la vita. Ruskin, che fu l'ispiratore del nome Francesca in luogo di Esther Frances, rimase profondamente colpito dai canti raccolti dalla Alexander e acquist\u00f2 i due manoscritti che lei aveva intitolato \"Roadside Songs of Tuscany\" e \"The Story of Ida\" e che aveva illustrato con disegni realizzati con il suo stile molto personale. Fu proprio Ruskin a far pubblicare le due raccolte nel Regno Unito negli anni seguenti.\nPer iniziativa ed a cura di John Ruskin furono pubblicate nel Regno Unito le prime due raccolte dei canti trascritti, tradotti ed illustrati da Francesca Alexander. Nel 1883 Ruskin fece pubblicare \"The Story of Ida: Epitath of an Etruscan Tomb\", citando l'autrice con il solo nome \"Francesca\" e nel 1884 fu la volta di \"Roadside Songs of Tuscany\", dove l'autrice era citata con nome e cognome. I due volumi ottennero un ottimo successo e furono pubblicati in ulteriori edizioni a New York, Boston e Londra. Nel 1888 John Ruskin cur\u00f2 la pubblicazione di una terza raccolta \"Christ's Folk in the Apennines\".\nSuccessivamente Francesca Alexander pubblic\u00f2 autonomamente \"Tuscan Songs\" (1897) e \"The Hidden Servants and Other Very Old Stories Told Over\" (1900). Presso il Fine Arts Department della Boston Public Library \u00e8 conservata una sua ulteriore opera, tuttora inedita.\nLargamente apprezzata nel mondo anglosassone, Francesca Alexander, pur essendo vissuta per sessantaquattro anni a Firenze, \u00e8 rimasta del tutto sconosciuta al pubblico italiano fino a pochi anni fa, quando sono stati tradotti e pubblicati in Italia alcuni dei suoi volumi di raccolte dei canti popolari.\nNegli ultimi anni di vita Francesca Alexander fu afflitta da cecit\u00e0 e da uno stato di salute precaria. Mor\u00ec a Firenze il 21 gennaio 1917. all\u2019et\u00e0 di 80 anni. Riposa nel Cimitero degli Allori di Firenze, accanto alla madre."}
{"id": "5308419", "revid": "373458", "url": "https://it.wikipedia.org/wiki?curid=5308419", "title": "251595 Rudolfb\u00f6ttger", "text": "251595 Rudolfb\u00f6ttger \u00e8 un asteroide della fascia principale. Scoperto nel 2009, presenta un'orbita caratterizzata da un semiasse maggiore pari a 2,2319779\u00a0UA e da un'eccentricit\u00e0 di 0,1896658, inclinata di 6,34444\u00b0 rispetto all'eclittica.\nL'asteroide \u00e8 dedicato al chimico e fisico tedesco Rudolf Christian B\u00f6ttger."}
{"id": "5308420", "revid": "812213", "url": "https://it.wikipedia.org/wiki?curid=5308420", "title": "Domenico Sepe", "text": ""}
{"id": "5308429", "revid": "767487", "url": "https://it.wikipedia.org/wiki?curid=5308429", "title": "Nuno Piloto", "text": "Caratteristiche tecniche.\nInterno di centrocampo, pu\u00f2 giocare anche come mediano."}
{"id": "5308430", "revid": "775372", "url": "https://it.wikipedia.org/wiki?curid=5308430", "title": "Primi ministri del Niger", "text": "I primi ministri del Niger dal 1983 (data di creazione della carica) ad oggi sono i seguenti."}
{"id": "5308432", "revid": "287204", "url": "https://it.wikipedia.org/wiki?curid=5308432", "title": "Amadou Ciss\u00e9", "text": ""}
{"id": "5308433", "revid": "767487", "url": "https://it.wikipedia.org/wiki?curid=5308433", "title": "Estonosepara", "text": "Estonosepara \u00e8 una raccolta del duo indie pop di Barcellona Delaf\u00e9 y Las Flores Azules, prodotto dalla Warner Music nel 2014. L'album oltre ad essere la prima raccolta di successi del duo contiene dieci brani inediti, un nuovo remix della canzone 'Volvemos a Empezar de Cero' e un mash-up tra le canzoni 'Mar El Poder del Mar' e 'Enero en la Playa'."}
{"id": "5308437", "revid": "767487", "url": "https://it.wikipedia.org/wiki?curid=5308437", "title": "Katusha (film)", "text": "Katusha (\"Resurrection\") \u00e8 un film del 1931 prodotto e diretto da Edwin Carewe. \u00c8 una delle numerose versioni cinematografiche del celebre romanzo \"Resurrezione\" di Leone Tolstoj.\nProduzione.\nIl film fu prodotto dall'Universal Pictures e venne girato dal 24 settembre al 6 novembre 1930.\nDistribuzione.\nDistribuito dalla Universal Pictures, il film - presentato da Carl Laemmle - usc\u00ec nelle sale cinematografiche degli Stati Uniti il 2 febbraio 1931 dopo essere stato presentato in prima a New York il 27 gennaio 1931."}
{"id": "5308440", "revid": "767487", "url": "https://it.wikipedia.org/wiki?curid=5308440", "title": "Judikael Magique", "text": "Caratteristiche tecniche.\nAla destra, pu\u00f2 giocare come ala sinistra o trequartista."}
{"id": "5308454", "revid": "287204", "url": "https://it.wikipedia.org/wiki?curid=5308454", "title": "2. Fu\u00dfball-Bundesliga 1987-1988", "text": "La 2. Fu\u00dfball-Bundesliga 1987-1988 \u00e8 stata la quattordicesima edizione della seconda serie del campionato tedesco di calcio; \u00e8 terminata con la promozione in Bundesliga del kickers Stoccarda, che ha vinto il campionato, e del St. Pauli. Non \u00e8 invece stato promosso il Darmstadt, che ha perso il play-off contro il Waldhof Mannheim, terzultimo in Bundesliga.\nCapocannoniere del torneo \u00e8 stato Souleyman San\u00e9 del Friburgo con 21 gol.\nPlay-off promozione.\nandata\nritorno"}
{"id": "5308458", "revid": "86567014", "url": "https://it.wikipedia.org/wiki?curid=5308458", "title": "Amadou Ciss\u00e9 (politico)", "text": "Ha ricoperto la carica di Primo ministro del Niger in due occasioni: dall'8 al 21 febbraio 1995 e dal 21 dicembre 1996 al 27 novembre 1997."}
{"id": "5308460", "revid": "212348", "url": "https://it.wikipedia.org/wiki?curid=5308460", "title": "David Derek Sikua", "text": ""}
{"id": "5308461", "revid": "124123", "url": "https://it.wikipedia.org/wiki?curid=5308461", "title": "Bob Holt", "text": "\u00c8 famoso per aver interpretato la voce delle varie creature del film \"Gremlins\" del 1984.\nBiografia.\nIl suo esordio cinematografico \u00e8 in Julius Caesar nel 1950. Come doppiatore invece \u00e8 del 1968 la sua prima esperienza, nel cortometraggio \"Johnny Learns His Manners\", in cui crea le voci di tutti i personaggi."}
{"id": "5308462", "revid": "287204", "url": "https://it.wikipedia.org/wiki?curid=5308462", "title": "2. Fu\u00dfball-Bundesliga 1988-1989", "text": "La 2. Fu\u00dfball-Bundesliga 1988-1989 \u00e8 stata la quindicesima edizione della seconda serie del campionato tedesco di calcio; \u00e8 terminata con la promozione in Bundesliga del Fortuna D\u00fcsseldorf, che ha vinto il campionato, e dell'Homburg. Non \u00e8 invece stato promosso il Saarbr\u00fccken, che ha perso il play-off contro l'Eintracht Frankfurt, terzultimo in Bundesliga.\nCapocannoniere del torneo \u00e8 stato Sven Demandt del Friburgo con 21 gol.\nPlay-off promozione.\nandata\nritorno"}
{"id": "5308474", "revid": "110157", "url": "https://it.wikipedia.org/wiki?curid=5308474", "title": "Fenomenologia della vita", "text": "La fenomenologia della vita o fenomenologia materiale \u00e8 una parte della Fenomenologia sviluppata dal filosofo francese Michel Henry a partire dalla sua opera fondamentale su \"L'Essenza della manifestazione\" e che studia la vita soggettiva dell'individuo colta nella sua realt\u00e0 patetica e affettiva come impressione pura.\nDefinizione fenomenologica della vita.\nMichel Henry definisce la vita da un punto di vista fenomenologico come ci\u00f2 che possiede la facolt\u00e0 e il potere \u00ab di sentirsi e di provare se stessi in ogni punto del proprio essere \u00bb. Per lui la vita appartiene essenzialmente all'ordine della forza soggettiva e dell'affettivit\u00e0, essa consiste in una pura esperienza soggettiva di s\u00e9 che oscilla permanentemente tra la sofferenza e la gioia. Una \u00ab forza soggettiva \u00bb non \u00e8 una forza impersonale, cieca e insensibile come lo sono le forze oggettive che si incontrano nella natura, ma una forza vivente e sensibile, provata dall'interno e risultante da un desiderio soggettivo e da uno sforzo soggettivo della volont\u00e0 volto a soddisfarlo. A partire da questo approccio fenomenologico della vita, nel suo libro \"Incarnation, une philosophie de la chair\" Michel Henry stabilisce una opposizione radicale tra la carne vivente, dotata di sensibilit\u00e0, e il corpo materiale, che \u00e8 per principio insensibile.\nIl termine \u00ab fenomenologico \u00bb fa riferimento alla fenomenologia, che \u00e8 la scienza del fenomeno e un metodo filosofico di studio dei fenomeni cos\u00ec come essi si manifestano e cos\u00ec come appaiono. Quella che Michel Henry chiama la \u00ab vita fenomenologica assoluta \u00bb \u00e8 la vita soggettiva degli individui, la sua pura manifestazione interiore, cos\u00ec come noi la viviamo e come noi permanentemente l'avvertiamo. \u00c8 la vita cos\u00ec come essa si rivela essa stessa e appare interiormente, la sua auto-rivelazione: la vita \u00e8 sia ci\u00f2 che rivela sia ci\u00f2 che \u00e8 rivelato.\nPropriet\u00e0 della vita fenomenica.\nQuesta vita fenomenologica \u00e8 per essenza invisibile, giacch\u00e9 essa non appare mai nell'esteriorit\u00e0 di un vedere, ma si rivela in se stessa senza scarto n\u00e9 distanza. Il fatto del vedere suppone in effetti l'esistenza di una distanza e di una separazione tra ci\u00f2 che \u00e8 visto e colui che vede, tra l'oggetto che \u00e8 percepito e il soggetto che lo percepisce. Un sentimento, ad esempio, non si vede mai dall'esterno, non appare mai nell' \u00ab orizzonte di visibilit\u00e0 \u00bb del mondo, esso si sente e si prova dall'interno, nell'immanenza radicale della vita. L'amore non si vede, cos\u00ec come l'odio, i sentimenti si avvertono nel segreto del nostro cuore, l\u00e0 dove nessuno sguardo pu\u00f2 penetrare.\nQuesta vita \u00e8 composta dalla sensibilit\u00e0 e dall'affettivit\u00e0, \u00e8 l'unit\u00e0 interiore della loro manifestazione; l'affettivit\u00e0, tuttavia, \u00e8 l'essenza della sensibilit\u00e0, cos\u00ec come Henry mostra nel suo libro sulla \"Essenza della manifestazione\", il che significa che ogni sensazione \u00e8 affettiva per natura. La vita fenomenologica \u00e8, secondo Henry, il fondamento di tutte le nostre esperienze soggettive (come l'esperienza soggettiva della tristezza, della visione di un colore o del piacere di bere dell'acqua fresca in estate) e di ciascuno dei nostri poteri soggettivi (il potere soggettivo, ad esempio, di muovere le mani o gli occhi).\nVita fenomenica e vita biologica.\nQuesta definizione fenomenologica della vita si fonda quindi sulla concreta esperienza soggettiva che noi facciamo della vita nella nostra esistenza e corrisponde di conseguenza alla vita umana. Circa le altre forme di vita, studiate dalla biologia e dalle quali Heidegger prende a prestito la sua concezione filosofica della vita, Michel Henry scrive nel suo libro \"C\u2019est moi la V\u00e9rit\u00e9. Pour une philosophie de christianisme\" : \u00ab Per chi vuole conoscere cosa \u00e8 la vita, non \u00e8 paradossale doverlo chiedere ai protozoi o, nel miglior caso, alle api ? Come se noi non avessimo con la vita che un rapporto del tutto esterno e fragile [come quello che abbiamo] con degli esseri di cui noi non sappiamo niente \u2013 che povera cosa ! Come se noi non fossimo noi stessi dei viventi ! \u00bb\nQuesta definizione lascia tuttavia da parte degli organismi viventi che non possono fare prova di s\u00e9, come ad esempio i vegetali. A meno che non si possa mettere in evidenza in essi l'esistenza di una certa forma di sensibilit\u00e0, come sembra indicare il professor A. Tronchet nel suo libro dal titolo \"La sensibilit\u00e9 des plantes\" : \u00ab Il protoplasma delle cellule vegetali, come quello delle cellule animali, \u00e8 dotato di irritabilit\u00e0, vale a dire di una forma particolare di sensibilit\u00e0, grazie alla quale \u00e8 capace di essere affetto da eccitazioni di origine esterna o interna. \u00bb\nLa Verit\u00e0 della Vita.\nMichel Henry espone nel suo libro \"C'est Moi la V\u00e9rit\u00e9. Pour une philosophie du christianisme\" ci\u00f2 che il cristianesimo considera come la Verit\u00e0 e che egli chiama la Verit\u00e0 della Vita. Egli mostra che questa concezione cristiana della Verit\u00e0 si oppone a quella che gli uomini considerano abitualmente come la verit\u00e0, derivata dal pensiero greco e che egli chiama la verit\u00e0 del mondo. Ma cosa \u00e8 la verit\u00e0? La verit\u00e0 \u00e8 ci\u00f2 che si mostra e che prova cos\u00ec la sua realt\u00e0 mediante la sua manifestazione effettiva in noi o nel mondo.\nLa verit\u00e0 del mondo designa una verit\u00e0 esteriore e oggettiva, una verit\u00e0 nella quale ogni cosa appare sotto forma di un oggetto visibile dinanzi al nostro sguardo e a distanza di noi, vale a dire sotto forma di una rappresentazione che \u00e8 distinta da ci\u00f2 che essa mostra : quando noi guardiamo una mela, ci\u00f2 che vediamo non \u00e8 la mela in se stessa, ma una semplice immagine della mela che appare nella nostra sensibilit\u00e0 e che pu\u00f2 cambiare a seconda dell'illuminazione o del nostro angolo di vista. Allo stesso modo, quando guardiamo il volto di una persona, non \u00e8 la persona in se stessa che noi percepiamo, bens\u00ec una semplice immagine del suo volto, la sua apparenza visibile nel mondo. Secondo questa concezione della verit\u00e0, la vita non \u00e8 che un insieme di propriet\u00e0 oggettive, caratterizzate per esempio dal bisogno di nutrirsi o dall'attitudine a riprodursi.\nNel cristianesimo, la Vita \u00e8 riportata alla sua realt\u00e0 interiore che \u00e8 assolutamente soggettiva e radicalmente immanente. La Vita, considerata nella sua realt\u00e0 fenomenologica, \u00e8 semplicemente la facolt\u00e0 e il potere soggettivo di avvertire delle sensazioni, dei piccoli piaceri o delle grandi pene, di provare dei desideri o dei sentimenti, di muovere il nostro corpo dall'interno esercitando uno sforzo soggettivo, o anche di pensare. Tutte le sue facolt\u00e0 possiedono la caratteristica fondamentale di apparire e di manifestarsi in se stesse, senza scarto n\u00e9 distanza, noi non le percepiamo all\u2019esterno del nostro essere o dinanzi al nostro sguardo, ma solo in noi: noi coincidiamo con ciascuno di questi poteri. La Vita \u00e8, in se stessa, un potere di manifestazione e di rivelazione e ci\u00f2 che essa manifesta \u00e8 essa stessa, nella sua auto-rivelazione patetica. Un potere di rivelazione che \u00e8 all'opera in noi in permanenza e che noi dimentichiamo costantemente. \nLa Verit\u00e0 della Vita \u00e8 \"assolutamente\" soggettiva, vale a dire che \u00e8 indipendente dalle nostre credenze e dai nostri gusti soggettivi: la percezione di una sensazione colorata o di un dolore, per esempio, non \u00e8 una questione di preferenze personali, \u00e8 un fatto e una esperienza interiore incontestabile che dipende dalla soggettivit\u00e0 \"assoluta\" della Vita. La Verit\u00e0 della Vita non differisce quindi in niente da ci\u00f2 che essa rende vero, essa non \u00e8 distinta da ci\u00f2 che si manifesta in essa. Questa Verit\u00e0 \u00e8 la manifestazione stessa, nella sua pura rivelazione interiore: \u00e8 quella Vita che il cristianesimo chiama Dio.\nLa Verit\u00e0 della Vita non \u00e8 una verit\u00e0 relativa variabile da un individuo all'altro, ma la Verit\u00e0 assoluta che fonda dall'interno ciascuna delle nostre facolt\u00e0 e ciascuno dei nostri poteri, e che illumina la minore delle nostre impressioni. Questa Verit\u00e0 della Vita non \u00e8 una verit\u00e0 astratta e indifferente ma \u00e8, al contrario, per l'uomo ci\u00f2 che egli ha di pi\u00f9 essenziale, poich\u00e9 \u00e8 essa sola che pu\u00f2 condurlo alla salvezza identificandosi interiormente ad essa e divenendo Figli di Dio, invece di perdersi nel mondo."}
{"id": "5308475", "revid": "287204", "url": "https://it.wikipedia.org/wiki?curid=5308475", "title": "2. Fu\u00dfball-Bundesliga 1989-1990", "text": "La 2. Fu\u00dfball-Bundesliga 1989-1990 \u00e8 stata la sedicesima edizione della seconda serie del campionato tedesco di calcio; \u00e8 terminata con la promozione in Bundesliga dell'Hertha Berlino, che ha vinto il campionato, e del Wattenscheid. Non \u00e8 invece stato promosso il Saarbr\u00fccken, che ha perso il play-off contro il Bochum, terzultimo in Bundesliga.\nCapocannoniere del torneo \u00e8 stato Maurice Banach del Wattenscheid con 22 gol.\nSpareggi.\nPlay-off promozione.\nandata\nritorno"}
{"id": "5308476", "revid": "404449", "url": "https://it.wikipedia.org/wiki?curid=5308476", "title": "Campo (San Giuliano Terme)", "text": "Campo (gi\u00e0 \"San Giusto in Campo\") \u00e8 una frazione del comune italiano di San Giuliano Terme, nella provincia di Pisa, in Toscana.\nGeografia fisica.\nCampo \u00e8 situato nel Valdarno e si sviluppa all'interno di una piana nel punto in cui l'Arno forma una un'ansa a gomito. Il borgo si forma sulle sponde di due laghetti posti nelle vicinanze delle rive del fiume, che segna anche il confine con il territorio comunale di Cascina. La frazione \u00e8 servita da un proprio cimitero e dista circa 8\u00a0km sia dal capoluogo comunale sia da Pisa.\nStoria.\nLa localit\u00e0 risale al periodo alto-medievale e la si trova menzionata a partire dall'VIII secolo con il toponimo di \"San Giusto ad Campora\". In un documento del 780 era ricordata la presenza di una chiesa, di padronato dei fondatori dell'abbazia di San Savino. In epoca medievale, alla parrocchia di San Giusto era annessa quella di San Bartolomeo. Nel 1833 la frazione contava 877 abitanti.\nSociet\u00e0.\nLa \"Pubblica Assistenza Societ\u00e0 Riunite in Pisa\" \u00e8 presente con una Sezione della sua Associazione, fornendo numerosi servizi alla cittadinanza."}
{"id": "5308477", "revid": "767487", "url": "https://it.wikipedia.org/wiki?curid=5308477", "title": "Giuseppe Asclepi", "text": "Padre gesuita, nel corso della sua attivit\u00e0 osserv\u00f2 numerosi fenomeni celesti che descrisse in alcuni suoi trattati, studiando la parallasse solare tentando senza riuscirci di determinarne un'equazione risolutiva. Negli ultimi anni sostitu\u00ec Ruggiero Giuseppe Boscovich nella cattedra di matematica al Collegio Romano. A lui \u00e8 intitolato il cratere lunare Asclepi."}
{"id": "5308487", "revid": "62748", "url": "https://it.wikipedia.org/wiki?curid=5308487", "title": "Isola dei Demoni", "text": "L'isola dei Demoni, nota anche come dei Diavoli, de Tormenta o de la Demoiselle, era un'isola leggendaria localizzata presso l'isola di Terranova.\nStoria.\nL'isola sarebbe stata scoperta nel 1542 da Jean-Fran\u00e7ois de La Rocque de Roberval che vi avrebbe abbandonato Marguerite de La Rocque de Roberval, sua parente (alcune fonti la indicano come nipote, cugina o sorella). La fanciulla sarebbe stata lasciata su quest'isola, insieme alla sua balia, a causa di una sua tresca con un giovane ufficiale a bordo della sua nave che avrebbe fatto indignare il religiosissimo Roberval. Il giovane, inizialmente messo ai ferri, riusc\u00ec a liberarsi ed a nuoto raggiungere l'isola.\nLa fanciulla, che sarebbe stata l'unica a sopravvivere, riusc\u00ec a tornare in Francia, salvata da un peschereccio dopo due anni e mezzo di esilio sull'isola. Ella avrebbe poi incontrato Andr\u00e9 Thevet nel P\u00e9rigord a cui narr\u00f2 la sua storia. La Rocque afferm\u00f2 che per tutta la durata della sua permanenza sull'isola, lei ed i suoi compagni di sventura, tra cui il figlio l\u00ec nato, furono aggrediti ed attaccati costantemente da animali reali e leggendari, tra cui orsi bianchi, trichechi e grifoni, e demoni urlanti (in realt\u00e0 forse colonie di uccelli marini).\nLo stesso Thevet affermava di aver visto l'isola nel 1555, quando segu\u00ec nelle veci di elemosiniere di Nicholas Durant nel suo viaggio di esplorazione delle coste americane, riportando una sua descrizione nel controverso \"Les Singularitez de la France Antarctique, autrement nommee Amerique: (et) de plusieurs Terres (et) isles decouvertes de nostre Temps\". Gli scritti di Thevet vengono considerati dagli storici non attendibili e mendaci.\nUbicazione dell'isola.\nUn'isola dei demoni era gi\u00e0 apparsa nella mappa del 1436 di Andrea Bianco, ovvero l'isola di Satanaxio, ma si tratterebbe solo di una coincidenza.\nCorrisponderebbe invece all'isola dei demoni del Thevet quella riportata sulla mappa del 1508 di Johannes Ruysch, presso l'insenatura di Hamilton. Nell'identica posizione viene riportata anche in una mappa realizzata intorno al 1540 dal portoghese Sebasti\u00e3o Lopes. In entrambe le mappe viene inoltre riportata anche un'isola gemella, l'isola della Fortuna.\nNel 1544 il timoniere di Roberval, Jean Alphonse, pubblic\u00f2 \"La Cosmographi\", libro in cui veniva riportata la posizione delle \"isles de la Demoiselle\" (chiaro riferimento a Marguerite La Rocque) a 50\u00b045' di latitudine nord.\nNelle mappe successive, come quella dello Pseudo Agnese (1556) e del Mercatore, l'isola venne posizionata pi\u00f9 a sud, presso l'entrata dello stretto di Belle Isle.\nL'isola viene attualmente identificata con una delle numerose isolette nei pressi della costa dell'isola di Terranova, come Gannet, Belle Isle, Fichot o Funk.\nHeptam\u00e9ron.\nL'isola e la storia di Marguerite de La Rocque de Roberval furono d'ispirazione per un racconto contenuto nel libro da Margherita d'Angoul\u00eame, l'Heptam\u00e9ron. In questo racconto la figura di Marguerite viene esaltata come simbolo di fedelt\u00e0. Infatti ella \u00e8 abbandonata sull'isola perch\u00e9 non volle separarsi dal marito, condannato a quella sorte da Roberval per essere un traditore, restandogli accanto sino alla sua morte."}
{"id": "5308488", "revid": "1573940", "url": "https://it.wikipedia.org/wiki?curid=5308488", "title": "Sinagoga Ibn Danan", "text": "La sinagoga Ibn Danan () \u00e8 una sinagoga di F\u00e8s, in Marocco, risalente al XVII secolo. Fu costruita da Mimoun Ben Sidan, un benestante mercante di Ait Ishaq.\nArchitettura.\nLa sinagoga era un tempo una delle tante all'interno del mellah (quartiere ebraico) di F\u00e8s, e non \u00e8 la pi\u00f9 elaborata. Vi si accede tramite una semplice porta indistinguibile dalle porte delle case vicine, che conduce immediatamente ad una breve rampa di scale. Da qui si arriva ad un ambiente rettangolare. \nLa costruzione \u00e8 in muratura, rivestita con intonaco. Il soffitto \u00e8 il legno, con travi a vista e dipinte. La stanza \u00e8 illuminata da piccole finestre posizionate in alto sulle pareti. \nLe fotografie del 1954 mostrano un soffitto a cui erano appese numerose lampade commemorative, in seguito scomparso. Le pareti sono ricoperte da piastrelle blu in stile marocchino. \nIl grande Aron haQodesh copre la larghezza di un'intera parente ed \u00e8 in legno intagliato. La parete al di sopra di esso \u00e8 decorata con .\nDi fronte alla Aron haQodesh c'\u00e8 una nicchia rialzata, separata dallo spazio di preghiera principale per mezzo di una schermata in legno riccamente intagliato, con una serie di archi. \u00c8 stato concepito come salotto per i membri pi\u00f9 illustri della comunit\u00e0. \nAl Bimah si accede tramite questo spazio, costruito come una piccola piattaforma al di fuori della zona rialzata. Il bimah in legno \u00e8 sormontato da un baldacchino in ferro battuto con archi in stile islamico e forme floreali, che si conclude con una corona.\nIl primo restauro di cui si ha notizia risale al 1870. La comunit\u00e0 ebraica di F\u00e9s si \u00e8 attivata per la sua conservazione ed \u00e8 riuscita ad ottenerne la nomina nel 1996 tra i \"World Monuments Watch\" del World Monuments Fund. Secondo il fondo, l'intonaco si stava staccando, i tetti crollavano, le travi allagate marcivano e le finestre erano rotte e mancanti. L'organizzazione ha contribuito a ripristinare la sinagoga con un finanziamento dell'American Express e con la collaborazione del ministero della cultura del Marocco e della Fondazione per il patrimonio culturale giudeo-marocchino (\"Fondation du Patrimoine Culturel giudaico-marocain\"). Dopo il restauro, la sinagoga \u00e8 stata riaperta nel 1999."}
{"id": "5308490", "revid": "123823350", "url": "https://it.wikipedia.org/wiki?curid=5308490", "title": "Zoboomafoo", "text": "Zoboomafoo \u00e8 una serie televisiva statunitense-canadese per bambini in 288 episodi trasmessi per la prima volta nel corso di 2 stagioni dal 1999 al 2001."}
{"id": "5308492", "revid": "76069", "url": "https://it.wikipedia.org/wiki?curid=5308492", "title": "Georgi Kaloyanchev", "text": ""}
{"id": "5308494", "revid": "1342115", "url": "https://it.wikipedia.org/wiki?curid=5308494", "title": "Francesco Candioto", "text": "Biografia.\nDi professione notaio ed esponente della Democrazia Cristiana, \u00e8 stato sindaco di Termini Imerese dal 1961 al 1966, poi ancora nel 1971 e nuovamente dal 1972 al 1975. \nNel 1980 viene eletto consigliere provinciale a Palermo. L'8 marzo 1983 il consiglio lo elegge presidente della Provincia di Palermo, ma si dimette dopo poco di un mese, il 25 aprile 1983. Immediatamente dopo diventa assessore provinciale nella giunta di Girolamo Di Benedetto, restando in carica fino a luglio 1985. In tale anno viene eletto consigliere comunale a Termini Imerese per la DC. \nIn seguito passa al Partito Liberale Italiano, con cui viene eletto al Senato della Repubblica alle elezioni politiche del 1987. Nel 1990 viene rieletto consigliere comunale a Termini Imerese, ricoprendo anche il ruolo di assessore dal 1991 al 1992.\nAlle elezioni politiche del 1992 conferma il seggio al Senato con il PLI, terminando il proprio incarico parlamentare nel 1994."}
{"id": "5308495", "revid": "767487", "url": "https://it.wikipedia.org/wiki?curid=5308495", "title": "Un dramma nell'Alaska", "text": "Un dramma nell'Alaska (\"The Silver Horde\") \u00e8 un film del 1930 diretto da George Archainbaud. La sceneggiatura di Wallace Smith si basa su \"The Silver Horde\", romanzo di Rex Beach pubblicato a New York nel 1909. Il film fu girato in Alaska, interpretato da Evelyn Brent, Louis Wolheim, Joel McCrea, Raymond Hatton, Jean Arthur e Blanche Sweet.&lt;br&gt;\nUna precedente versione cinematografica del lavoro di Beach, sempre con il titolo \"The Silver Horde\", venne prodotta nel 1920 dalla Goldwyn Pictures. Il film, diretto da Frank Lloyd, aveva avuto come interpretati Myrtle Stedman e Curtis Cooksey.\nTrama.\nIn Alaska, Boyd Emerson e Fraser giungono con la loro slitta di cani a Salvik, un villaggio di pescatori dominato dal brutale Balt con il quale Boyd ha un alterco. La ballerina Cherry Malotte mette fine alla discussione e offre ai due nuovi arrivati ospitalit\u00e0. Li avvisa anche che Marsh, uno spietato sfruttatore, cercher\u00e0 di buttarli fuori da l\u00ec. La ragazza finisce per innamorarsi di Boyd, con il quale si mette in societ\u00e0 per sfruttare un filone di rame. Un banchiere di Seattle, Tom Hilliard, dovrebbe finanziare un progetto per rimettere in sesto Balt e la sua industria fondata sulla pesca, rendendolo competitivo nei confronti di Marsh. Boyd, Fraser e Balt partono per Seattle dove Boyd rivede Mildred, la ragazza di cui \u00e8 innamorato, che \u00e8 promessa a Marsh. Marsh blocca gli aiuti finanziari di Boyd ma in aiuto del socio, arriva Cherry. L'industria del salmone di Salvik \u00e8 ora in piena attivit\u00e0, ma Boyd si trova a doversi confrontare con Marsh. I marinai delle flottiglie da pesca si scontrano in un corpo a corpo, gli uni contro gli altri. Marsh viene battuto e cerca di vendicarsi calunniando Cherry, ma Boyd lo mette alle stretto con la testimonianza di Queenie, una sua ex amante abbandonata. Balt si vendicher\u00e0 alla fine di Marsh, strangolandolo e lasciando Mildred libera di ritornare da Boyd.\nProduzione.\nIl film fu prodotto dalla RKO Radio Pictures.\nVenne girato a Ketchikan, in Alaska\nDistribuzione.\nIl copyright del film, richiesto dalla RKO Radio Pictures, inc., fu registrato il 25 ottobre 1930 con il numero LP1678.\nDistribuito dalla RKO Radio Pictures, il film usc\u00ec nelle sale cinematografiche statunitensi il 25 ottobre dopo essere stato presentato in prima a New York il 24 ottobre 1930.\nIn Italia, ottenne il visto di censura 27790: la domanda venne approvata con riserva con la condizione di \"Togliere ogni scena dialogata o comunque parlata in lingua straniera. (maggio 1933)\"."}
{"id": "5308496", "revid": "76069", "url": "https://it.wikipedia.org/wiki?curid=5308496", "title": "Gheorghi Cerkelov", "text": ""}
{"id": "5308505", "revid": "86599", "url": "https://it.wikipedia.org/wiki?curid=5308505", "title": "Cratere Asclepi", "text": "Asclepi \u00e8 un cratere lunare di 40,56 km situato nella parte sud-orientale della faccia visibile della Luna in una zona collinare.\nIl cratere \u00e8 dedicato dell'astronomo italiano Giuseppe Maria Asclepi.\nCrateri correlati.\nAlcuni crateri minori situati in prossimit\u00e0 di Asclepi sono convenzionalmente identificati, sulle mappe lunari, attraverso una lettera associata al nome."}
{"id": "5308507", "revid": "767487", "url": "https://it.wikipedia.org/wiki?curid=5308507", "title": "Associazione Calcio Monza 1931-1932", "text": "Questa voce raccoglie le informazioni riguardanti l'Associazione Calcio Monza nelle competizioni ufficiali della stagione 1931-1932.\nStagione.\nNella stagione 1931-1932 il presidente del Monza \u00e8 per la terza stagione consecutiva dell'avvocato Gaetano Ciceri. Sar\u00e0 anche l'ultima stagione del Monza con i colori e le maglie biancocelesti. \nL'attacco brianzolo risulter\u00e0 il terzo del campionato, con 17 reti il miglior marcatore di stagione \u00e8 Giovanni Arosio, discreto anche il bottino di 9 reti di Emilio Ravera."}
{"id": "5308509", "revid": "297031", "url": "https://it.wikipedia.org/wiki?curid=5308509", "title": "Monte Kumotori", "text": "Il (2.017 ) \u00e8 una montagna giapponese appartenente alla catena degli Okuchichibu e sita nell'isola maggiore del paese, Honsh\u016b.\nCaratteristiche.\nDall'alto dei suoi 2017 metri, la vetta del Kumotori \u00e8 amministrativamente ripartita fra i comuni di Chichibu, Tabayama e Okutama e le rispettive prefetture di Saitama, di Yamanashi e T\u014dky\u014d, della quale costituisce peraltro sia il punto pi\u00f9 elevato che il pi\u00f9 occidentale. Essa rappresenta inoltre la parte terminale della dorsale di Ishione (\u77f3 \u5c3e\u6839), che s'erge nei pressi della stazione ferroviaria di Okutama, ed \u00e8 considerata come il confine convenzionale fra la suddetta catena degli Okuchichibu ed i monti di Okutama.\nL'area montana circostante fa parte del \"Parco Nazionale del Chichibu-Tama-Kai\" e le foreste presenti sulle sue pendici sono importanti per l'intera regione in quanto costituiscono fonti d'acqua per il fiume Tama; esse sono infatti legalmente tutelate dalle autorit\u00e0 delle prefetture di T\u014dky\u014d e di Yamanashi sotto il nome di \"Suigenrin\" (\u6c34\u6e90 \u6797, traducibile all'incirca come \"la foresta della sorgente d'acqua\"). Sulla sommit\u00e0 del monte \u00e8 presente un piccolo rifugio alpino raggiungibile per mezzo di un sentiero e pensato per le situazioni di emergenza. Esso \u00e8 tuttavia raramente adoperato durante le ore notturne dagli escursionisti, i quali preferiscono pernottare ad altitudini pi\u00f9 basse laddove possibile per via delle rigide temperature e della posizione remota e poco accessibile della vetta.\nOsservando verso meridione, qualora le condizioni meteorologiche non inficino la visibilit\u00e0 delle zone circostanti, da essa si pu\u00f2 godere della vista del vulcano Fuji e del Kokumotoriyama, secondo monte per elevazione della prefettura di T\u014dky\u014d (1927 m) noto appunto come il \"piccolo monte Kumotori\". A settentrione invece, nella prefettura di Saitama, si possono scorgere il My\u014dh\u014dgatake e lo Shiraiwa-yama. Tali rilievi, unitamente al Kumotori, sono globalmente noti come Mitsumine-san (\u4e09 \u5cf0\u5c71, \"montagne Mitsumine\").\nIl Kumotori fa parte del , un saggio dell'alpinista Ky\u016bya Fukada in cui per l'appunto sono elencate cento montagne nipponiche notevoli per la bellezza dei paesaggi, per la rilevanza storica o semplicemente per l'elevazione sul livello del mare delle loro vette.\nCollegamenti esterni.\nSito web del monte Kumotori e del suo rifugio alpino (in lingua giapponese)"}
{"id": "5308512", "revid": "767487", "url": "https://it.wikipedia.org/wiki?curid=5308512", "title": "The Return of Dr. Fu Manchu", "text": "The Return of Dr. Fu Manchu \u00e8 un film del 1930 prodotto e diretto da Rowland V. Lee.\nProduzione.\nIl film fu prodotto dalla Rowland V. Lee Productions e dalla Paramount Pictures.\nVenne girato nei Paramount Studios - 5555 Melrose Avenue, Hollywood\nDistribuzione.\nDistribuito dalla Paramount Pictures, il film - presentato da Jesse L. Lasky e Adolph Zukor - usc\u00ec nelle sale cinematografiche USA il 2 maggio 1930."}
{"id": "5308515", "revid": "287204", "url": "https://it.wikipedia.org/wiki?curid=5308515", "title": "Misaki Ito", "text": ""}
{"id": "5308517", "revid": "767487", "url": "https://it.wikipedia.org/wiki?curid=5308517", "title": "Associazione Calcio Monza 1930-1931", "text": "Questa voce raccoglie le informazioni riguardanti l'Associazione Calcio Monza nelle competizioni ufficiali della stagione 1930-1931.\nStagione.\nNella stagione 1930-1931 il Monza con 26 punti si piazza in settima posizione a pari merito con la Biellese.\nPer l'avvocato Gaetano Ciceri \u00e8 l'ultima stagione alla presidenza del club biancazzurro."}
{"id": "5308518", "revid": "1305772", "url": "https://it.wikipedia.org/wiki?curid=5308518", "title": "Madonna dell'Acqua", "text": "Madonna dell'Acqua \u00e8 una frazione del comune italiano di San Giuliano Terme, nella provincia di Pisa, in Toscana.\nGeografia fisica.\nLa frazione si sviluppa a nord della riva destra del fiume Morto, nella valle del Serchio, al confine con i quartieri nord-occidentali della citt\u00e0 di Pisa. Il paese si sviluppa lungo la strada statale 1 Via Aurelia in direzione di Migliarino ed \u00e8 delimitato ad ovest dal tracciato della ferrovia Tirrenica. Il nucleo storico di Madonna dell'Acqua \u00e8 adagiato sulle rive del fiume Morto, mentre l'odierno centro del paese moderno si sviluppa poco pi\u00f9 a nord, in una piana interessata da vari corsi d'acqua e canali, come il fosso Doppio, l'antifosso di Canova e il fosso del Pero.\nStoria.\nIl nucleo storico della frazione consiste in un gruppo di case poste sulla riva destra del fiume Morto, dove nel 1647 venne edificata un piccolo santuario nel punto in cui era situata un'edicola contenente un'immagine della \"Madonna dell'Acqua\", venerata perch\u00e9 secondo la tradizione aveva salvato la locale popolazione da un'alluvione. La frazione si \u00e8 poi popolata intorno al santuario nei secoli successivi, in un punto di confine tra i comuni di Pisa e di San Giuliano Terme. Nel 1845 sono contati a Madonna dell'Acqua 918 abitanti, dei quali 748 nel territorio di San Giuliano e 170 abitanti nella porzione appartenente al comune di Pisa. La frazione si \u00e8 poi sviluppata notevolmente nel corso del XX secolo e conta nel 2011 circa abitanti."}
{"id": "5308523", "revid": "1718925", "url": "https://it.wikipedia.org/wiki?curid=5308523", "title": "Commento", "text": ""}
{"id": "5308545", "revid": "944090", "url": "https://it.wikipedia.org/wiki?curid=5308545", "title": "Ordine di battaglia dell'esercito anglo-alleato nella battaglia di Waterloo", "text": "ARMATA DEI PAESI BASSI\nComandante in capo: feldmaresciallo Arthur Wellesley Duca di Wellington\nSegretario militare: tenente colonnello Lord Fitzroy-Somerset\nQuartiermastro generale: colonnello William De Lancey\nComandante dell'artiglieria: colonnello G. A. Wood\nComandante dei genieri: tenente colonnello Carmichael Smyth\nCapo di stato maggiore delle truppe britanniche: tenente colonnello G. H. Berkeley\nCapo di stato maggiore delle truppe dei Paesi Bassi: maggior generale J. V. de Constant-Rebecque\nI Corpo d'armata \nComandante: Principe di Orange\nII Corpo d'armata \nComandante: generale Rowland Hill\nForze di riserva \nSotto il controllo diretto del Duca di Wellington\nRiserva d'artiglieria\nComandante: maggiore Drummond\nRiserva di cavalleria \nComandante: generale Lord Uxbridge"}
{"id": "5308551", "revid": "991694", "url": "https://it.wikipedia.org/wiki?curid=5308551", "title": "Enterobiasi", "text": ""}
{"id": "5308583", "revid": "773636", "url": "https://it.wikipedia.org/wiki?curid=5308583", "title": "Madonna dell'Acqua (disambigua)", "text": ""}
{"id": "5308585", "revid": "838137", "url": "https://it.wikipedia.org/wiki?curid=5308585", "title": "Chiesa della Madonna dell'Acqua", "text": ""}
{"id": "5308594", "revid": "1638989", "url": "https://it.wikipedia.org/wiki?curid=5308594", "title": "Polizia scientifica (disambigua)", "text": ""}
{"id": "5308600", "revid": "74801", "url": "https://it.wikipedia.org/wiki?curid=5308600", "title": "Orzignano", "text": "Orzignano (gi\u00e0 \"Orsignano\") \u00e8 una frazione del comune italiano di San Giuliano Terme, nella provincia di Pisa, in Toscana.\nGeografia fisica.\nLa frazione di Orzignano \u00e8 situata nella valle del Serchio, sulla riva sinistra del fiume, lungo la strada che collega San Giuliano Terme con Pontasserchio. Il paese si trova ai piedi del Monte Cupola (440\u00a0m s.l.m.) ed \u00e8 lambito dal piccolo corso d'acqua dello scolo di Corliano, oltre che attraversato dal canale Demaniale. La frazione confina a nord con Rigoli, ad ovest con Pappiana, a sud con Gello e ad est con San Giuliano Terme.\nStoria.\nOrzignano \u00e8 ricordata per la prima volta in un documento del 6 marzo 930 quando venne donata alla cattedrale di Pisa. In una carta dell'archivio arcivescovile di Lucca del 9 settembre 979 viene nominato il vico di \"Orginiano\", anche se non \u00e8 sicura l'attribuzione del toponimo alla stessa localit\u00e0. Tuttavia, Orzignano la si ritrova menzionata anche nel \"Liber Censuum\" di Cencio Savelli del XIII secolo come \"Massa d'Orsignano\" (in latino \"Ursinianum\"). Nel 1833 sono contati ad Orsignano circa 380 abitanti."}
{"id": "5308601", "revid": "62004", "url": "https://it.wikipedia.org/wiki?curid=5308601", "title": "UCI Africa Tour 2015", "text": "L'UCI Africa Tour 2015 \u00e8 l'undicesima edizione dell'UCI Africa Tour, uno dei cinque circuiti continentali di ciclismo dell'Unione Ciclistica Internazionale. \u00c8 composto da trentatr\u00e9 corse che si tengono tra gennaio e dicembre 2015 in Africa.\nClassifiche.\n\"Classifiche finali\"."}
{"id": "5308612", "revid": "301156", "url": "https://it.wikipedia.org/wiki?curid=5308612", "title": "Unione Sportiva Ausonia La Spezia 1945-1946", "text": "Questa voce raccoglie le informazioni riguardanti l'Unione Sportiva Ausonia La Spezia nelle competizioni ufficiali della stagione 1945-1946."}
{"id": "5308613", "revid": "287204", "url": "https://it.wikipedia.org/wiki?curid=5308613", "title": "Volejbol'nyj klub Enisej", "text": "Il Volejbol'nyj Klub Enisej \u00e8 una societ\u00e0 pallavolistica maschile russa con sede a Krasnojarsk: milita nel campionato di Vys\u0161aja Liga A.\nStoria.\nLa societ\u00e0 viene creata nel 1993 da un gruppo di studenti e partecipa ad alcuni campionati di carattere regionale, arrivando presto a giocare nel secondo e nel terzo livello del campionato russo; nel 1998 ottiene l'unico trofeo della propria storia, la Coppa della Siberia e dell'Estremo Oriente.\nNella stagione 1999-00, grazie all'allargamento a dodici squadre della Superliga e al secondo posto nella Vys\u0161aja Liga, la squadra si iscrive per la prima volta al massimo campionato nazionale; dopo un decimo e un undicesimo posto arrivano la retrocessione in Vys\u0161aja Liga A e un lungo periodo di anonimato: il club non riesce pi\u00f9 ad andare oltre il terzo posto nella seconda divisione nazionale, fallendo pi\u00f9 volte il ritorno nella massima serie. Partecipa inoltre a diverse edizioni della Coppa di Russia, arrivando in alcune occasioni fino al secondo turno."}
{"id": "5308617", "revid": "21583", "url": "https://it.wikipedia.org/wiki?curid=5308617", "title": "Linda Murri", "text": "Biografia.\nLinda Murri era stata educata dal padre Augusto, progressista repubblicano, ai valori della cultura laica e del libero pensiero. Dopo una deludente storia d'amore con un allievo del padre, Carlo Secchi, era stata mandata ospite da Teresa Crovato un'amica di famiglia che le aveva fatto conoscere il conte Francesco Bonmartini, appartenente a una famiglia di sentimenti clericali e reazionari dell'aristocrazia terriera veneta. Il giovane si era presentato come un amabile e assiduo corteggiatore che la Crovato descriveva come onesto e molto ricco. Linda esitava a pronunciarsi ma alla fine, convinta anche dalla madre, accett\u00f2 nel 1892 di fidanzarsi. \nLa fitta corrispondenza che la giovane intrecci\u00f2 con il fidanzato rivel\u00f2 la vera natura grossolana e volgare di Bonmartini che nonostante tutto ella spos\u00f2 il 17 ottobre 1892. Gli sposi si stabilirono a Padova nella casa del conte: un'abitazione cupa e scomoda dove l'unico ruolo che vi doveva svolgere Linda era, a parere del marito, quello di fare la calza. \nLa prima figlia che nacque dal matrimonio fu quasi ripudiata dal conte che desiderava un maschio che, rachitico e malaticcio, Linda partor\u00ec nel gennaio del 1896. Nel frattempo Bonmartini aveva deciso di laurearsi in medicina e, essendo privo di diploma, aveva chiesto di favorire la sua iscrizione all'universit\u00e0 al suocero che aveva decisamente rifiutato. Il conte riusc\u00ec tuttavia per suo conto a frequentare l'universit\u00e0 di Camerino dove si accinse a laurearsi.\nI continui litigi tra i coniugi Bonmartini alla fine portarono alla separazione legale chiesta da Linda che la ottenne il 26 ottobre 1899. La giovane intanto aveva iniziato una relazione con Carlo Secchi, l'uomo che aveva amato da fanciulla e che ora poteva frequentare assiduamente con la complicit\u00e0 di una sua cameriera Tisa Borghi, anche lei gi\u00e0 amante per breve tempo dello stesso uomo. \nBonmartini si era intanto laureato e il fratello di Linda, Tullio, che dopo quella in Giurisprudenza aveva conseguito una seconda laurea in lettere, si incontrava spesso con la sorella, alla quale era legato da un affetto ossessivo, per scambiarsi reciproche confidenze. Tullio aveva inoltre iniziato la sua carriera politica ottenendo la carica di consigliere municipale sconfiggendo alle elezioni Giosu\u00e8 Carducci Bonmartini nel frattempo premeva senza esito sul recalcitrante suocero per ottenere un incarico come suo assistente presso l'Universit\u00e0 di Bologna. Nel 1902 parenti e amici, lo stesso Tullio, cercarono di far pacificare i coniugi che si riconciliarono con il tacito accordo di continuare a vivere ciascuno la propria vita..\nBonmartini continuava a insistere per ottenere l'incarico di assistente e minacciava Linda che se non l'avesse aiutato a ottenere presso il padre quanto chiedeva si sarebbe trasferito a Padova portando con s\u00e9 i figli. Linda raggiunse il marito in vacanza a Venezia con i figli dalla Svizzera dove era andata con Carlo Secchi per curarsi un occhio malato portando con s\u00e9 come governante Rosina Bonetti, l'amante del fratello Tullio che si convinceva sempre di pi\u00f9 che il Bonmartini doveva essere eliminato prima che avesse portato sua sorella alla morte per disperazione.\nIl 28 agosto 1902 il cadavere in avanzato stato di decomposizione del conte Bonmartini, venne rinvenuto nella sua abitazione bolognese dalla portinaia. Bonmartini era stato assassinato a colpi di pugnale. Le indagini della polizia portarono alla scoperta di un piccolo appartamento vicino a quello del conte che era stato preso in affitto da Linda sotto falso nome e di cui si era servita per incontrare Carlo Secchi.\nSenza aspettare i funerali del marito, Linda, il cui rapporto adulterino era ormai a conoscenza dei giornali che ne trattavano ampiamente, si rifugi\u00f2 per sfuggire allo scandalo con la famiglia in Svizzera, da dove la riporter\u00e0 a Bologna lo stesso professor Augusto Murri che, l'11 settembre, denuncer\u00e0 Tullio come autore dell'omicidio che il figlio gli aveva confessato in una lettera\nLinda venne incarcerata in seguito all'arresto del fratello e dei suoi complici, la di lui amante Rosina Bonetti e il medico Pio Naldi, oltre all'amante di Linda, Carlo Secchi, accusati di aver organizzato assieme l'omicidio di Bonmartini. Il processo inizi\u00f2 il 21 febbraio 1905 a Torino e si concluse il 12 agosto con la condanna di Linda Murri per complicit\u00e0. Nel 1906 il re Vittorio Emanuele III concesse la grazia a Linda Murri per ricompensare Augusto Murri di aver salvato da morte per tifo la principessa Mafalda, figlia del sovrano. \nLinda in seguito si rispos\u00f2 con Francesco Egidi, precettore dei suoi figli. La donna si ritir\u00f2 per alcuni anni nella tenuta di famiglia a Porto San Giorgio da dove si trasfer\u00ec successivamente a Roma. Qui visse scrivendo di libri di parapsicologia. Colta da paralisi nel 1950 mor\u00ec nel 1957."}
{"id": "5308637", "revid": "73843", "url": "https://it.wikipedia.org/wiki?curid=5308637", "title": "Winnebago (popolo)", "text": "I Winnebago, detti anche Ho-Chunk, sono un popolo di nativi americani di lingua siouan originari del Wisconsin. Esistono due trib\u00f9 Winnebago federalmente riconosciute negli Stati Uniti: la Nazione Ho-Chunk del Wisconsin e la Trib\u00f9 Winnebago del Nebraska.\nSecondo il censimento del 2010 la popolazione Winnebago totale (somma delle due trib\u00f9 sopra dette) \u00e8 di 8.685 unit\u00e0.\nStoria.\nIn origine i due gruppi siouan dei Chiwere (comprendenti i Winnebago, i Missouri, gli Iowa e gli Oto) e dei Dhegiha, (comprendente gli Osage, i Kansa, i Ponca, gli Omaha ed i Quapaw) vivevano nello stesso luogo. Successivamente, intorno al 1000 d.C., i due gruppi iniziarono ad allontanarsi. Gli Iowa, gli Oto e i Missouri si separarono dai Winnebago presso Green Bay nel Wisconsin nord-orientale e si spostarono pi\u00f9 a sud. Gli Iowa si insediarono presso il fiume omonimo vicino alla sua confluenza con il Mississippi, mentre gli Oto e i Missouri proseguirono pi\u00f9 a sud stabilendo degli insediamenti presso la confluenza del Grand e del Missouri. In seguito gli Oto si separarono dai Missouri spostandosi pi\u00f9 a monte sul Missouri.\nNazione Ho-Chunk del Wisconsin.\nLa Nazione Ho-Chunk del Wisconsin ha il suo quartier generale a Black River Falls nella contea di Jackson in Wisconsin. La Nazione Ho-Chunk, pur non avendo una riserva ufficiale, dispone di molta terra assegnata come \"Indian Trust Land\". Secondo i dati del United States Census Bureau, l'area in trust affidata ai Ho-Chunk \u00e8 di circa 3.100 ettari.\nLa nazione si \u00e8 dotata di una sua costituzione nel 1962. Questa costituzione \u00e8 stata in seguito riformata nel 1993. In quella occasione \u00e8 stato adottato il nome attuale di \"Nazione Ho-Chunk del Wisconsin\", mentre in precedenza il nome era \"Wisconsin Winnebago Tribe\".\nIl governo della nazione \u00e8 affidato ad un Consiglio Generale (\"General council\") democraticamente eletto.\nTrib\u00f9 Winnebago del Nebraska.\nAlla Trib\u00f9 Winnebago del Nebraska \u00e8 stata assegnata una sua riserva, posta principalmente nella parte settentrionale della contea di Thurston e nel sud-est della contea di Dixon nel Nebraska. Una piccola parte della riserva si trova oltre il Missouri e occupa la parte sud-ovest della contea di Woodbury in Iowa. Alla trib\u00f9 \u00e8 inoltre assegnata in \"trust land\" una piccola area in Craig Township nella contea di Burt in Nebraska. Il quartier generale della tribu \u00e8 nella citt\u00e0 di Winnebago."}
{"id": "5308639", "revid": "124568046", "url": "https://it.wikipedia.org/wiki?curid=5308639", "title": "Associazione Sportiva Martina 1971-1972", "text": "Questa voce raccoglie le informazioni riguardanti l'Associazione Sportiva Martina nelle competizioni ufficiali della stagione 1971-1972."}
{"id": "5308644", "revid": "404449", "url": "https://it.wikipedia.org/wiki?curid=5308644", "title": "Pappiana", "text": "Pappiana (gi\u00e0 \"Papiana\") \u00e8 una frazione del comune italiano di San Giuliano Terme, nella provincia di Pisa, in Toscana.\nGeografia fisica.\nLa frazione di Pappiana \u00e8 situata nella valle del Serchio, sulla riva sinistra del fiume, lungo la strada che collega San Giuliano Terme con Pontasserchio. Il paese \u00e8 attraversato dal corso d'acqua del canale Demaniale che da Ripafratta termina a Pisa in piazza delle Gondole. La frazione confina a nord con Rigoli, ad est con Orzignano, a sud con San Martino a Ulmiano e ad ovest con Pontasserchio, formando con queste ultime due un'unica area urbana di oltre sulle sponde del fiume Serchio.\nStoria.\nIl borgo di Pappiana \u00e8 ricordato gi\u00e0 nel IX secolo, in quanto in un periodo antecedente al luglio 801 fu qui consacrata la chiesa di Santa Maria da Giovanni arcivescovo di Lucca. Proprio nel territorio di Pappiana si verificarono nel 1004 le prime ostilit\u00e0 tra le citt\u00e0 di Pisa e di Lucca. A Pappiana ha risieduto inoltre l'imperatore Enrico II, che da qui invi\u00f2 un privilegio in favore della badia a Settimo nel 1014. La corte imperiale di \"Papiana\" fu poi assegnata dall'imperatore Enrico III alla cattedrale di Pisa, in seguito confermata nel 1103 all'Opera della Primaziale Pisana dalla contessa Matilde di Canossa. Completata la costruzione del duomo di Pisa, tutti beni posti in Papiana furono affidati nel 1127 dall'arcivescovo Rogerio Ghisalbertini al capitolo della cattedrale.\nPappiana nel 1551 contava 117 abitanti e nel 1833 erano gi\u00e0 aumentati a 488."}
{"id": "5308645", "revid": "436907", "url": "https://it.wikipedia.org/wiki?curid=5308645", "title": "Horror vacui Live EP", "text": "Horror vacui Live EP \u00e8 il primo EP del gruppo musicale italiano Linea 77, pubblicato il 30 gennaio 2009 dalla Universal Music Group.\nDescrizione.\nContiene cinque brani estratti dal quinto album in studio \"Horror vacui\" ed eseguiti dal vivo il 21 marzo 2008 all'Hiroshima Mon Amour di Torino.\nLe versioni video dei brani sono stati successivamente inseriti nell'edizione speciale di \"Horror vacui\" pubblicata nel 2009."}
{"id": "5308648", "revid": "28592", "url": "https://it.wikipedia.org/wiki?curid=5308648", "title": "Terza guerra afgana", "text": ""}
{"id": "5308651", "revid": "122059308", "url": "https://it.wikipedia.org/wiki?curid=5308651", "title": "Beta Ethniki 1991-1992", "text": "La Beta Ethniki 1991-1992 \u00e8 la 33\u00aa edizione del campionato greco di calcio di secondo livello.\nClassifica.\nLegenda:"}
{"id": "5308652", "revid": "1543377", "url": "https://it.wikipedia.org/wiki?curid=5308652", "title": "Citt\u00e0 dell'Afghanistan", "text": "Lista di citt\u00e0 dell'Afghanistan.\nL'unica citt\u00e0 dell'Afghanistan con oltre un milione di abitanti \u00e8 la capitale Kabul. Gli altri centri abitati sono piccole citt\u00e0 o cittadine. Su un totale di 27,5 milioni di abitanti, in Afghanistan, circa 6 milioni di persone abitano in aree urbane, mentre il resto della popolazione vive in paesaggi rurali e campagne.\nCitt\u00e0 principali.\nLa tabella mostra le principali citt\u00e0 in ordine di popolazione:"}
{"id": "5308654", "revid": "116206309", "url": "https://it.wikipedia.org/wiki?curid=5308654", "title": "Associazione Sportiva Pescara 1971-1972", "text": "Questa voce raccoglie le informazioni riguardanti l'Associazione Sportiva Pescara nelle competizioni ufficiali della stagione 1971-1972."}
{"id": "5308655", "revid": "1305772", "url": "https://it.wikipedia.org/wiki?curid=5308655", "title": "Pietra runica di Krogsta", "text": "La pietra runica di Krogsta (in svedese: \"Krogstastenen\"; nome scientifico: U 1125 Krogsta) \u00e8 una pietra runica rinvenuta nel villaggio svedese di Krogsta (comune di Uppsala), nella provincia dell'Uppland (Svealand, Svezia sud-orientale), e risalente alla seconda met\u00e0 del VI secolo d.C.\nDescrizione.\nLa pietra \u00e8 in granito e presenta la raffigurazione di una figura antropomorfica e un'iscrizione in protonordico composta da due parole (una per lato), la cui traduzione \u00e8 dubbia.\nLa pietra si erge in campo ora adibito a pascolo, in cui un tempo trovavo posto una collina funeraria.\nIscrizione.\nTraslitterazione in caratteri latini.\n\"mws\u00efeij-\"\n\"s\u00efainaz\"\nTraduzione.\n\"pietra/pietre\" (?)\nLa traduzione della parola incisa sul lato posteriore della pietra runica come \"pietra\" o \"pietre\" si deve all'interpretazione di \"s\u00efainaz\" come \"stainaz\" e si basa sulla supposizione che la runa traslitterata come \"\u00ef\" sia una cifratura del segno che in questo alfabeto indica la\"t\".\nStudi.\nI primi studi sulla pietra runica di Krogsta risalgono al 1594 e si devono a Johannes Bureus. In seguito si occup\u00f2 di questi studi un discepolo di Bureus, il runologo Johan Rhezelius.\nNumerosi tentativi di decifrare l'iscrizioni furono poi fatti nel XIX secolo, segnatamente a partire dal 1817.\nUna descrizione dettagliata della pietra runica fu quindi fornita nel 1858 da Johan Nordenfalk."}
{"id": "5308656", "revid": "297059", "url": "https://it.wikipedia.org/wiki?curid=5308656", "title": "Sistema muscoloscheletrico", "text": ""}
{"id": "5308674", "revid": "287204", "url": "https://it.wikipedia.org/wiki?curid=5308674", "title": "Beta Ethniki 1990-1991", "text": "La Beta Ethniki 1990-1991 \u00e8 la 32\u00aa edizione del campionato greco di calcio di secondo livello.\nClassifica.\nLegenda:"}
{"id": "5308679", "revid": "287204", "url": "https://it.wikipedia.org/wiki?curid=5308679", "title": "Potenza Sport Club 1971-1972", "text": "Questa voce raccoglie le informazioni riguardanti il Potenza Sport Club nelle competizioni ufficiali della stagione 1971-1972.\nStagione.\nNella stagione 1971-1972 si aggravano le condizioni finanziarie della societ\u00e0, le quali portano per due volte i giocatori a scioperare ed a non scendere in campo: ci\u00f2 accadde all'ottava giornata di andata nell'incontro esterno con il Pescara ed alla undicesima giornata di ritorno nell'incontro esterno con la Turris. La squadra riesce comunque a mantenere la categoria conquistando il punto decisivo all'ultima giornata sul campo della Pro Vasto, al termine di un incontro conclusosi con il risultato di 0-0 e che il Potenza disput\u00f2 negli gli ultimi 35 minuti in 10 uomini per l'infortunio occorso a Gianfranco Garbuglia."}
{"id": "5308684", "revid": "287204", "url": "https://it.wikipedia.org/wiki?curid=5308684", "title": "Juan Pablo A\u00f1or", "text": "Biografia.\n\u00c8 figlio dell'ex giocatore di calcio Bernardo A\u00f1or e fratello minore di Bernardo A\u00f1or Jr, anch'egli calciatore.\nCarriera.\nClub.\nHa mosso i suoi primi passi in patria nel Loyola Sport Club, per poi passare nel 2008 alle giovanili del Caracas. Nel 2009 viene acquistato dal M\u00e1laga, che lo inserisce nella rosa della seconda squadra, l'Atl\u00e9tico Malague\u00f1o.\nIl suo debutto in prima squadra e in Liga avviene il 29 agosto del 2014, subentrando a 14 minuti dalla fine durante una sconfitta per 3-0 sul campo del Valencia.\nNel gennaio 2019 passa in prestito al club dello , militante per la prima volta nella Liga spagnola.\nTerminato il prestito fa ritorno al M\u00e1laga, in cui milita sino al 3 ottobre 2020, giorno in cui si svincola dal club.\nNazionale.\nCon la selezione Under-17 venezuelana ha partecipato al Campionato sudamericano Under-17 del 2011. Nel 2013 \u00e8 stato convocato per il Campionato sudamericano Under-20.\nConvocato per la prima volta in Nazionale maggiore, vi ha esordito il 14 novembre 2014 in un'amichevole a Talcahuano contro il Cile.\nViene convocato per la Copa Am\u00e9rica Centenario negli Stati Uniti.\nIl 7 settembre 2016 realizza con un gran sinistro all'incrocio il primo gol in nazionale, portando in vantaggio il Venezuela contro l'Argentina nel match valido per le qualificazioni mondiali a Russia 2018, gara poi terminata 2-2."}
{"id": "5308705", "revid": "287204", "url": "https://it.wikipedia.org/wiki?curid=5308705", "title": "Beta Ethniki 1989-1990", "text": "La Beta Ethniki 1989-1990 \u00e8 la 31\u00aa edizione del campionato greco di calcio di secondo livello.\nClassifica.\nLegenda:"}
{"id": "5308708", "revid": "1543377", "url": "https://it.wikipedia.org/wiki?curid=5308708", "title": "\u00c9ric N'Gapeth", "text": "Gioc\u00f2 nel ruolo di centrale.\nCarriera.\nGiocatore.\nLa carriera di \u00c9ric N'Gapeth inizia nella formazione giovanile della citt\u00e0 di Sens, mentre il primo contatto con il mondo della pallavolo professionistica avviene nella stagione 1978-79, quando viene tesserato dal Club Sportif Municipal de Clamart, dove rimane per tre anni raggiungendo una finale di campionato; entra inoltre a far parte della nazionale del Camerun. Successivamente passa all'Asni\u00e8res Sports, dove conquista il titolo di campione nazionale e la Coppa di Francia.\nNel 1982 sceglie definitivamente la nazionale francese e si trasferisce all'Association Sportive Fr\u00e9jus: con il club conquista tre campionati e tre coppe nazionali, mentre con la rappresentativa transalpina ottiene due medaglie nel campionato europeo, un argento nel 1987 e un bronzo nel 1985. Chiude la sua esperienza agonistica nell'Association Sportive Cannes Volley-Ball, aggiungendo un altro titolo nazionale al suo palmar\u00e8s e terminando il campionato 1991-92 come allenatore-giocatore.\nAllenatore.\nTerminata l'esperienza nell'Association Sportive Cannes Volley-Ball passa ad allenare nelle serie inferiori, assumendo l'incarico di tecnico dell'Association Sportive de Monaco e, successivamente, dell'Asni\u00e8res Volley 92. Nel 1998-99 torna nella massima serie, guidando lo Stade Poitevin alla conquista del suo primo scudetto; nella stagione successiva torna per un breve periodo all'Association Sportive Cannes Volley-Ball, prima di trasferirsi all'Association Sportive Fr\u00e9jus, assumendo contemporaneamente l'incarico di commissario tecnico della nazionale del Camerun: con la selezione africana conquista la medaglia d'oro al campionato africano 2001, oltre al bronzo nel 2003.\nChiuso il rapporto con il Camerun approda al Paris Volley, che porta alla conquista di una Coppa di Francia e una supercoppa; nel 2005-06 \u00e8 al Gaz\u00e9lec Football Club Ajaccio Volley-Ball, mentre dal 2008-09 al 2010-11 allena il Tours Volley-Ball, dove ottiene un titolo di campione di Francia e due coppe nazionali.\nNella stagione 2013-14 si trasferisce nel campionato russo, al Volejbol'nyj klub Kuzbass di Kemerovo, ma viene esonerato durante la seconda annata con il club."}
{"id": "5308715", "revid": "70682761", "url": "https://it.wikipedia.org/wiki?curid=5308715", "title": "(", "text": ""}
{"id": "5308718", "revid": "2134764", "url": "https://it.wikipedia.org/wiki?curid=5308718", "title": "Jules Aw", "text": ""}
{"id": "5308725", "revid": "1982", "url": "https://it.wikipedia.org/wiki?curid=5308725", "title": "Delisle Stewart", "text": ""}
{"id": "5308732", "revid": "736476", "url": "https://it.wikipedia.org/wiki?curid=5308732", "title": "Fenomenologia della Vita", "text": ""}
{"id": "5308733", "revid": "28592", "url": "https://it.wikipedia.org/wiki?curid=5308733", "title": "Era post sovietica", "text": ""}
{"id": "5308744", "revid": "287204", "url": "https://it.wikipedia.org/wiki?curid=5308744", "title": "Moschea \u0130lyas Bey", "text": "La moschea \u0130lyas Bey \u00e8 un edificio storico islamico a Mileto nella provincia di Ayd\u0131n, nella Turchia occidentale. \u00c8 stata costruita nel 1403 da Moschea \u0130lyas Bey (1402-1421), governatore dell'emirato di Mente\u015fe.\nArchitettura.\nLa moschea fa parte di un complesso che comprende una madrasa, un istituto d'insegnamento religioso, e un hammam. La sala da preghiera \u00e8 coperta da una cupola con un diametro di 14 metri, costruita con mattoni e coperta da tegole, posata su una base ottagonale che poggia sulle quattro pareti. Il minareto in mattoni \u00e8 crollato nel 1955 a causa di un terremoto. Il complesso \u00e8 situato all'interno del sito archeologico di Mileto. Accanto al complesso, sono state scoperte le rovine di una villa con un bagno, risalenti all'epoca bizantina.\nAl complesso di Ilyas Bey \u00e8 stato assegnato nel 2012 per la sua conservazione i l Premio del patrimonio culturale dell'Unione europea/concorso Europa Nostra."}
{"id": "5308755", "revid": "767487", "url": "https://it.wikipedia.org/wiki?curid=5308755", "title": "NHL Stadium Series 2015", "text": "L'NHL Stadium Series 2015 \u00e8 un incontro di hockey su ghiaccio disputato all'aperto organizzato dalla National Hockey League. L'evento \u00e8 valido per la stagione regolare 2014-15 ed \u00e8 distinto dalla gara del Winter Classic 2015. La Stadium Series 2015 prevede la sfida fra i padroni di casa dei San Jose Sharks e i Los Angeles Kings presso il Levi's Stadium di Santa Clara il 21 febbraio 2015.\nOrganizzazione.\nPer la stagione 2014-2015 si scelse di disputare un solo incontro valido per la Stadium Series dopo le quattro partite organizzate nella prima edizione nel 2014 e le due previste per quella 2016.\nIn origine la NHL aveva proposto quattro sfide all'aperto nell'arco della stagione incluso il Winter Classic 2015. Oltre al Levi's Stadium erano stati considerati altri impianti per ospitare la Stadium Series fra cui il Coors Field di Denver, il Gillette Stadium di Foxborough, e il Target Field di Minneapolis. Alla fine le aree metropolitane di Denver, Minneapolis e Boston furono scelte per ospitare gli eventi outdoor della stagione 2015-2016, il Winter Classic 2016 e la Stadium Series 2016."}
{"id": "5308781", "revid": "1442080", "url": "https://it.wikipedia.org/wiki?curid=5308781", "title": "Julian Ovenden", "text": "Biografia.\n\u00c8 uno dei tre figli del reverendo Canon John Ovenden, un ex cappellano della Regina Elisabetta II. Dopo essere stato corista nella Cattedrale di Saint Paul, Julian ha studiato a Eton e si \u00e8 laureato in canto corale al New College di Oxford.\nHa lavorato a lungo a teatro con musical come \"Merrily We Roll Along\", \"Annie Get Your Gun\", \"Grand Hotel\", \"Marguerite\" e drammi come \"Butler\", \"My Night with Reg\" e \"All About Eve\". In campo televisivo \u00e8 noto soprattutto per aver interpretato Charles Blake nella quarta e quinta stagione della serie televisiva anglo-americana \"Downton Abbey\".\nVita privata.\nOvenden \u00e8 sposato con la cantante lirica Kate Royal con cui ha avuto un figlio di nome Johnny Beau, nato nell'ottobre 2009. La coppia si \u00e8 sposata il 20 dicembre 2010, la cerimonia \u00e8 stata condotta dal padre di Ovenden, che ha anche battezzato il loro figlio in una doppia cerimonia. La coppia in seguito ha avuto una figlia, Audrey, nata nel novembre 2011.\nDoppiatori italiani.\nNelle versioni in italiano dei suoi film, Julian Ovenden \u00e8 stato doppiato da:"}
{"id": "5308784", "revid": "767487", "url": "https://it.wikipedia.org/wiki?curid=5308784", "title": "Maitland (Missouri)", "text": "Maitland \u00e8 una citt\u00e0 degli Stati Uniti d'America, nella Contea di Holt, nello Stato del Missouri.\nGeografia fisica.\nSecondo lo United States Census Bureau, la citt\u00e0 ha una superficie totale di 0,78\u00a0km\u00b2.\nStoria.\nMaitland venne fondata nel 1880. Il nome della cittadina deriva da John Skirving Maitland, geometra e dirigente nel campo ferroviario.\nLa citt\u00e0 \u00e8 una comunit\u00e0 agricola. Agli inizi del XX secolo David Ward King, imprenditore agricolo e inventore, invent\u00f2 una livellatore per strade sterrate per un innovativo che ha rivoluzionato la manutenzione delle strade sterrate nei primi anni del 1900."}
{"id": "5308785", "revid": "1543377", "url": "https://it.wikipedia.org/wiki?curid=5308785", "title": "UCI Asia Tour 2015", "text": "L'UCI Asia Tour 2015 \u00e8 l'undicesima edizione dell'UCI Asia Tour, uno dei cinque circuiti continentali di ciclismo dell'Unione Ciclistica Internazionale. \u00c8 composto da trentasei corse che si tengono febbraio e dicembre 2015 in Asia, tra le quali le quattro gare dei campionati asiatici di ciclismo su strada.\nClassifiche.\n\"Classifiche finali.\""}
{"id": "5308786", "revid": "37401", "url": "https://it.wikipedia.org/wiki?curid=5308786", "title": "Locride (Italia)", "text": ""}
{"id": "5308788", "revid": "767487", "url": "https://it.wikipedia.org/wiki?curid=5308788", "title": "Forest City (Missouri)", "text": "Forest City \u00e8 una citt\u00e0 degli Stati Uniti d'America, nella Contea di Holt, nello Stato del Missouri.\nGeografia fisica.\nSecondo lo United States Census Bureau, la citt\u00e0 ha una superficie totale di 2,56\u00a0km\u00b2.\nStoria.\nForest City \u00e8 stata fondata nel 1857. Il nome dato alla cittadina deriva dal fitto bosco, una volta presente nel luogo di fondazione della citt\u00e0."}
{"id": "5308789", "revid": "1711941", "url": "https://it.wikipedia.org/wiki?curid=5308789", "title": "Banu Barghawata", "text": "I Barghaw\u0101\u1e6da () furono una confederazione tribale berbera che radunava diverse trib\u00f9, principalmente dei B. Ma\u1e63m\u016bda, e che istitu\u00ec un regno indipendente che si estendesse sulla regione di T\u0101masn\u0101 tra il 744 e il 1058, sotto l'egida di \u1e6c\u0101rif al-Matghar\u012b.\nEtimologia.\nAlcuni storici ipotizzano che il termine \"Barghaw\u0101\u1e6da\" sia una deformazione del termine \"Barbat\", che era un soprannome che \u1e6c\u0101rif portava all'epoca e che potrebbe essere collegato alla sua provenienza da Barbate, nelle vicinanze di Cadice (Spagna). Tuttavia altri storici, tra cui J\u00e9r\u00f4me Carcopino, pensa che il nome sia pi\u00f9 antico e che si riallacci al nome \"Baquates\" che i Romani davano alla trib\u00f9 che, fino al VII secolo, viveva presso Volubilis.\nReligione.\nDopo la conversione all'Islam avvenuta sommariamente ai primi dell'VIII secolo, e alla Grande rivolta berbera di Maysara al-Matghari (739-742), i berberi dei Barghaw\u0101\u1e6da dettero vita a un proprio dominio sulle coste dell'oceano Atlantico, tra Safi e Sal\u00e9.\nIl regno dei Barghaw\u0101\u1e6da svilupp\u00f2 una sua propria fede religiosa ispirata dall'Islam (forse influenzato dall'Ebraismo)con alcuni elementi sunniti, sciiti e pagani. Si crede che essi avessero un loro proprio Corano in lingua berbera, con solo 80 sure, sotto il regno di \u1e62\u0101li\u1e25 b. Tar\u012bf, che aveva partecipato alla Grande Rivolta di Maysara. Egli si proclam\u00f2 profeta, quindi ultimo Mahdi e infine compagno di Ges\u00f9 (\u02bf\u012as\u0101)\nStoria.\nPochi dettagli sono noti sulla storia dei Barghaw\u0101\u1e6da. La maggior parte delle fonti storiche sono in gran parte di epoca successiva ai loro regni e a volte presentano delle contraddizioni o confusioni. Una tradizione storica che appara pi\u00f9 probabile delle altre risale alla met\u00e0 del X secolo e viene da Cordova, in Spagna, il cui autore fu Ab\u016b \u1e62\u0101li\u1e25 Zamm\u016br, ambasciatore dei Barghaw\u0101\u1e6da presso il Califfato di Cordova. Questa tradizione \u00e8 considerata come la pi\u00f9 dettagliata sui Barghaw\u0101\u1e6da e venne ripresa da al-Bakr\u012b, ibn \u1e24azm e Ibn Khald\u016bn, anche se le loro interpretazioni delle fonti sono diverse a causa alle loro diverse opinioni personali.&lt;br&gt; \nI Barghaw\u0101\u1e6da erano alleati del movimento dei Kharigiti. Dopo la sconfitta dei Kharigiti a Qayrawan nel 741, i Barghaw\u0101\u1e6da si rifugiarono nel Maghreb al-Aqsa (attuale Marocco), fondando un proprio regno nella regione di T\u0101masn\u0101.\nIl dominio dei Barghaw\u0101\u1e6da su T\u0101masn\u0101 dur\u00f2 pi\u00f9 di tre secoli, tra il 744 e il 1058. Sotto la successione di \u1e62\u0101li\u1e25 ibn \u1e6c\u0101rif, Ily\u0101s ibn \u1e62\u0101li\u1e25 (842-888) e Ab\u016b Gh\u0101fir Mu\u1e25ammad (888-913), il potere del regno tribale venne consolidato e missioni diplomatiche vennero inviate regolarmente ai regni vicini. Inizialmente ebbero buone relazioni diplomatiche con il Califfato di Cordova. Due incursioni degli Omayyadi di Cordova e gli attacchi da parte dei Fatimidi compromisero la stabilit\u00e0 del regno Barghaw\u0101\u1e6da. Dall'XI secolo inizi\u00f2 anche un'intensa guerra con i Banu Ifran. \nNonostante la posizione precaria dei Barghaw\u0101\u1e6da nella seconda met\u00e0 dell'XI secolo, essi furono in grado di difendersi coraggiosamente contro gli attacchi degli Almoravidi. Il leader spirituale degli Almoravidi, Ibn Y\u0101s\u012bn, venne ucciso proprio dai Barghaw\u0101\u1e6da, in una battaglia avvenuta nel 1058. Solo nel 1149 i Barghaw\u0101\u1e6da furono completamente sconfitti e sottomessi dall'almohade 'Abd al-Mu'min."}
{"id": "5308791", "revid": "767487", "url": "https://it.wikipedia.org/wiki?curid=5308791", "title": "Craig (Missouri)", "text": "Craig \u00e8 una citt\u00e0 degli Stati Uniti d'America, nella Contea di Holt, nello Stato del Missouri.\nGeografia fisica.\nSecondo lo United States Census Bureau, il villaggio ha una superficie totale di 0,70\u00a0km\u00b2.\nStoria.\nCraig \u00e8 stata fondata nel 1868. Il nome dato alla cittadina deriva dall'avvocato e uomo politico del Missouri James Craig."}
{"id": "5308795", "revid": "1543377", "url": "https://it.wikipedia.org/wiki?curid=5308795", "title": "UCI Oceania Tour 2015", "text": "L'UCI Oceania Tour 2015 \u00e8 l'undicesima edizione dell'UCI Oceania Tour, uno dei cinque circuiti continentali di ciclismo dell'Unione Ciclistica Internazionale. \u00c8 composto da otto corse che si svolgono tra gennaio e febbraio 2015 in Australia e Nuova Zelanda.\nClassifiche.\n\"Classifiche finali.\""}
{"id": "5308797", "revid": "339392", "url": "https://it.wikipedia.org/wiki?curid=5308797", "title": "Alvise Novi", "text": ""}
{"id": "5308803", "revid": "37401", "url": "https://it.wikipedia.org/wiki?curid=5308803", "title": "Guerra lelantea", "text": ""}
{"id": "5308804", "revid": "729019", "url": "https://it.wikipedia.org/wiki?curid=5308804", "title": "Volo TransAsia Airways 235", "text": "Il volo TransAsia Airways 235 era un volo della compagnia aerea TransAsia Airways precipitato con 58 persone a bordo il 4 febbraio 2015 subito dopo il decollo mentre era in volo da Taipei a Kinmen. L'aereo \u00e8 precipitato a Taipei nel fiume Keelung dopo aver colpito un viadotto di Huandong Boulevard. Le vittime dell'incidente sono state 43.\nL'aereo.\nIl velivolo coinvolto nell'incidente era un turboelica ATR 72-600, registrato B-22816 e numero di serie 1141. Aveva volato per la prima volta il 28 marzo 2014 ed era stato consegnato alla TransAsia Airways il 15 aprile di quello stesso anno.\nL'incidente.\nL'ATR 72-600 era decollato alle 10:53 locali (03:53\u00a0CET) dall'aeroporto Songshan di Taipei con 53 passeggeri e 5 membri dell'equipaggio. Una registrazione delle comunicazioni con i controllori di volo riporta che i piloti, 37 secondi dopo il decollo, avevano lanciato un Mayday e segnalato lo spegnimento di uno dei motori. Alle 10:55 i controllori del traffico aereo perdevano il contatto con l'aeromobile, che si schiantava nel fiume Keelung vicino all'aeroporto di Songshan. Poco prima di toccare l'acqua del fiume, l'ala sinistra del velivolo aveva colpito un viadotto centrando un taxi e ferendo l'autista. Dell'incidente esistono due video registrati da due diverse vetture che seguivano il taxi sul viadotto. Delle 58 persone a bordo, solo 15 passeggeri sono sopravvissuti al disastro.\nLe indagini.\nLe indagini sono state coordinate dalla Aviation Safety Council di Taiwan.\nAttraverso le immagini degli ultimi istanti del volo, registrate da una dash cam, era evidente che l'aereo era notevolmente inclinato sulla sinistra, ma dall'analisi dei rottami entrambi i motori non mostravano alcun guasto al momento dell'impatto. Tuttavia l'elica del motore destro era \"in bandiera\" (cio\u00e8 con le pale disposte in modo tale da ridurre l'attrito e mantenere le prestazioni dell'aeromobile anche con un solo motore attivo), una posizione di sicurezza che viene assunta automaticamente in caso di avaria al motore stesso.\nLe scatole nere sono state ritrovate la sera dell'incidente.\nI dati del Flight Data Recorder hanno rivelato un'anomala variazione continua del valore della coppia motrice. Gli investigatori hanno quindi ipotizzato che il sensore posto sul motore destro avrebbe inviato dati errati al ricevitore (probabilmente a causa di una saldatura difettosa), facendo inclinare la pala in bandiera. Il motore sinistro era stato invece disattivato manualmente da uno dei piloti. Il velivolo, in assenza della spinta dei due motori, era cos\u00ec entrato in stallo per poi precipitare.\nCon l'analisi del Cockpit Voice Recorder (CVR) gli investigatori sono riusciti a ricostruire la sequenza di eventi: dopo l'attivazione del master warning, preceduta dalla spia di avaria al motore destro, i piloti non seguono la check list comparsa sullo schermo. Il comandante disattiva il pilota automatico assumendo i comandi manuali e riduce la potenza al motore sinistro. Quando si accorge dell'errore, cerca di riavviare pi\u00f9 volte il motore funzionante, ma ormai \u00e8 troppo tardi: l'aereo in stallo \u00e8 ormai incontrollabile e a poche decine di metri dal suolo.\nL'ente investigativo ha concluso identificando come causa principale l'errore del comandante, un pilota addestrato non adeguatamente dalla compagnia e troppo inesperto sull'ATR 72-600, in seguito al guasto del sensore collegato al motore destro."}
{"id": "5308805", "revid": "110157", "url": "https://it.wikipedia.org/wiki?curid=5308805", "title": "Mizuho Financial Group", "text": ", abbreviato in MHFG, o anche semplicemente Mizuho, \u00e8 un'holding bancaria con la sede centrale a \u014ctemachi in Giappone. Il nome \"\" in lingua giapponese significa letteralmente \"riso abbondante\" o, in senso figurato, \"raccolto\".\nDetiene capitali per 2 trilioni di dollari statunitensi attraverso le controllate Mizuho Bank, Mizuho Corporate Bank, e altre collegate formando il secondo pi\u00f9 grande gruppo finanziario in Giappone. Il suo giro d'affari bancario \u00e8 il terzo in ordine di grandezza in Giappone dopo MUFG e SMFG, e il nono nel mondo per capitalizzazione azionaria al Novembre 2009 ed \u00e8 stata inserita nella lista delle banche Too big to fail. Le sue azioni sono contrattate alla Borsa di Tokyo.\nMizuho offre un ampio raggio di servizi finanziari, inclusi quello bancario, di intermediazione finanziaria, \"trust\" e \"asset management\", impiegando pi\u00f9 di 68 000 persone in 30 nazioni.\nStoria.\nLe origini del gruppo risalgono al 1883, quando fu fondata la \"Dai Ichi Gink\u014d\", la prima banca giapponese.\nNel 1897 venne istituita la \"Nippon Kangy\u014d Gink\u014d\" come finanziaria di Stato.\nNel 1902 fu la volta della \"Nippon K\u014dgy\u014d Gink\u014d\" (in inglese: \"Industrial Bank of Japan\").\nDieci anni dopo, nel 1912 il ramo finanziario dello \"zaibatsu\" \"Yasuda\" fu costituito in autonoma societ\u00e0 di capitali con il nome di \"Yasuda Gink\u014d\".\nDopo la seconda Guerra mondiale, nel 1948, questa banca fu ribattezzata \"Fuji Gink\u014d\".\nNel 1950 la \"Nippon Kangy\u014d Gink\u014d\" e la \"Nippon K\u014dgy\u014d Gink\u014d\" furono privatizzate.\nNel 1971 la \"Dai Ichi Gink\u014d\" e la \"Nippon Kangy\u014d Gink\u014d\" si fusero, dando vita alla \"Dai Ichi Kangy\u014d Gink\u014d\".\nLa \"Mizuho\" fu fondata inizialmente come \"Mizuho Holdings\", derivante dalla fusione fra la \"Dai-Ichi Kangy\u014d Gink\u014d\", la \"Fuji Gink\u014d\" e la \"Nippon K\u014dgy\u014d Gink\u014d\" nel 2000.\nIl \"Mizuho Financial Group\" fu successivamente costituito nel 2003 per diventare la capogruppo della \"Mizuho Holdings\" in preparazione della ristrutturazione dell'attivit\u00e0. Cosicch\u00e9, tramite uno scambio di azioni, il \"Mizuho Financial Group\" \u00e8 diventato l'unico azionista della \"Mizuho Holdings\", la quale a sua volta fungeva da capofila per le attivit\u00e0 bancarie e borsistiche del gruppo.\nInfine, nel 2005, le controllate della \"Mizuho Holdings\" furono trasferite sotto il diretto controllo del \"Mizuho Financial Group\" e la \"Mizuho Holdings\" \u00e8 stata trasformata nella \"Mizuho Financial Strategy\", societ\u00e0 di consulenza.\nLa \"Mizuho\", a causa delle operazioni sulla piazza di New York \u00e8 stata coinvolta dalla crisi dei subprime, in cui ha perso sette miliardi di dollari nella vendita di collateralized debt obligations garantite da mutui \"subprime\". \u00c8 la banca asiatica che ha subito le perdite pi\u00f9 pesanti in conseguenza della Crisi.\nDivisioni e Societ\u00e0.\nMizuho divide il suo business in quattro divisioni distinte su base globale: Retail Group, Global Corporate Group, Global Wealth and Asset management e Strategy affiliate.\nIl Gruppo comprende le seguenti entit\u00e0 giuridiche:"}
{"id": "5308806", "revid": "28592", "url": "https://it.wikipedia.org/wiki?curid=5308806", "title": "Casin\u00f2 Comunale di Venezia", "text": ""}
{"id": "5308807", "revid": "28592", "url": "https://it.wikipedia.org/wiki?curid=5308807", "title": "Chiesa di San Giacomo (Sebenico)", "text": ""}
{"id": "5308808", "revid": "11959", "url": "https://it.wikipedia.org/wiki?curid=5308808", "title": "Barghawata", "text": ""}
{"id": "5308816", "revid": "37401", "url": "https://it.wikipedia.org/wiki?curid=5308816", "title": "Archia (mitologia)", "text": ""}
{"id": "5308817", "revid": "1442080", "url": "https://it.wikipedia.org/wiki?curid=5308817", "title": "Stefano Makula", "text": "Biografia.\nAppassionato per l'apnea sin da giovane et\u00e0, inizia la carriera agonistica nel 1977. Il suo primo record in assetto costante risale al 1978, a 50 metri di profondit\u00e0 che ottenne sfruttando il nuovo regolamento stilato dalla Federazione italiana. Tre anni dopo raggiunse i 58 metri, migliorandosi ulteriormente negli anni successivi fino ai 66 metri del 1987 a Capri. In assetto variabile, invece, il primo record risale al 1988, quando Makula raggiunse i 102 metri nelle acque di Giannutri, superando di un metro il precedente primato di Maiorca. Negli anni seguenti strinse una con l'Istituto Scienze dello Sport del CONI. \nIl 21 ottobre 1989 a Ponza era previsto il nuovo record di profondit\u00e0 a 110 metri in assetto variabile. Raggiunto la profondit\u00e0 massima, con estrema difficolt\u00e0 a causa di un problema di compensazione, Makula avvert\u00ec un malore e fu costretto ad una risalita rapida fino ai venti metri, raggiunti i quali ebbe una perdita di coscienza. In superficie il suo cuore smise di battere fino all'intervento dello staff medico, che gli salv\u00f2 la vita. In seguito all'incidente Stefano fu costretto per qualche anno ad interrompere l'attivit\u00e0. In questo periodo si specializz\u00f2 in una nuova sfida di apnea (che gi\u00e0 aveva intrapreso sul finire degli anni 80) non pi\u00f9 verticale ma orizzontale, lanciando i record di lunghezza, molti dei quali realizzati in piscina ma anche in mare.\nIl 12 maggio 2007 Makula si immerse nel Pozzo del Merro, nel Parco Naturale di Gattaceca, dove tocc\u00f2 i 48 metri di profondit\u00e0 al termine di una serie di immersioni. Queste discese hanno permesso ad un team di fisiologi, patologi, neurologi, psicologi e medici iperbarici di collezionare campioni di sangue e di saliva molto particolari sia di Makula che di alcuni sommozzatori impegnati nel progetto.\nMetodo Makula.\nNel corso della propria carriera Makula ide\u00f2, in collaborazione con medici e tecnici sportivi del Comitato Olimpico Italiano, un metodo volto a rendere pi\u00f9 facile e sicura l'immersione subacquea.\nIl metodo, che porta il suo nome, si basa sul training autogeno, la respirazione autogena, e nella tecnica di allenamento mutuata dall'atletica leggera, soprattutto nei 100 e 200\u00a0m, mirando ad incrementare la resistenza grazie al minor utilizzo di ossigeno ottenuto con il rilassamento, e mantenendo nella normalit\u00e0 il livello di anidride carbonica emesso con lo sforzo,garantendo la pi\u00f9 completa sicurezza ed al quale s'ispirano le didattiche moderne, come deciso anche da una sentenza dell'autorit\u00e0 della concorrenza e del mercato.\nStefano Makula alla ricerca di sempre ulteriori miglioramenti, ha notato che diversamente da altri sport la subacquea era totalmente priva di un piano nutrizionale, e cos\u00ec ha contattato uno dei migliori nutrizionisti al mondo,Mark Mcdonald,ed insieme hanno creato un piano nutrizionale dedicato, implementato anche dall'apporto degli studi dei medici: Dr.ssa Laura Vernotico medico iperbarico, dr.Maurizio Pugliese medico dello sport,dr.ssa Margit Honocek specialista in microscopio dal campo oscuro.Tale piano gode anche del plauso della S.I.M.S.I. (Societa Italiana Medicina Subacquea e Iperbarica).\nCollegamenti esterni.\n2 Stefano Makula Fino all 'ultimo respiro nutrimenti editore"}
{"id": "5308818", "revid": "11959", "url": "https://it.wikipedia.org/wiki?curid=5308818", "title": "Burghwata", "text": ""}
{"id": "5308826", "revid": "697352", "url": "https://it.wikipedia.org/wiki?curid=5308826", "title": "Neuch\u00e2tel Universit\u00e9 Club Volleyball 2011-2012", "text": "Questa voce raccoglie le informazioni riguardanti il Neuch\u00e2tel Universit\u00e9 Club Volleyball nella stagione 2011-2012.\nOrganigramma societario.\nArea direttiva\nArea tecnica"}
{"id": "5308829", "revid": "73843", "url": "https://it.wikipedia.org/wiki?curid=5308829", "title": "Write amplification", "text": "Write amplification (WA) o amplificazione della scrittura \u00e8 un fenomeno collaterale negativo legato alle modalit\u00e0 di scrittura delle memorie flash e dei dischi allo stato solido (\"solid state drives\", SSDs) tale per cui il quantitativo di scritture fisiche sul chip di memoria \u00e8 un multiplo rispetto alla quantit\u00e0 di dati effettivi da memorizzare.\nPoich\u00e9 una memoria di tipo flash richiede di essere cancellata prima di poter essere riscritta e poich\u00e9 il processo di cancellazione possiede una granularit\u00e0 molto inferiore rispetto a quello di scrittura, il risultato \u00e8 che per ogni operazione di riscrittura diventa necessario spostare (o riscrivere) pi\u00f9 volte i dati preesistenti e i relativi metadati. Questo comporta che le operazioni di riscrittura richiedono la rilettura, lo spostamento (ossia la riscrittura in una posizione di memoria diversa) e la cancellazione di una porzione di memoria pi\u00f9 ampia di quella effettivamente necessaria. A sua volta, il processo di spostamento potrebbe richiedere l'esecuzione dello stesso tipo di operazione su un'altra area della memoria, con un effetto moltiplicativo che porta a coinvolgere all'interno del chip una quantit\u00e0 di dati (e quindi una quantit\u00e0 di celle di memoria) superiore a quella richiesta dai nuovi da memorizzare.\nLa conseguenza di questo moltiplicarsi delle operazioni di cancellazione e riscrittura ha un impatto sulla durata del componente stesso, che pu\u00f2 tollerare un numero limitato, per quanto elevato, di scritture e riscritture, riducendone considerevolmente l'affidabilit\u00e0. Questa proliferazione di scritture, inoltre, aumenta il quantitativo di banda utilizzata dalla memoria flash, comportando una evidente riduzione della velocit\u00e0 nell'accesso verso l'SSD.\nI fattori che possono condizionare la proliferazione di scritture di un SSD sono di varia natura. Alcuni possono essere controllati durante l'utilizzo mentre altri sono intrinseci alla tecnologia di scrittura di questo tipo di dispositivi.\nIntel e SiliconSystems (acquisita da Western Digital nel 2009) usano il termine \"write amplification\" nella loro documentazione e nelle loro pubblicazioni gi\u00e0 dal 2008. La \"write amplification\" \u00e8 misurata tipicamente dal rapporto fra il numero di scritture realmente eseguite sulla flash e il numero scritture richieste dall'host. Senza algoritmi di compressione, la \"write amplification\" non pu\u00f2 scendere sotto al valore di 1. Usando algoritmi di compressione, SandForce dichiara di raggiungere valori tipici di write amplification pari a 0.5, con picchi che possono scendere fino a 0.14 con il controller SF-2281.\nFunzionamento elementare di un SSD.\nA causa della particolare tipologia di operazioni eseguibili in memoria flash, le informazioni non possono essere sovrascritte direttamente come nel caso di un disco rigido. Quando le informazioni sono scritte per prime in un'unit\u00e0 stato solido, tutte le celle sono inizializzate in modo tale che vi si possa scrivere direttamente in pagine (solitamente di grandezza compresa intorno a 4-8 kilobytes ciascuna). Il controller dell'unit\u00e0, che si occupa di gestire la memoria flash e le interfacce con l'host, utilizza una mappatura da logico-a-fisico conosciuta come \"LBA\" o logical block addressing, che \u00e8 parte dell'FTL, o \"flash translation layer\", ovvero il livello di traduzione di un flash file system.\nQuando le nuove informazioni arrivano a sostituire quelle vecchie, il controller dell'SSD scrive i nuovi dati in una nuova posizione e aggiorna la mappatura logica di conseguenza, riferendola alla nuova locazione fisica. Per questa ragione le informazioni nella vecchia posizione non sono pi\u00f9 valide e hanno bisogno di essere cancellate prima che loro locazione fisica possa essere riutilizzata.\nLa memoria flash pu\u00f2 essere programmata e cancellata solo per un numero limitato di volte. Questo valore \u00e8 solitamente indicato come numero massimo di cicli di programmazione e cancellazione, o \"P/E\". Ad esempio una memoria flash SLC, o \"single-level cell\", progettata per alte prestazioni e grande longevit\u00e0 pu\u00f2 tipicamente operare tra i 50,000 e i 100,000 cicli. Una memoria flash MLC, o \"multi-level cell\", \u00e8 invece progettata per applicazioni di costo inferiore ed ha una quantit\u00e0 notevolmente ridotta di cicli massimi che si attestava, nel 2011, tra i 3,000 e i 5,000 cicli. Dal 2013, le memorie flash TLC, o \"triple-level cell\", sono state rese disponibili con un numero di cicli che \u00e8 sceso fino a 1,000 P/E. Si noti che \u00e8 auspicabile la pi\u00f9 bassa write amplification possibile, poich\u00e9 corrisponde ad un numero inferiore di cicli di programmazione e cancellazione sulla memoria flash, permettendo ad un SSD di durare pi\u00f9 a lungo.\nCalcolo del valore.\nLa write amplification \u00e8 stata presente negli SSD anche prima che il termine fosse coniato, ma \u00e8 stato nel 2008 che sia Intel che la SiliconSystems iniziarono ad usare il termine nelle loro pubblicazioni.\nUna semplice formula per calcolare il valore della write amplification di un SSD \u00e8:\nFattori condizionanti il valore.\nMolti fattori condizionano la write amplification di un SSD. La tabella di seguito lista i valori primari e in che modo questi condizionino il fenomeno. Per quelli che sono variabili, la tabella annota se vi sia una proporzionalit\u00e0 \"diretta\" piuttosto che \"inversa\". Ad esempio, se il quantitativo di over-poisoning dovesse aumentare, allora la write amplification subirebbe una diminuzione (proporzionalit\u00e0 inversa). Se il valore \u00e8 invece una funzione binaria (\"attiva\" o \"disattiva\") allora sar\u00e0 specificato anche se la relazione dovesse essere \"positiva\" piuttosto che \"negativa\".\nGarbage collection.\nI dati sono scritti sulla memoria flash in unit\u00e0 chiamate pagine (costituite da pi\u00f9 celle). La memoria pu\u00f2 essere cancellata solo in unit\u00e0 pi\u00f9 grandi chiamate blocchi (costituiti da pi\u00f9 pagine). Se le informazioni in qualcuna delle pagine del blocco non sono pi\u00f9 necessarie (sono anche chiamate pagine di stallo), solo le pagine con informazioni valide in quel blocco sono lette e riscritte in un altro blocco libero precedentemente pulito. Successivamente le pagine lasciate libere dal non aver mosso le informazioni di stallo sono libere per i nuovi dati. Questo processo \u00e8 chiamato garbage collection (GC). Tutti gli SSD includono un qualche livello di garbage collection, che pu\u00f2 variare nella quantit\u00e0 e nella velocit\u00e0 di esecuzione del processo.. Il garbage collection \u00e8 un fattore determinante per la write amplification su di un SSD.\nLe operazioni di lettura non richiedono una cancellazione della memoria flash, pertanto non sono generalmente associate alla write amplification. Nella limitata ipotesi in un errore di disturbo dell'operazione di lettura, le informazioni in quel blocco sono lette e riscritte, ma questo non avrebbe comunque nessun impatto materiale sulla write amplification del dispositivo.\nOver-provisioning.\nIl fenomeno dell'over-provisioning (talvolta chiamato \"OP\", \"over provisioning\" o \"overprovisioning\") \u00e8 la differenza, in una memoria flash, tra capacit\u00e0 fisica e capacit\u00e0 logica (resa disponibile all'utente attraverso il sistema operativo). Durante la garbage collection, il wear leveling e le operazioni di mappatura dei badblock su un SSD, lo spazio in esubero fornito dall'over-provisioning aiuta a ridurre la write amplification quando il controller scrive in memoria.\nLa prima fonte di over-provisioning \u00e8 data dalla computazione della capacit\u00e0 e dall'uso di gigabyte (GB) piuttosto che di gibibyte (GiB). Sia i produttori di HDD che di SSD utilizzano il termine GB per rappresentare un \"gigabyte decimale\" 1,000,000,000 (=\u00a0109) di byte. Come la maggior parte degli altri dispositivi di allocazione elettronici, la memoria flash \u00e8 assemblata in potenze di due, perci\u00f2 calcolare la capacit\u00e0 fisica di un SSD dovrebbe basarsi su 1,073,741,824 (=\u00a0230) per \"GB binario\" o GiB. La differenza tra questi due valori \u00e8 del 7.37% (=\u00a0(230\u00a0\u2212 109)\u00a0/ 109\u00a0\u00d7 100%). Perci\u00f2, un SSD di 128\u00a0GB con 0% di over-provisioning fornisce 128,000,000,000 di byte all'utente (su un totale di 137,438,953,472). Questo 7.37% iniziale \u00e8 tipicamente non calcolato nel numero totale di over-provisioning, e il vero quantitativo disponibile \u00e8 solitamente inferiore, poich\u00e9 una parte dello spazio \u00e8 necessario al controller per tenere traccia di informazioni non relative al sistema operativo (come le flag di status di un blocco). La cifra di 7.37% pu\u00f2 in realt\u00e0 estendersi fino a 9.95% nel caso di terabyte (TB), e poich\u00e9 i produttori sfruttano questa divergenza tra le unit\u00e0 per i dispositivi da 1 o 2\u00a0TB con le rispettive capacit\u00e0 di 1000 o e di 2000\u00a0GB (931 e 1862\u00a0GiB), rispettivamente, invece di 1024 e 2048\u00a0GB (posto che 1\u00a0TB = di byte in termini decimali, ma in termini binari).\nUna semplice formula per calcolare il quantitativo di over-provision di un SSD \u00e8:\nformula_2"}
{"id": "5308844", "revid": "892776", "url": "https://it.wikipedia.org/wiki?curid=5308844", "title": "Le Petit Journal", "text": "Le Petit Journal \u00e8 stato un quotidiano francese, repubblicano e conservatore, fondato da Mo\u00efse Polydore Millaud, che fu pubblicato dal 1863 al 1944. A cavallo fra il XIX e il XX secolo e fino alla prima guerra mondiale, fu uno dei quattro maggiori quotidiani francesi, con \"Le Petit Parisien\", \"Le Matin\" e \"Le Journal\". La sua tiratura arriv\u00f2 a un milione di copie nel 1890, in piena crisi bulangista.\nCollaborarono al \"Petit Journal\" Albert Londres, Ren\u00e9 Hachette, Raymond Paten\u00f4tre, Saint-Paulien, Paul-\u00c9mile Victor, Daniel-Rops, Roger Vercel, Stephen Pichon e Maxence Van Der Meersch."}
{"id": "5308845", "revid": "1061635", "url": "https://it.wikipedia.org/wiki?curid=5308845", "title": "Simon Gustafsson", "text": ""}
{"id": "5308847", "revid": "37401", "url": "https://it.wikipedia.org/wiki?curid=5308847", "title": "Isola di Nasso", "text": ""}
{"id": "5308852", "revid": "585241", "url": "https://it.wikipedia.org/wiki?curid=5308852", "title": "Senatori di diritto", "text": ""}
{"id": "5308860", "revid": "38120", "url": "https://it.wikipedia.org/wiki?curid=5308860", "title": "Ziyad Khalaf Raja al-Karbuli", "text": "Terrorista fondamentalista, gi\u00e0 ufficiale iracheno e figlio dello \"Shaykh\" della trib\u00f9 degli al-Karabla, clan dei Dulaym. \nArresto e processo.\nFu catturato dai servizi d'Intelligence giordani nel maggio del 2006 e incriminato per essere stato un importante collaboratore del terrorista Ab\u016b Mu\u1e63\u02bfab al-Zarq\u0101w\u012b: accusa respinta da al-Karb\u016bl\u012b, che dichiar\u00f2 la sua innocenza al tribunale chiamato a giudicarlo. \nEgli neg\u00f2 di essere stato prelevato di essere stato arrestato il 10 maggio in Iraq nel corso di un'operazione congiunta tra le forze armate e l'Intelligence della Giordania, dichiarando di essere stato \"rapito\" in Libano il 6 maggio. \nIl 23 maggio 2006 ammise tuttavia di essere un veterano di \"al-Jam\u0101\u02bfat al-Taw\u1e25\u012bd wa al-Jih\u0101d\" (poi \"al-Q\u0101\u02bfida in Iraq\") e uno stretto collaboratore di Ab\u016b Mu\u1e63\u02bfab al-Zarq\u0101w\u012b, riconoscendo di aver sequestrato e provocato la morte di cittadini giordani, inclusi autisti di autotreni, di aver sequestrato parimenti un cittadino iracheno e due marocchini nell'ottobre del 2005.\nEsecuzione.\nFu condannato a morte e la pena fu eseguita il 4 febbraio 2015 per impiccagione, con le stesse modalit\u00e0 decretate per la terrorista irachena S\u0101\u01e7ida Mub\u0101rak \u02bfA\u1e6dr\u016bs al-R\u012bsh\u0101w\u012b, in relazione con la messa a morte del pilota giordano Mu\u02bf\u0101dh al-Kas\u0101sbeh (catturato dall'Isis dopo che il suo F-16 era stato abbattuto sui cieli di Raqqa nel dicembre del 2014)."}
{"id": "5308875", "revid": "122246", "url": "https://it.wikipedia.org/wiki?curid=5308875", "title": "Primeira Divis\u00e3o (pallavolo femminile)", "text": "La Primeira Divis\u00e3o \u00e8 la massima serie del campionato: al torneo partecipano dodici squadre di club portoghesi e la squadra vincitrice si fregia del titolo di campione di Portogallo."}
{"id": "5308878", "revid": "1711941", "url": "https://it.wikipedia.org/wiki?curid=5308878", "title": "Victor Gu\u00e9rin", "text": "Condusse diverse missioni scientifiche in Nord Africa e in Vicino Oriente.\nBiografia.\nDiplomatosi alla \u00c9cole normale sup\u00e9rieure di Parigi nel 1840 per circa dieci anni lavor\u00f2 come professore di retorica in diversi collegi e licei, tra i quali il liceo di Algeri (1850). In questo periodo ebbe dunque occasione di viaggiare per l'Algeria per motivi di studio e di entrare in contatto con arabi, mauri e berberi. Nei suoi rapporti con loro coltiv\u00f2 un reciproco rispetto, pur senza rinunciare alle proprie convinzioni cattoliche.\nFu professore aggregato in lettere nel 1850 e nel 1852 fu distaccato all'\u00c9cole fran\u00e7aise d\u2019arch\u00e9ologie d\u2019Ath\u00e8nes. Al suo ritorno in Francia, redasse la sua tesi sull'isola di Rodi.\nDopo questa prima missione in Grecia, viaggi\u00f2 spesso in Oriente, dopo un breve passaggio nelle universit\u00e0 di Lione e di Grenoble come professore di letteratura straniera. Nel 1878 entr\u00f2 nell'institut catholique de Paris.\nOpere.\nComp\u00ec numerose esplorazioni nelle isole greche, in Asia Minore, in Egitto, in Nubia, in Tunisia, in Siria, nel Libano e, soprattutto, in Palestina. In alcuni casi, inizialmente, ebbe l'aiuto finanziario del duca di Luynes. Le ricerche che gli furono affidate riguardavano principalmente la storia, la geografia e l'archeologia. Al ritorno di ciascuna di queste missioni, ne pubblic\u00f2 i risultati in diversi scritti. Vinse un premio dell'Accademia delle scienze francese per la sua opera in 7 volumi \"La Terre Sainte: son histoire, ses souvenirs, ses sites, ses monuments\".\nFu tollerante e insieme prudente e tent\u00f2 di convincere la Francia che \"in Oriente quasi tutte le questioni politiche divengono nello stesso tempo questioni religiose\". Si racconta anche che al momento della conquista della Tunisia da parte della Francia, nel 1881, i comandanti della spedizione avessero portato con loro i testi di Gu\u00e9rin e avessero dichiarato di dovergli la presa di Kairouan.\nNelle sue opere si preoccup\u00f2 di identificare siti archeologici e di ricostruirne la storia. Us\u00f2 come fonti la Bibbia, miti greci e anche del Talmud ebraico. Tenne conto anche degli scritti dei viaggiatori ebrei, come Beniamino di Tudela, o Isacco Chelo, e dei risultati di altri esploratori e studiosi contemporanei, come Edward Robinson e Titus Tobler."}
{"id": "5308883", "revid": "132266", "url": "https://it.wikipedia.org/wiki?curid=5308883", "title": "Montreux (vaporetto)", "text": ""}
{"id": "5308887", "revid": "30445", "url": "https://it.wikipedia.org/wiki?curid=5308887", "title": "Ho-Chunk", "text": ""}
{"id": "5308891", "revid": "132266", "url": "https://it.wikipedia.org/wiki?curid=5308891", "title": "Savoie (vaporetto)", "text": ""}
{"id": "5308893", "revid": "1613185", "url": "https://it.wikipedia.org/wiki?curid=5308893", "title": "I Hate Myself and I Want to Die", "text": "I Hate Myself and I Want to Die, spesso indicata anche come I Hate Myself and Want to Die, \u00e8 un brano musicale del gruppo grunge-rock statunitense Nirvana. La traccia \u00e8 stata pubblicata in due versioni differenti. Nel 1993 venne inclusa nella compilation \"The Beavis and Butt-head Experience\", mentre nel 1994 usc\u00ec come B-side del singolo \"Pennyroyal Tea\"; successivamente fu inserita nel cofanetto \"With the Lights Out\" (2004) e nella ristampa Deluxe Edition dell'album \"In Utero\" (2013).\nIl brano.\nInizialmente indicata con il titolo provvisorio di lavorazione \"Two Bass Kid\", la traccia venne provata in studio per la prima volta nel gennaio 1993 ai BMG Ariola Ltda Studios in Brasile. Originariamente Kurt Cobain avrebbe voluto intitolare il terzo album in studio dei Nirvana (\"In Utero\") proprio \"I Hate Myself and Want to Die\" (\"odio me stesso e voglio morire\"). Cobain cambi\u00f2 idea per paura che l'umorismo macabro del titolo in questione avrebbe causato cattiva pubblicit\u00e0 alla band e al nuovo disco presso critici e fan, e dopo essere stato convinto dal compagno di band Krist Novoselic che il gruppo avrebbe potuto avere dei problemi legali con tale titolo cos\u00ec pessimista, in quanto qualcuno avrebbe potuto supporre che fosse un'istigazione al suicidio. Nell'ottobre 1993, il giornalista di \"Rolling Stone\" David Fricke ebbe una conversazione con Cobain, nella quale i due discussero anche di \"I Hate Myself and Want to Die\"; Cobain gli disse che la canzone non doveva essere intesa in maniera letterale, e che si trattava soltanto di uno scherzo.\nDurante la canzone originale, Kurt Cobain legge un passo surreale dei \"Pensieri profondi\" del comico Jack Handey del \"Saturday Night Live\": \"\u00abMost people don't realize that large pieces of coral, which have been painted brown and attached to the skull by common wood screws, can make a child look like a deer\u00bb\" (\"La maggior parte delle persone non si rende conto che dei grandi pezzi di corallo, che sono stati dipinti di marrone ed attaccati al cranio mediante delle comuni viti per legno, possono far sembrare un bambino un cervo\"). Tuttavia, nella versione demo il recitato \u00e8 sostituito da un assolo di chitarra, in aggiunta ad un'introduzione in feedback assente nella versione originale.\nRegistrazione e pubblicazione.\nIl brano venne scartato da \"In Utero\" ma fu recuperato per l'inclusione nella compilation \"The Beavis and Butt-head Experience\".\nIn un'intervista concessa alla rivista \"Guitar World\", Kurt Cobain disse che la canzone era stata lasciata fuori da \"In Utero\" perch\u00e9 pensava ci fossero gi\u00e0 abbastanza brani \"rumorosi\" sull'album. Disse anche: \u00abera proprio una tipica canzone noiosa. Potremmo scrivere una canzone del genere anche dormendo. Non c'era ragione di metterla sul disco\u00bb.\n\u00c8 inoltre possibile che il singolo \"Pennyroyal Tea\" sia stato ritirato dal mercato dopo la morte di Cobain proprio a causa della B-side \"I Hate Myself and Want To Die\", che avrebbe potuto far sembrare che la casa discografica stesse speculando sul suicidio del cantante. Il singolo usc\u00ec comunque nuovamente sul mercato nell'aprile 2014.\nCover.\nUna parodia della canzone, ironicamente intitolata \"I Love Myself and I Want to Live\" \u00e8 stata pubblicata dai The Blackout nel 2009."}
{"id": "5308894", "revid": "28592", "url": "https://it.wikipedia.org/wiki?curid=5308894", "title": "Acqua vulneraria", "text": ""}
{"id": "5308895", "revid": "132266", "url": "https://it.wikipedia.org/wiki?curid=5308895", "title": "La Suisse (vaporetto)", "text": ""}
{"id": "5308897", "revid": "124507651", "url": "https://it.wikipedia.org/wiki?curid=5308897", "title": "Giuseppe Antonelli (linguista)", "text": " \nBiografia.\nProfessore ordinario di Linguistica italiana presso l'Universit\u00e0 degli Studi di Pavia, svolge anche un'intensa attivit\u00e0 extra accademica, collaborando con \"L'Indice dei libri del mese\", con l'inserto domenicale de \"Il Sole 24 ORE\", con la sezione linguistica del portale \"Treccani.it\" dell'Istituto dell'Enciclopedia Italiana ; ha condotto inoltre su Radio 3 la trasmissione \"La lingua batte\". Ha curato l'intervista a Luciano Ligabue \"La vita non \u00e8 in rima (per quello che ne so)\" (Roma-Bari, Laterza, 2013) e, con Matteo Motolese e Lorenzo Tomasin, la \"Storia dell'italiano scritto\" (Roma, Carocci, 2014). Collabora anche con la trasmissione domenicale di Rai 3 Il Kilimangiaro, condotta da Camila Raznovich.\nNel 2021 \u00e8 stato insignito, assieme ai co-autori Matteo Motolese e Lorenzo Tomasin, del Premio Cesare Pavese nella sezione \"Saggistica\" per \"Storia dell\u2019italiano scritto\"."}
{"id": "5308898", "revid": "21880", "url": "https://it.wikipedia.org/wiki?curid=5308898", "title": "Scilloideae", "text": "Scilloideae \u00e8 una vasta sottofamiglia di piante angiosperme monocotiledoni della famiglia Asparagaceae.\nFra di esse vi sono parecchie comuni piante da giardino, quali \"Hyacinthus\", \"Hyacinthoides\", \"Muscari\" e \"Scilla\". Alcuni generi sono molto importanti per la produzione di fiori recisi.\nDescrizione.\nLe Scilloideae sono erbacee perenni bulbose.\nLe piante della sottofamiglia possiedono sei tepali e sei stami con un ovario superiore; per queste caratteristiche in precedenza erano state classificate con i gigli.\nPossiedono foglie carnose mucillaginose disposte in una rosetta basale.\nCaratteristica di queste piante \u00e8 la produzione di composti velenosi (bufodienolidi e cardenolidi).\nDistribuzione e habitat.\nLe Scilloideae sono prevalentemente presenti nelle aree a clima mediterraneo, tra le quali vi sono anche il Sudafrica, l'Asia Centrale e il Sudamerica.\nTassonomia.\nIn passato, le Scilloideae, come la maggior parte delle piante monocotiledoni, erano collocate nella estremamente ampia famiglia delle Liliacee.\nLa moderna classificazione APG IV riconosce questa sottofamiglia.\nLa sottofamiglia comprende i seguenti generi:"}
{"id": "5308901", "revid": "531291", "url": "https://it.wikipedia.org/wiki?curid=5308901", "title": "Hyacinthaceae", "text": ""}
{"id": "5308918", "revid": "767487", "url": "https://it.wikipedia.org/wiki?curid=5308918", "title": "Savina Yannatou", "text": "Formazione.\nNell'infanzia aveva fatto parte, per alcuni anni, nel coro di bambini di Yannis Nousias e aveva studiato chitarra classica. In seguito studi\u00f2 canto con Gogo Georgilopoulou e Spiros Sakkas ad Atene, ed infine complet\u00f2 gli studi presso la Guildhall School of Music and Drama a Londra. \nCarriera.\nNel 1979 intraprese la sua carriera professionale, nel 1980 pubblic\u00f2 il suo primo album \"\u0395\u03b4\u03ce \u039b\u03b9\u03bb\u03b9\u03c0\u03bf\u03cd\u03c0\u03bf\u03bb\u03b7\" (\"Qui Lilipoupolis\"), che fu accolto positivamente dalla critica.\nIn seguito produsse numerosi album, collaborando con diversi compositori greci. Dalla met\u00e0 degli anni novanta cominci\u00f2 a collaborare con il gruppo, jazz e musica tradizionale, Primavera en Salonicco Quartet ed inizi\u00f2 a interpretare musiche del Mediterraneo e musiche della tradizione sefardita."}
{"id": "5308919", "revid": "57342", "url": "https://it.wikipedia.org/wiki?curid=5308919", "title": "Basilica di San Lorenzo in Doliolo", "text": "La basilica di San Lorenzo in Doliolo \u00e8 la pi\u00f9 antica di San Severino Marche. Custodisce i resti mortali di Santa Filomena, Sant'Ippolito e San Giustino. La tradizione vuole che sia stata costruita dai monaci basiliani sulle rovine del tempio della dea Feronia, II secolo, ove all'inizio della primavera di ogni anno, venivano liberati gli schiavi che si erano comportati bene, con cerimonia pagana presieduta dalla sacerdotessa Camurena Celerina, ora sepolta nel Borgo Tufico, tra Cerreto d'Esi e Fabriano.\nSembra che in questa basilica vi abbia soggiornato nel VI secolo anche San Severino con il fratello Vittorino, prima di ritirarsi in eremitaggio. L'edificio attuale \u00e8 del XIV secolo, ma ha subito ampi rifacimenti. L'ambiente pi\u00f9 interessante della chiesa \u00e8 la cripta, costruita probabilmente nel VI secolo. \nFra i numerosi frammenti di affreschi, spicca il ciclo delle \"Storie di Sant'Andrea\", in monocromo beige, dipinte da Lorenzo Salimbeni e dal fratello Jacopo su una crociera della volta. Un'altra serie di affreschi dei Salimbeni, questa per\u00f2 gravemente danneggiata, si trova nella sagrestia. Complesso monumentale retto da secoli dai monaci cistercensi che ancora lo officiano."}
{"id": "5308928", "revid": "44876", "url": "https://it.wikipedia.org/wiki?curid=5308928", "title": "Associazione Calcio Pro Vasto 1971-1972", "text": "Questa pagina raccoglie le informazioni riguardanti l'Associazione Calcio Pro Vasto nelle competizioni ufficiali della stagione 1971-1972."}
{"id": "5308935", "revid": "729019", "url": "https://it.wikipedia.org/wiki?curid=5308935", "title": "Assedio di Agrigento (406 a.C.)", "text": "L'assedio di Agrigento dur\u00f2 otto mesi dell'anno 406 a.C. e vide contrapposti i siracusani e gli agrigentini, guidati dai generali Dafneo e Dessippo, contro i soldati cartaginesi guidati da Annibale Magone, della dinastia dei Magonidi, e Imilcone, degli Annoni. L'esercito cartaginese assedi\u00f2 la citt\u00e0 di origini doriche Agrigento come vendetta degli attacchi greci alle colonie puniche in Sicilia. Il consiglio della citt\u00e0 aveva richiesto di respingere i Cartaginesi fino all'arrivo dei rinforzi provenienti da Siracusa che sconfissero una parte degli assedianti e li costrinsero alla ritirata.\nDurante l'assedio, Annibale e un gran numero di soldati cartaginesi morirono di peste e i sopravvissuti vivevano in dure condizioni dopo l'ordine dei greci di tagliare le rotte di rifornimento del nemico. Comunque, i Cartaginesi, lasciati a Imilcone, parente di Annibale, ordin\u00f2 di catturare i convogli di rifornimenti greci marini per mezzo della flotta cartaginese in servizio, che costrinse i greci ad affrontare a loro volta la minaccia di morire di fame. Questo caus\u00f2 il disgregamento tra i greci di Sicilia: la maggior parte della popolazione di Agrigento lasci\u00f2 la citt\u00e0, consentendo ai Cartaginesi di catturarla e saccheggiarla.\nAntefatti.\nAnnibale, rispondendo all'appello di Segesta che era entrata in conflitto con la coalizione greca, in particolare con Selinunte, mise insieme grandi forze. Disse di avere 120\u00a0000 uomini e 4000 cavalieri reclutati dall'Africa, dalla Sardegna, dalla Spagna e anche dai Greci di Sicilia, oltre che a volontari cartaginesi. I moderni stimano che gli armati siano stati 30000 o 40000 uomini. L'armata si radun\u00f2 nell'estate del 410 a.C., e non si misero in viaggio se non nel 409 a.C. Dopo essersi scontrati coi Greci una prima volta a Selinunte, l'armata cartaginese costeggi\u00f2 il sud della Sicilia conquistando Gela e, con questo assedio, Agrigento.\nAssedio.\nL'esercito cartaginese non fu fermato dai Greci quando giunsero alle porte di Agrigento all'inizio dell'estate del 406 a.C. Annibale lasci\u00f2 le sue navi da guerra a Mozia prima di utilizzarle prima di averle fatte uscire per Agrigento. Gli abitanti della citt\u00e0, che non volevano fronteggiare i Cartaginesi n\u00e9 contribuire ai loro saccheggi, avevano raccolto l'uva e l'intera popolazione (dei 200\u00a0000 presenti) entro la citt\u00e0 come parte della preparazione. Annibale inizi\u00f2 i preparativi per l'assedio una volta raggiunto il suo esercito. Furono costruiti due campi fortificati, un campo (protetto da una fossa e una palizzata) ad ovest della citt\u00e0, sulla riva destra del fiume Belice; l'altro sulla sponda sinistra, sulla strada per Gela. Gli agrigentini non si opposero a queste costruzioni, ma attesero all'interno di Agrigento.\nAnnibale offr\u00ec le condizioni di resa prima di cominciare l'assedio: Agrigento sarebbe o dovuta diventare un alleato di Cartagine o stare neutrale mentre Cartagine trattava con gli altri Greci in Sicilia. Entrambe le condizioni furono, per\u00f2, rifiutate. L'intera popolazione maschile della citt\u00e0 fu armata e posta sulle mura, i mercenari si radunarono presso il colle di Atena (alcuni sostengono che si sarebbe posti nell'acropoli) e altre truppe furono poste come riserva per tamponare ogni eventuale breccia da parte dei Cartaginesi. Dopo essersi schierati, i Greci attesero l'assalto.\nAnnibale non decise di costruire mura per aggirare la citt\u00e0 ma di far morire di fame i Greci. La posizione della citt\u00e0 non permetteva di assaltarla direttamente o di assalire da pi\u00f9 posizioni in una sola volta. Annibale scelse, invece, di utilizzare due torri d'assedio sul lato ovest della citt\u00e0. Ordin\u00f2 di infliggere il maggior numero di perdite possibili ai difensori ma dopo un giorno intero di lotte, i Cartaginesi non riuscirono a penetrare. Di notte, i difensori fecero una sortita e incendiarono le torri. Annibale ordin\u00f2 ai suoi soldati di abbattere le tombe e gli altri edifici fuori dalle mura per costruire le rampe d'assedio, in modo che qualsiasi parte del muro della citt\u00e0 sarebbe potuto essere aggredito. I soldati punici trovarono disagio nel distruggere le tombe, e si preoccuparono quando la peste scoppi\u00f2 nel loro campo. I Cartaginesi persero molti uomini, tra cui Annibale stesso.\nL'arrivo di Imilcone.\nImilcone assunse a questo punto il comando dell'esercito punica. Il suo primo dovere era quello di aumentare il morale dei suoi soldati: compito che port\u00f2 a termine sacrificando un bambino al dio dei Greci, Crono, e alcuni animali al mare annegandoli, dopo aver messo fine alle attivit\u00e0 di distruzione delle tombe. Poi continu\u00f2 la costruzione di rampe d'assedio utilizzando i materiali gi\u00e0 raccolti, argin\u00f2 il fiume Belice, nel corso del quale ha fatto agire come un fossato per Agrigento, per ottenere un migliore accesso alla citt\u00e0.\nA questo punto Dafneo di Siracusa arriv\u00f2 con 30000 opliti e 5000 cavalieri per rompere l'assedio, accompagnato da trenta triremi. L'esercito greco potrebbe essere stato anche il pi\u00f9 grande dato che le truppe leggere non sono state incluse nel conteggio. Imilcone port\u00f2 con s\u00e9 i mercenari nel campo orientale per intercettare questo esercito, mentre il grosso dell'esercito rimase nel loro campo, mantenendo il presidio di Agrigento sotto controllo. Una battaglia si svolse da qualche parte sulla sponda destra del fiume Imera (il sito attuale battaglia non \u00e8 stato identificato ed \u00e8 oggetto di dibattito). L'esercito punico in un primo momento riusc\u00ec a creare difficolt\u00e0 ai Greci di stanza a sinistra della linea di battaglia greca, ma l'ala destra siracusana disperse le loro controparti puniche prima che i Cartaginesi guadagnassero alcun vantaggio decisivo. I Greci infine riuscirono a sconfiggere i Cartaginesi in una feroce battaglia. L'esercito punico fugg\u00ec dal campo lasciando quasi 6000 morti dietro di s\u00e9. Dafneo scelse di raggruppare i suoi soldati prima di inseguirlo.\nConseguenze.\nI Cartaginesi, che stavano inseguendo i fuggitivi, si ritirarono oltre Agrigento; gli abitanti della citt\u00e0 chiedevano a gran voce di essere portato fuori per attaccare il nemico, cosa che i generali, tra cui la spartano Deussippo, rifiutarono di fare, temendo una ripetizione della sconfitta di Imera del 409 a.C. Tuttavia, l'esercito siracusano, che non aveva inseguito quello cartaginese, si ritir\u00f2 anche temendo un contrattacco; aveva intanto sollevato l'assedio della citt\u00e0, e conquistato il campo orientale dell'esercito cartaginese. Questo orient\u00f2 i Greci in modo vantaggioso contro l'esercito punico, con l'iniziativa saldamente nelle loro mani.\nTeoria del complotto e conseguenze.\nI cittadini di Agrigento si unirono ala spedizione di soccorso presso l'accampamento cartaginese catturato. Si cominci\u00f2 a diffondere la voce fra i Greci che i generali agrigentini si fossero rifiutati di attaccare l'esercito cartaginese in rotta perch\u00e9 corrotti da Imilcone. Fu riunito un concilio improvvisato in cui i Greci di Camarina accusarono apertamente i cinque generali agrigentini di tradimento; quattro di questi furono quindi lapidati ed il quinto, Argeo, si salv\u00f2 solo per la giovane et\u00e0 e nuovi generali vennero eletti al loro posto.\nDafneo, ora a capo dell'intera armata greca, ispezionato l'accampamento cartaginese principale, bocci\u00f2 l'idea di un attacco diretto. L'armata greca torment\u00f2 invece i Cartaginesi per tutta l'estate con attacchi di cavalleria e truppe leggere, impiegandoli in continue schermaglie e tagliando le loro linee di rifornimento, mentre la citt\u00e0 di Agrigento era rifornita da convogli navali inviati da Siracusa.\nI Cartaginesi dovettero ben presto affrontare il problema della carenza di viveri e le truppe mercenarie divenivano ogni giorno pi\u00f9 irrequiete. Con l'arrivo dell'inverno la situazione si fece ancora pi\u00f9 critica per Imilcone\nTrionfo di Imilcone.\nImilcone si salv\u00f2 da un sempre pi\u00f9 probabile ammutinamento dalla fortuna e da una serie di rapide decisioni. Proprio mentre le sue truppe mercenarie stavano per raggiungere il punto di rottura, i Cartaginesi appresero che un convoglio di derrate alimentari era in arrivo da Siracusa. Imilcone riusc\u00ec a domare l'impazienza dei mercenari donando loro le coppe d'oro ed argento dei cittadini cartaginesi, poi inform\u00f2 la flotta cartaginese di stanza a Mozia;. Quaranta navi accorsero e colsero di sorpresa la flotta siracusana, forse indotta in errore dalla troppa fiducia del controllo del mare. Otto trireme greche furono affondate e le navi superstiti condotte a riva furono catturate con tutto il loro carico. Questa azione ribalt\u00f2 la situazione a favore di Imilcone, ora che erano i Greci a dovere affrontare la minaccia della fame.\nCollasso della coalizione greca.\nAppena la notizia della cattura delle navi rifornimento raggiunse Agrigento, dove la popolazione non aveva potuto coltivare i campi durante l'estate a causa dell'assedio, Imilcone corruppe i mercenari campani che abbandonarono la citt\u00e0. Quando le riserve alimentari divennero insufficienti a sostenere le truppe, anche gli alleati sicelioti abbandonarono la citt\u00e0.\nA met\u00e0 dicembre, l'esercito difensore e 40'000 persone abbandonarono la citt\u00e0 per dirigersi verso Gela, portando con s\u00e9 quanto riuscivano a trasportare. Chi non era in grado di muoversi ed alcuni irriducibili rimasero in citt\u00e0 e la mattina seguente Imilcone non ebbe difficolt\u00e0 a catturare e saccheggiare la citt\u00e0 semideserta, giustiziando i residenti rimasti.\nConseguenze.\nAgrigento era la pi\u00f9 ricca citt\u00e0 della Sicilia e Imilcone ne trasse un enorme bottino. Siccome l'inverno era ormai avanzato Imilcone non prosegu\u00ec verso Gela ma si acquartier\u00f2 ad Agrigento fino alla primavera del 405 a.C. per poi riprendere le operazioni contro Gela, non prima di avere abbattuto le difese della citt\u00e0.\nI profughi di Agrigento, appena giunti a Siracusa, accusarono Dafneo e gli altri generali di tradimento; questi tumulti furono la causa che provoc\u00f2 dopo poco l'elezione di Dionisio I di Siracusa a tiranno della citt\u00e0. Agrigento fu di nuovo popolata dai Greci ma non raggiunse mai lo splendore che aveva posseduto, ma sufficiente ad opporsi sia a Cartagine che a Siracusa negli scontri successivi fra le due citt\u00e0. Ironicamente, durante le Guerre puniche, la citt\u00e0 fu sottoposta ad un assedio romano perch\u00e9 base di una guarnigione cartaginese."}
{"id": "5308942", "revid": "46291", "url": "https://it.wikipedia.org/wiki?curid=5308942", "title": "Melampyrum pratense", "text": "La spigarola bianca (nome scientifico Melampyrum pratense ) \u00e8 una piccola pianta erbacea appartenente alla famiglia delle Orobanchaceae.\nEtimologia.\nIl nome generico (\"melampyrum\") deriva da due parole greche: \"m\u00e9las\" (= nero) e \"pyr\u00f3s\" (= grano), un nome usato da Teofrasto (371 a.C. \u2013 Atene, 287 a.C.), un filosofo e botanico greco antico, discepolo di Aristotele, autore di due ampi trattati botanici, per una pianta infestante delle colture di grano. L'epiteto specifico (\"pratense\") indica che l'habitat tipico per questa pianta sono i prati.\nIl binomio scientifico della pianta di questa voce \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum - 2: 605\" del 1753.\nDescrizione.\nQueste piante possono arrivare fino ad una altezza di 5 \u2013 40\u00a0cm (massimo 60\u00a0cm). La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Sono piante \u201cemiparassite\u201d : possono vivere sulle radici di altre piante per prelevare acqua e sali minerali, mentre sono capaci di svolgere la funzione clorofilliana (al contrario delle piante \u201cparassite assolute\u201d). Queste piante anneriscono durante la disseccazione.\nRadici.\nLe radici sono di tipo fittone.\nFusto.\nLa parte aerea del fusto \u00e8 ascendente con superficie pubescente per brevi peli di tipo riflesso.\nFoglie.\nLe foglie, picciolate, sono opposte e colorate di verde scuro (anneriscono alla fine della fioritura, durante la fase secca della pianta). La forma \u00e8 lineare-lanceolata; le maggiori sono lanceolate. I margini sono interi, appena ondulati sui bordi. Il portamento \u00e8 lievemente falcato. Dimensione delle foglie medie: larghezza 4 \u2013 12\u00a0mm; lunghezza 25 \u2013 45\u00a0mm. Dimensione delle foglie maggiori: larghezza maggiori di 20\u00a0mm; lunghezza 60\u00a0mm.\nInfiorescenza.\nL'infiorescenza \u00e8 una spiga unilaterale con pochi fiori in genere disposti a copie. Sono presenti delle brattee lesiniformi dentellate alla base oppure intere. Le brattee alla fioritura sono verdi (o solo leggermente soffuse di violetto) e punteggiate di nero sulla faccia abassiale. Dimensione delle brattee: larghezza 4\u00a0mm; lunghezza 18\u00a0mm.\nFiore.\nI fiori sono ermafroditi, zigomorfi e tetraciclici (con i quattro verticilli fondamentali delle Angiosperme: calice \u2013 corolla \u2013 androceo \u2013 gineceo) e pi\u00f9 o meno pentameri (ogni verticillo ha 4 o 5 elementi). I fiori sono patenti (disposti orizzontalmente). Lunghezza del fiore: 11 \u2013 20\u00a0mm.\nFrutti.\nIl frutto \u00e8 del tipo a capsula deiscente a quattro semi; la forma \u00e8 obovato-compressa bivalve.\nBiologia.\nQueste piante sono emiparassite, ossia in parte producono clorofilla e sono capaci di assorbire in modo autonomo i minerali dal terreno, ma hanno anche la capacit\u00e0 di utilizzare le sostanze prodotte dalle piante a loro vicine (funzione parassitaria). I meccanismo con il quale assorbono le sostanze di altre piante \u00e8 basato su piccoli austori posti al livello radicale. La pianta ospite pu\u00f2 accettare di buon grado questo insediamento (come la specie \"Festuca ovina\") oppure pu\u00f2 opporsi con secrezioni di sostanze tossiche. Se l'infestazione nelle colture di cereali supera un certo livello, la farina prodotta \u00e8 pi\u00f9 scura, con un particolare odore e dal sapore pi\u00f9 acre e disgustoso dovuto al glucoside velenoso \"rinantina\".\nDistribuzione e habitat.\nFitosociologia.\nDal punto di vista fitosociologico la specie di questa scheda appartiene alla seguente comunit\u00e0 vegetale:\nSistematica.\nLa famiglia di appartenenza della specie (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti. Il genere \"Melampyrum\" \u00e8 distribuito in Europa, India, Giappone e Nord America; le sue specie preferiscono climi per lo pi\u00f9 temperati delle regioni extratropicali. Comprende circa 30 - 40 specie di cui una dozzina sono presenti nella flora spontanea italiana.\nFilogenesi.\nLa classificazione tassonomica del \"Melampyrum nemorosum\" \u00e8 in via di definizione in quanto fino a poco tempo fa il suo genere apparteneva alla famiglia delle Scrophulariaceae (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) \u00e8 stata assegnata alla famiglia delle \"Orobanchaceae\" e trib\u00f9 Rhinantheae..\nIl numero cromosomico per questa specie \u00e8: 2n = 18.\nVariabilit\u00e0.\n\"Melampyrum pratense\" \u00e8, da un punto di vista morfologico, estremamente variabile. La variabilit\u00e0 si manifesta su tre livelli: (1) un primo livello \u00e8 dato dalla variazione geografica causata soprattutto dalle diversit\u00e0 climatiche; (2) un secondo livello \u00e8 dovuto alla variazione ecologica data dai diversi habitat; (3) infine una certa variabilit\u00e0 \u00e8 data dall'isolamento di particolari genotipi.\nLe specie del genere \"Melampyrum\" sono soggette al fenomeno del \"polimorfismo stagionale\". In particolare a quote basse dapprima si ha la fioritura \"estivale\" e quindi quella \"autunnale\". A quote pi\u00f9 alte (alta montagna) a causa del pi\u00f9 breve periodo di fioritura si ha una sola forma intermedia chiamata \"monomorfa\".\nLa specie \"Melampyrum pratense\" \u00e8 variabile nelle brattee. Sul territorio italiano Sandro Pignatti distingue due tipi morfologici distinti:\nIl disegno (tratto da Sandro Pignatti) dimostra la forma delle brattee nei due tipi descritti sopra in posizione basale, media e apicale rispetto l'infiorescenza.\nAlcune checklist descrivono, come presente nella flora spontanea italiana, anche la sottospecie subsp. \"commutatum\" (stesso areale pi\u00f9 o meno della specie tipo).\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nLe specie \"Melampyrum\" della flora spontanea italiana si dividono in cinque \"gruppi di specie\" principali non sempre di facile distinzione:\nIl disegno (sotto) mostra i caratteri del calice e delle brattee di questi cinque gruppi.\nAltre notizie.\nIl melampiro dei prati in altre lingue \u00e8 chiamato nei seguenti modi:"}
{"id": "5308944", "revid": "199745", "url": "https://it.wikipedia.org/wiki?curid=5308944", "title": "Spigarola bianca", "text": ""}
{"id": "5308947", "revid": "132266", "url": "https://it.wikipedia.org/wiki?curid=5308947", "title": "Chief engineer", "text": ""}
{"id": "5308953", "revid": "1592097", "url": "https://it.wikipedia.org/wiki?curid=5308953", "title": "British Girls Adult Film Database", "text": "British Girls Adult Film Database, o BGAFD, \u00e8 una banca dati online contenente le informazioni su film pornografici e attori pornografici britannici. Comprende, al febbraio 2015, schede descrittive per pi\u00f9 di 21.000 film e di 3.000 attrici.\nDescrizione.\nGli autori ritengono il sito essere frutto di un'accurata e continua ricerca sulle modelle britanniche nei video per adulti. Sono incluse attrici britanniche di nascita e attrici legate anche temporaneamente al Regno Unito, per lavoro o per residenza, limitatamente al tempo di permanenza.\nL'indicizzazione \u00e8 cominciata dalle aggiunte operate alla lista che tale MadMax aveva stilato a partire dai video che possedeva, da cataloghi di video cartacei e online, vidcap e filmografie scaricate, il sito dell'Internet Adult Film Database (carente sui film non pubblicati negli Stati Uniti), il sito \"whoisshe\", alcuni libri sull'argomento e il contributo di partecipanti ad alcuni newsgroup.\nPer la parte del sito dedicata alle pellicole softcore britanniche degli anni settanta i curatori hanno attinto, con il consenso dell'autore, a \"Keeping The British End Up: The Complete Guide To British Sex Films\", di Simon Sheridan.\nIl sito contiene un forum interno, una sezione dedicata all'identificazione di attrici di cui si hanno solo immagini, un elenco di libri erotici, una pagina per gli ultimi aggiornamenti e una sezione di link esterni a vario materiale per adulti, informativo e non.\nSchede.\nIl sito ha un indice alfabetico per le schede di attrici e di film, alle quali si pu\u00f2 giungere anche attraverso la ricerca interna.\nAttrici.\nLa scheda descrittiva di un'attrice contiene un'immagine, delle annotazioni, eventuali pseudonimi, una filmografia (con indicati nomi alternativi dei film e ruolo interpretato), i link a siti web ufficiali, a club o gruppi dedicati all'attrice, alla pagina su Wikipedia e ad una galleria di immagini.\nFilm.\nLa scheda descrittiva di un film contiene una sezione di dettagli (anno, regista, casa di produzione/distribuzione, se \u00e8 una compilation di scene), i nomi delle attrici britanniche presenti nel cast e link a siti di vendita del film."}
{"id": "5308959", "revid": "125793374", "url": "https://it.wikipedia.org/wiki?curid=5308959", "title": "Episodi di Better Call Saul (prima stagione)", "text": "La prima stagione della serie televisiva Better Call Saul, composta da 10 episodi, \u00e8 stata trasmessa in prima visione negli Stati Uniti d'America da AMC dall'8 febbraio al 6 aprile 2015.\nIn Italia la stagione \u00e8 stata interamente pubblicata sul servizio on demand Netflix il 6 gennaio 2016.\nUno.\nTrama.\nSaul Goodman, qualche anno dopo i fatti narrati in Breaking Bad, vive sotto la falsa identit\u00e0 di Gene Takavic in Nebraska, lavorando in una pasticceria con la paura costante di essere riconosciuto. La sera, tornato a casa, ricorda nostalgicamente di quando era un avvocato di successo, guardando le vecchie videocassette con i suoi spot pubblicitari.\n2002, Albuquerque. Saul si guadagna da vivere facendo l'avvocato alle prime armi con il suo vero nome: James McGill (o Jimmy). Lo si vede, infatti, come avvocato d'ufficio di tre ragazzi imputati di aver fatto sesso con un cadavere, con buone idee di coinvolgimento della giuria, ma non ancora con un senso del lavoro totalmente sviluppato. Lavora spesso in tribunale come avvocato d'ufficio, ma sogna di essere un vero avvocato con casi pi\u00f9 importanti, veri clienti e una paga sostanziosa. Al casello dello stesso tribunale lavora Mike Ehrmantraut (gi\u00e0 noto per essere uno dei personaggi principali di Breaking Bad), con cui Jimmy si scontra all'uscita, non avendo convalidato il parcheggio. La possibilit\u00e0 di rappresentare un vero cliente la trova nel caso di peculato che coinvolge i Kettleman: il tesoriere della Contea e sua moglie. I tre si incontrano in una caffetteria, qui McGill cerca di convincere l'uomo dell'importanza di una rappresentanza legale, tuttavia al momento della firma del mandato la moglie convince il marito a prendersi un po' di tempo per decidere. Di ritorno al suo ufficio, uno stanzino all'interno di un centro estetico, l'avvocato si imbatte in un tentativo di truffa perpetrata ai suoi danni da due skater: i due nel tentativo di estorcergli denaro simulano un investimento, ma McGill si accorge subito della truffa e li fa scappare via. Arrivato in \"ufficio\", apre la posta e straccia un assegno di 26.000 dollari intestatogli dalla HHM, importante studio legale fondato, tra gli altri, da suo fratello Chuck.\nIl fratello Chuck da due anni vive da solo, senza elettricit\u00e0 n\u00e9 cellulare, preda della paranoia per i campi elettromagnetici. Jimmy si reca alla HHM e ha una discussione con gli altri soci dello studio legale: si scopre che Jimmy aveva richiesto alla HHM la liquidazione per conto del fratello dicendo che non sarebbe pi\u00f9 tornato al lavoro e che l'assegno da 26.000 dollari rappresentava la prima tranche dei pagamenti, ma lo ha strappato perch\u00e9 ritenuto insufficiente. Mentre esce, vede i Kettleman parlare con Howard Hamlin, altro socio senior dello studio, e capisce che i coniugi hanno preferito rivolgersi alla HHM piuttosto che a lui. Jimmy fa visita al fratello e gli consiglia ancora una volta di lasciare per sempre lo studio legale, prendendo la propria parte di patrimonio che ammonta a milioni di dollari ma Chuck rifiuta perch\u00e9 cos\u00ec facendo lo studio andrebbe in bancarotta e perderebbe tutti i suoi casi e clienti, e rassicura il fratello che guarir\u00e0 e torner\u00e0 al lavoro. Inoltre riferisce a Jimmy che Howard \u00e8 preoccupato perch\u00e9 il nome della sua attivit\u00e0 legale potrebbe confondere potenziali clienti della HHM, acronimo di Hamlin Hamlin &amp; McGill.\nFrustrato dalla discussione con Chuck e di aver perso i Kettleman, rintraccia i due skater truffaldini e gli racconta del suo passato: Jimmy viveva a Cicero, in Illinois, e da ragazzo truffava le persone con dei metodi simili al loro, guadagnandosi il soprannome \"Slippin' Jimmy\". A quel punto propone loro di fare lo stesso numero con la signora Betsy Kettleman: lui \"passer\u00e0 per caso\" da l\u00ec, aiuter\u00e0 la moglie del tesoriere sventando la truffa e ottenendo cos\u00ec la rappresentanza legale dei Kettleman. Tutto viene messo in atto ma non va a buon fine dato che i due incappano in un'auto molto simile a quella della donna, che per\u00f2 commette un'omissione di soccorso e riparte. Avvisati telefonicamente da James del reato commesso dall'automobilista, i due inseguono la vettura fino ad arrivare davanti alla casa dove viene parcheggiata. La guidatrice \u00e8 un'anziana donna messicana, che alla richiesta di denaro per il doppio \"danno\" commesso conduce i ragazzi in casa sua senza esitare. Poco dopo giunge davanti alla villetta anche James, che per salvare il piano andato a rotoli vuole fingersi come avvocato dei due: bussa alla porta, ma viene trascinato in casa sotto la minaccia di una pistola da Tuco Salamanca.\nMijo.\nTrama.\nI due truffatori ingaggiati da McGill per fregare la Kettleman vengono portati nella casa dell'anziana, che si rivela essere l'amorevole nonna di Tuco Salamanca, chiamato affettuosamente da lei Mijo (\"mi hijo\", ovvero figlio mio). Quest'ultimo, capendo le cattive intenzioni dei due e offendendosi per un insulto rivolto nei confronti della sua \"abuelita\", si appresta a mandare la nonna in camera per poi stordire i due con una stampella.\nPoco dopo giunge sull'uscio della porta James, che con una pistola puntata alla testa viene trascinato all'interno della casa da Tuco. L'uomo spiega l'equivoco e Tuco si convince a lasciarlo andare con i due compari, che sono stati legati e rinchiusi in garage: appena uno dei due viene slegato, per\u00f2, confessa il fatto che fosse stato James a pianificare la truffa. A questo punto Tuco, insieme ad alcuni suoi uomini, porta i tre nel deserto dove \u00e8 intenzionato a farli confessare e, forse, a sbarazzarsene. L'avvocato spiega ancora il malinteso dello scambio dell'auto, cos\u00ec il criminale, convinto anche da Nacho, uno dei suoi uomini, decide di lasciare andare lui ma di punire i ragazzi a causa del pesante insulto rivolto verso la nonna. James tira allora fuori le sue abili arti da avvocato persuasivo e convincente, trovandosi grottescamente a trattare per la vita dei due malcapitati compari. Si scende poi ad un compromesso: Tuco spezzer\u00e0 le gambe ai ragazzi, una a testa. A malincuore Jimmy \u00e8 costretto ad osservare la brutalit\u00e0 di ci\u00f2 che ai due viene inferto, rimanendo traumatizzato e capendo effettivamente che nella contrattazione c'\u00e8 bisogno talvolta di scendere ad estremi compromessi.\nProfondamente scosso dalla vicenda, Jimmy passa la notte a casa di Chuck. Il mattino dopo scopre che il fratello ha notato la ricevuta di pagamento dell'ospedale per i due gemelli, e gli assicura che tirer\u00e0 dritto. Jimmy decide, date le ristrettezze economiche in cui versa, di ritornare a lavorare nel tribunale locale, facendosi assegnare svariati casi (pur continuando ad essere a corto di bollini per il parcheggio, cercando di fregare Mike ogni volta) e riuscendo a vincerne uno.\nPoco tempo dopo, riceve nel suo \"ufficio\" la visita di Nacho, che, ricordandosi di quanto detto da lui sul conto dei Kettlelman e del caso di appropriazione indebita che li coinvolge, vorrebbe un'indicazione dall'uomo per recuperare il denaro, proponendo a Jimmy una percentuale sul furto. James rifiuta, dichiarando di non essere un criminale e anzi di voler dimenticare la spiacevolissima esperienza avuta con Tuco. Il messicano, dopo avergli lasciato un numero per contattarlo, lo avverte di come potr\u00e0 modificare la sua vita iniziando con quell'aiuto, unendosi ad un mondo di cui a detta sua ormai fa parte. L'avvocato, fermo sulla sua decisione di non accettare l'offerta, guarda il criminale uscire.\nNacho.\nTrama.\nL'episodio si apre mostrando Jimmy in giovane et\u00e0, in prigione a Cicero per aver defecato attraverso il tetto apribile di un'auto. Chuck, avvertito dalla madre della situazione in cui si trova il fratello, lo va a trovare da Albuquerque in veste di suo avvocato. Jimmy prega Chuck di intervenire per tirarlo fuori di prigione, promettendo di farla finita con le sue bravate criminali: Chuck accetta, ma alle sue condizioni.\nSi ritorna poi al tempo analogo alle puntate precedenti. McGill, impaurito per la sorte dei Kettleman dopo le avvisaglie dategli da Nacho, contatta la sua amica/amante Kim, brillante avvocato della HHM che si sta occupando del caso Kettleman, per chiederle dettagli sul caso e sui soldi da loro sottratti dicendo di avere paura che possano essere in pericolo. Finita la chiamata l'uomo non ha ottenuto informazioni, anzi ha solo insospettito la donna, cos\u00ec si reca ad una base telefonica esterna e contatta i coniugi, falsificandosi la voce per avvertirli del pericolo. Il tesoriere e la moglie, preoccupati per ci\u00f2 che gli \u00e8 stato appena comunicato, vengono osservati da Nacho fermo sul suo furgone all'esterno della villetta.\nIl giorno dopo James viene a sapere da Kim che la casa dei Kettleman \u00e8 stata trovata a soqquadro e priva della famiglia, e l'amica gli chiede il reale motivo della telefonata della notte prima. Si pensa quindi ad un'effrazione con rapimento. Scoperto ci\u00f2, James contatta Nacho, con il numero da lui lasciatogli, da una base telefonica esterna ma trova la segreteria telefonica e lascia ben pi\u00f9 di un messaggio al criminale chiedendo di contattarlo a quel numero. Poco dopo il telefono squilla e l'avvocato risponde, udendo per\u00f2 solo un attimo di silenzio e la chiamata che viene interrotta. Subito dopo l'uomo viene fermato da una volante e da due detective e condotto alla stazione di polizia dove le forze dell'ordine tengono sotto chiave Nacho. Spiegano all'uomo di come egli abbia chiesto di lui come suo avvocato, dopo essere stato arrestato sotto l'accusa di una vicina di casa dei Kettleman che si era segnata la targa del suo furgone (visto fermo per due sere davanti alla villetta del tesoriere). Come ulteriore aggravante per il messicano sui sedili della sua vettura sono state trovate tracce di sangue.\nJames si reca da Nacho, esprimendogli in modo pacato il fatto che lui, come avvocato, possa riuscire a fargli avere la pena minima di 18 anni di carcere se alla famiglia, soprattutto ai bambini, non \u00e8 stato fatto del male. Nacho nega di essere stato lui, ma di aver solo pianificato il colpo, intenzione tra l'altro espressa solo davanti a James, che secondo lui l'ha incastrato vendendosi ad un'altra banda; inoltre avvisa Jimmy del fatto che se la polizia scoprir\u00e0 le sue attivit\u00e0 illegali, per lui sar\u00e0 morte certa. Nacho si dimostra essere innocente e ribadisce il fatto che il sangue trovato sul furgone \u00e8 quello dei due skaters. James tenta senza successo di convincere i detective e Kim dell'innocenza del giovane recandosi poi con loro nella villetta dei Kettleman. Qui, nella stanza della figlioletta Jo Jo, nota che la sua inseparabile bambola \u00e8 mancante, quindi dovrebbe essere la bambina ad averla, fattore che indica che la famiglia non pu\u00f2 essere stata trascinata fuori con la forza. Jimmy pensa che i quattro abbiano inscenato il rapimento, allontanandosi per mettersi al sicuro dopo l'avvertimento e allo stesso tempo per ritornare, nel loro caso, dalla parte della ragione facendo parlare di loro come innocenti vittime. Kim gli crede e Jimmy le spiega di avere urgenza di convincere anche la polizia prima che questa indaghi a fondo su Nacho; Kim per\u00f2 spiega che n\u00e9 lei n\u00e9 la HHM, in quanto loro rappresentanti legali, possono chiedere alla polizia di cercare i Kettleman perch\u00e9 questo significherebbe incolparli, quindi Jimmy dovr\u00e0 risolvere la questione da solo. Subito dopo, mentre l'uomo tenta di entrare nel parcheggio del tribunale, si trova ad avere l'ennesima litigata con il casellante Mike, che si conclude con James che perde la pazienza mettendo le mani addosso al vecchio che per\u00f2 reagisce, dimostrando il suo istinto aggressivo.\nI detective impegnati al caso sparizione Kettleman decidono di contrattare con Mike: non denuncier\u00e0 James per l' \"aggressione\", ma quest'ultimo dovr\u00e0 aiutarli per far s\u00ec che Nacho confessi la sua colpevolezza. James, adirato per il menefreghismo dei due agenti, rifiuta ed espone ancora la sua teoria sul finto rapimento venendo questa volta anche udito da Mike che gli crede e decide di non denunciarlo. McGill, felice di aver finalmente trovato qualcuno che gli crede, parla con il vecchio che scopre essere stato un poliziotto: secondo Mike, che ricorda un caso simile che gli capit\u00f2, la famiglia pu\u00f2 non essersi allontanata da Albuquerque, ma semplicemente essersi rintanata in un luogo l\u00ec vicino. Si ha cos\u00ec la prima collaborazione tra il futuro Saul e il \"suo\" uomo Mike. James segue il sentiero di montagna che comincia dal giardino dei Kettleman, giungendo di sera in un bosco dove trova una tenda con all'interno la famiglia. Dopo aver avvisato Kim, Jimmy fa \"irruzione\" nella tenda dichiarando che il loro imbroglio \u00e8 stato scoperto e che se non vorranno uscire sar\u00e0 la polizia a forzarli. Afferrata una delle borse della famiglia l'avvocato intima loro di uscire, ma la donna e l'uomo si rifiutano riafferrandola. Dopo una breve diatriba la borsa si strappa, rivelandone il contenuto: i soldi rubati dai due.\nEroe.\nTrama.\nIn giovane et\u00e0, McGill mette in atto una collaborazione illegale, imbrogliando un ragazzo appena incontrato scambiando un falso Rolex per alcune centinaia di dollari utilizzando come finta vittima un suo amico, Marco, che si \u00e8 prestato a fargli da complice.\nQui, per la prima volta, McGill dice all'imbrogliato di chiamarsi Saul Goodman, fattore che dimostra gi\u00e0 un tassello precoce del puzzle psicologico e figurativo che poi in un lontano futuro lo porter\u00e0 ad agire come l'avvocato che conosciamo.\nSi ritorna al tempo analogo alle puntate precedenti.\nDopo aver scoperto la tenda dei Kettleman, James propone ai coniugi di sostenere la loro causa come avvocato ma i due rifiutano e preferiscono comprare il suo silenzio con una mazzetta del denaro, sbattendogli in faccia il fatto che lui \u00e8 il tipo di avvocato che assumono i colpevoli, cosa che loro dicono di non essere. Ritornati in citt\u00e0 i coniugi, James riesce a far scarcerare Nacho (che ha per\u00f2 intuito che sia stato lui ad avvertire i Kettleman) e decide di farsi pubblicit\u00e0 in proprio utilizzando i soldi con cui \u00e8 stato corrotto.\nPer prima cosa acquista un cartellone sopra a cui mette la sua foto pubblicizzandosi come avvocato ed utilizzando il font del logo della HHM, usando il fotoritocco per assomigliare ad Howard e indossando la sua stessa giacca. L'uomo fa quindi causa a Jimmy per il font del logo, di propriet\u00e0 della ditta, e quindi per il plagio con scopo provocatorio: viene cos\u00ec ordinata la rimozione del cartellone.\nMentre un lavoratore messicano lo rimuove, James paga due studenti di cinematografia affinch\u00e9 filmino l\u00ec davanti una sua dichiarazione vittimista (che vorr\u00e0 utilizzare come spot).\nIn quel momento il lavoratore perde l'equilibrio, e rimane appeso alla postazione con l'imbragatura di sicurezza: l'avvocato, senza farsi perdere d'animo, si precipita sulla postazione e lo salva mentre viene acclamato da tutti e ripreso dalla videocamera.\nSalvato l'uomo, i due si ringraziano a vicenda, infatti il lavoratore era infatti stato pagato da James per inscenare l'incidente cos\u00ec da poterlo salvare e rendersi popolare.\nOra infatti, McGill viene ritenuto come l'eroe moderno di Albuquerque e finisce su televisioni e giornali locali: anche alla HHM arriva la notizia del suo gesto, e mentre Howard capisce subito la montatura e sembra molto infastidito, Kim \u00e8 contenta per Jimmy. Finalmente, Jimmy riceve le sue prime richieste come avvocato privato.\nIl giorno dopo James si reca a trovare il fratello Chuck e lo informa delle sue prime richieste di lavoro. Chuck si complimenta, ma viene insospettito dall'atteggiamento del fratello che nega di aver trovato il giornale di Albuquerque fuori dalla porta come ogni giorno: Jimmy infatti mente per evitare che l'uomo scopra la notizia della sua opera eroica che verrebbe da lui riconosciuta subito come una montatura.\nAppena Jimmy se ne va, Chuck si lancia fuori dalla villetta combattendo con la sua fobia per rubare il giornale della vicina, ma lasciandole cinque dollari come pagamento.\nRientrato, Chuck ha la conferma del suo sospetto dalla prima pagina e sconsolato si accascia sul divano avvolto dalla sua coperta protettiva.\nIl pastorello delle Alpi.\nTrama.\nChuck \u00e8 accasciato sul suo divano con la coperta protettiva, quando sente bussare alla porta. \u00c8 la polizia, che \u00e8 stata avvertita dalla vicina del furto del giornale e dell'ambiguo comportamento dell'uomo.\nQuesto, a causa del suo problema, non vuole aprire ai due agenti che pero' si insospettiscono ancora di pi\u00f9 dopo aver visto attraverso il vetro della porta sul retro della villetta dei materiali di sopravvivenza al chiuso e pensano che Chuck sia un tossicodipendente. \nI due fanno cos\u00ec un'irruzione forzata nella villa, lasciando il vecchio impaurito e usano il taser su di lui.\nJames sta ottenendo svariate richieste private da parte di molti clienti impressionati dalle sue \"gesta eroiche\".\nIn una mattina visita un uomo intenzionato a creare uno stato indipendente nei suoi territori, un giovane che sogna di brevettare un ambiguo gabinetto parlante ed un'anziana donna che vuole dividere le sue piccole propriet\u00e0, come il modellino di un alpinista viaggiatore, tra i nipoti.\nDi ritorno dalla mattinata si ritira nel centro estetico orientale, dove sul retro ha il suo piccolo ufficio, insieme a Kim, che gli consiglia di dedicarsi al diritto per gli anziani, quando questa viene avvisata da Howard dell'arresto di Chuck.\nMcGill si precipita subito all'ospedale dove il fratello \u00e8 ricoverato per lo spavento preso, e spegne tutti gli apparecchi elettronici presenti nella stanza sotto la disapprovazione dei dottori.\nRinvenuto, Chuck spiega alla dottoressa che lo ha in cura della sua \"malattia\" iniziata da 18 mesi, che a detta sua consiste nei sintomi fisici (dolore muscolare, vista appannata, fischi alle orecchie ecc..) che i campi elettromagnetici prodotti dall'elettricit\u00e0 gli provocano. Per dare una dimostrazione del vero problema dell'uomo la dottoressa accende di nascosto un apparecchio elettronico posizionato sotto al letto: non appare nessun sintomo e nessun attacco fisico, e in questo modo si riesce ad avere la conferma che Chuck \u00e8 affetto da un'ipocondria avanzata.\nViene consigliato a James di far ricoverare il fratello in un reparto di osservazione psichiatrica, perch\u00e9 la sua condizione potrebbe rappresentare un pericolo per s\u00e9 e per gli altri. Jimmy si convince, ma arriva Howard che gli dice che il procuratore distrettuale non conceder\u00e0 l'autorizzazione per il ricovero coatto di Chuck in quanto non affetto da disturbi psicologici, Jimmy capisce che Howard non vuole che Chuck venga ricoverato perch\u00e9 diventerebbe il suo custode legale e chiederebbe la liquidazione della HHM, ma decide comunque di non far ricoverare il fratello e riportarlo a casa sua. \nUna volta a casa si accorge, trovando il giornale di Albuquerque, che il fratello ha scoperto la notizia. James dice a Chuck di non preoccuparsi, avendo utilizzato questo escamotage solo per darsi una spinta iniziale. Chuck resta comunque diffidente da ci\u00f2. \nNella scena seguente, vediamo che McGill utilizza come sponsor dei budini distribuiti nelle case di riposo e si presenta come uomo fidato agli anziani, potenziali clienti (persone che ha capito potersi fidare di lui, a causa dell'ingenuit\u00e0 e del bisogno). \nQualche sera dopo, James lascia da uomo pi\u00f9 felice, diverso e pi\u00f9 sicuro, il parcheggio del tribunale porgendo il suo biglietto da visita al casellante Mike. Mike lascia il posto di blocco, va a fare colazione e poi si ferma con la macchina davanti ad una modesta abitazione. Qui, una donna passa in automobile e lo osserva con aria impaurita per poi proseguire nel suo tragitto. Mentre nel suo silenzio il vecchio guarda la televisione, viene risvegliato dalla sua fase di meditazione da qualcuno che bussa alla porta. L'uomo afferra per precauzione una mazza da baseball e va ad aprire. Alla porta ci sono dei poliziotti, che Mike sembra conoscere.\nPoliziotti.\nTrama.\nIn un flashback, Mike arriva ad Albuquerque in treno da Philadelphia, e la sua nuora Stacey lo va a prendere. Nel bagno della stazione, si toglie la camicia, rivelando una fresca ferita da proiettile sulla spalla. A casa di Stacey rincontra la nipote Kaylee e dice alla nuora che rimarr\u00e0 in citt\u00e0 indefinitamente per aiutarle: la donna non \u00e8 entusiasta della notizia e sembra mantenere una certa distanza. Stacey racconta a Mike di aver sentito suo marito Matt, poliziotto come il padre, parlare nervosamente al telefono di notte qualche giorno prima della sua morte e che inoltre si comportava in modo strano in quei giorni; gli chiede se la telefonata era con lui ma Mike risponde di no. Mike chiama un taxi e si fa portare da un veterinario, il Dottor Caldera, che gli cura la ferita senza fare troppe domande e gli fa sapere di potergli trovare dei lavoretti, essendo connesso con la malavita locale.\nNel presente, i poliziotti bussanti alla porta sono ex-colleghi di Mike del dipartimento di Philadelphia a caccia del responsabile di un duplice omicidio di poliziotti avvenuto a Philadelphia poco prima del trasferimento dell'ormai ex-poliziotto in quel di Albuquerque. Mike in centrale si rifiuta di parlare e richiede la presenza dell'avvocato James McGill, che viene convocato. Mike gli chiede un favore per ricambiare il suo aiuto nella ricerca dei Kettleman: fingere di versare per errore del caff\u00e8 sulla giacca di uno dei detective per poi potergli rubare il taccuino, James per\u00f2 rifiuta. I detective Abbasi e Sanders raccontano a Jimmy di Matt, ucciso in un'imboscata in cui era caduto con i colleghi Hoffman e Fensky: questi erano sopravvissuti, ma tre mesi dopo furono trovati morti. L'ipotesi dei detective \u00e8 che Hoffman e Fensky fossero coinvolti in qualcosa di losco, ma non hanno piste da seguire. Mike dice di non sapere molto su di loro e di averli visti in un bar la sera del loro omicidio, ma nient'altro perch\u00e9 era ubriaco tutti i giorni a causa del suo dolore. Jimmy, mosso a compassione dalla storia, cambia idea: versa il caff\u00e8 sulla giacca del detective e Mike gli sottrae il taccuino contenente gli appunti sul caso aperto. \nLeggendo il taccuino, Ehrmantraut scopre che i poliziotti sono stati chiamati da Stacey perch\u00e9 aveva saputo dell'omicidio dei due colleghi e trovato una grossa somma di denaro nel rivestimento di una valigia. Si scopre inoltre che Mike si \u00e8 congedato una settimana dopo la morte di Matt mentre Stacey si \u00e8 trasferita ad Albuquerque tre mesi dopo. Pensando che Matt fosse coinvolto in qualcosa di losco, la donna chiede a Mike di dirle la verit\u00e0, questi si limita a urlare che suo figlio non era corrotto prima di andarsene infuriato, sull'orlo di scoppiare a piangere. \nTre mesi prima, a Philadelphia, Mike entr\u00f2 di nascosto in un'auto di polizia, e pi\u00f9 tardi in un bar incontr\u00f2 gli stessi Hoffman e Fensky avvicinandoli e sussurrando: \"So che siete stati voi\". Uscito dal bar ubriaco Mike accett\u00f2 un passaggio dai due e una volta in auto li accus\u00f2 di aver ucciso il figlio e orchestrato l'agguato perch\u00e9 timorosi di essere smascherati: arrivati in un luogo abbandonato, Hoffman e Fensky decidono di uccidere il vecchio e di inscenare un suicidio, ma Mike, che aveva solo finto di essere ubriaco, li anticipa e li uccide sparando con la pistola che aveva nascosto nell'auto in precedenza, rimanendo per\u00f2 ferito da un colpo. \nNel presente, Mike torna da Stacey e le racconta in lacrime la verit\u00e0: era un poliziotto corrotto, come tutti gli agenti del suo distretto, mentre il figlio Matt era l'unico onesto fino al midollo, per questo Mike fu costretto a rivelargli la verit\u00e0 su di lui e lo convinse ad accettare i soldi offerti dai due colleghi corrotti in cambio della propria sicurezza, senza denunciarli agli Affari Interni. Matt, sconvolto e disgustato dalla confessione nella telefonata notturna fattagli del padre, segu\u00ec il suo consiglio, ma senza riuscire a salvarsi dai sospetti dei colleghi, che lo uccisero due giorni dopo. Mike prova enorme rimorso per aver deluso il figlio, per cui era sempre stato un esempio, e averlo costretto ad abbassarsi al suo livello, ma inutilmente. Infine, fa capire a Stacey di essere il responsabile dell'omicidio di Hoffman e Fensky.\nBingo.\nTrama.\nA notte fonda, Jimmy e Mike aspettano i due detective alla stazione di polizia, quando arrivano Jimmy riconsegna il taccuino dicendo di averlo ritrovato nel parcheggio. Abbasi accusa Mike di averlo rubato, aggiungendo che interrogheranno Stacey il giorno dopo, e va via. Rimasto solo con l'amico Mike, il detective Sanders (sicuramente a conoscenza della verit\u00e0) si scusa per il comportamento del collega pi\u00f9 giovane, e aggiunge che se Stacey non avr\u00e0 nulla da dire il caso sar\u00e0 chiuso. Poi i due commentano le vicende del distretto di Philadelphia, augurandosi che arrivi nuova linfa. \nMcGill \u00e8 impegnato nella sua nuova specializzazione nel campo anziani, e infatti trascorre la maggior parte del suo tempo lavorativo in una casa di riposo di Albuquerque dove intrattiene i pazienti con divertenti iniziative sotto suoi sponsor. Passa regolarmente da Chuck, che sta tentando di porre fine alla sua \"ipersensitivit\u00e0\", lasciandogli degli scatoloni con la scusa di non avere spazio nel suo stanzino al centro estetico (in realt\u00e0 spera che Chuck gli svolga i suoi testamenti, cosa che effettivamente accade). James sta anche per acquistare un grande studio privato ancora in arredamento, e lo mostra ad un'entusiasta Kim. Le propone di diventare soci, ma lei rifiuta, avendo grandi aspettative nella HHM.\nKim intanto si trova a dover fare i conti con i capricci dei coniugi Kettlelman a cui viene proposto un ottimo accordo per il loro caso: se il tesoriere si costituir\u00e0 dovr\u00e0 scontare una reclusione di 16 mesi, mentre se non pattegger\u00e0 la condanna potrebbe essere anche di trent'anni. Negando di essere colpevoli e di possedere del denaro rubato, i due se ne vanno stizziti dalla sede e si dirigono da McGill, per dirgli che accettano l'offerta fattagli tempo prima per difenderli. L'avvocato telefona di nascosto a Kim, facendosi spiegare la situazione, dopodich\u00e9 tenta di convincere i Kettlelman a tornare alla HHM, ma loro rifiutano dicendo di non aver intenzione di patteggiare, volendo evitare totalmente il carcere. James \u00e8 deciso a rifiutare dichiarando che questa risoluzione sarebbe impossibile, nella loro condizione. I coniugi ricordano per\u00f2 all'uomo che i soldi che loro avrebbero rubato dovrebbero essere tutti riconsegnati, alludendo alla mazzetta presa da Jimmy, che essendo coinvolto \u00e8 costretto ad accettare.\nJames cerca qualsiasi soluzione possibile per difendere i due, ma non riesce ovviamente a trovare nulla. Elabora cos\u00ec un drastico piano: invia Mike alla casa dei Kettleman con la mazzetta di denaro rimasta, il vecchio ci spruzza sopra una sostanza fluorescente e poi posiziona il denaro sulla macchinina telecomandata del figlio dei due. Mr. Kettleman li trova dopo essere uscito a buttare la spazzatura, e dopo averli presi e mostrati alla famiglia rimprovera il figlio (pensando che facciano parte dei soldi rubati). Quando nella casa la famiglia \u00e8 tutta immersa nel sonno Mike entra all'interno e, con una luce ultravioletta, trova le impronte lasciate dall'uomo (che ha assorbito il liquido lasciato sulle sue dita al tocco della mazzetta) trovando cos\u00ec le tracce per raggiungere il nascondiglio dei soldi rubati. Quando Mike torna all'ufficio con i soldi, McGill ci aggiunge il denaro mancante. \nLa mattina dopo si presenta dai Kettleman e gli dice di aver posto fine al loro ricatto mandando il denaro al procuratore distrettuale. Betsy, infuriata, minaccia di riferire alla polizia la tangente presa da James, ma questi le fa notare che in questo caso anche lei sar\u00e0 implicata, e non solo il marito. I coniugi ormai non possono fare altro che accettare l'accordo offertogli da Kim, in modo da salvaguardare il benessere dei figli. Dopo aver risolto questa grana, l'avvocato si reca nel suo nuovo ufficio in arredamento lasciandosi andare ad una violenta reazione causata dalla consapevolezza di dover nuovamente ripartire da zero (per via dei 30.000 dollari della tangente che ha dovuto reintegrare al denaro rubato dai Kettleman). Mentre sta per scoppiare a piangere, riceve una telefonata da un nuovo cliente.\nRICO.\nTrama.\nL'episodio inizia con un flashback al momento in cui James, impiegato nell'ufficio postale della HHM, ottiene l'abilitazione come avvocato dopo aver studiato per corrispondenza nell'Universit\u00e0 delle Samoa Americane, tenendo tutti all'oscuro eccetto Kim. Dopo aver rivelato a Chuck di essersi laureato in legge, gli chiede di lavorare alla HHM come avvocato. Chuck accetta, ma qualche giorno dopo Howard Hamlin avvisa Jimmy che non verr\u00e0 assunto. \nTornati al presente James continua nella visita di case di riposo alla ricerca di nuovi clienti e, mentre sta concludendo un testamento con una delle ospiti, scopre che la Sandpiper Crossing, ovvero la catena di case di riposo, truffa gli anziani facendo la cresta sugli assegni.\nTornato a casa James capisce la gravit\u00e0 del caso e decide di farsi aiutare dal fratello. James, in cerca dei documenti per avviare la causa, torna nella casa di riposo dove per\u00f2 la segretaria, preoccupata per ci\u00f2 che poteva scoprire, impedisce l'ingresso a McGill che quindi formalizza una accusa alla Sandpiper. Intanto un'altra addetta della casa distrugge tutti i documenti compromettenti e li getta in un cassonetto. La sera stessa James decide di rovistare nel cassonetto alla ricerca dei documenti distrutti riuscendoli a trovare. \nJimmy torna a casa e Chuck lo aiuta a ricomporre i fogli, rivelando finalmente i documenti, come fatture gonfiate: entusiasta del fatto che lavorer\u00e0 con il fratello, Jimmy lo abbraccia. A questo punto lo studio legale della casa di riposo, Schweikart &amp; Cokely, si reca a casa di Chuck dove James rifiuta la proposta iniziale di 100.000 dollari per non andare in tribunale. All'improvviso Chuck ne formula un'altra da 20 milioni di dollari, ponendo un ultimatum ai rappresentanti dello studio, che quindi accettano di andare in tribunale. James rimane sbalordito dalla richiesta di Chuck e dopo che i tre se ne vanno lo rimprovera venendo per\u00f2 ammonito dal fratello: potenzialmente il caso \u00e8 una class action a livello interstatale e federale che potrebbe portare a sentenza di associazione a delinquere per la Sandpiper e a un rimborso milionario. \nNel frattempo Mike riceve una chiamata di Stacey, che ha accettato la situazione riguardo alla morte di Matt e gli chiede di stare con Kaylee mentre \u00e8 al lavoro. Mike accetta subito, mettendosi a disposizione per qualunque cosa. Tornata dal lavoro, Stacey gli chiede cosa fare con i soldi di Matt dato che ha molte spese, e Mike le risponde di usarli. Tornato dal veterinario Caldera per far visitare il cane di Kaylee, Mike gli chiede se ha un lavoro per lui.\nChuck deve recuperare delle pratiche nel bagagliaio dell'auto di James e cos\u00ec esce tranquillamente di casa, prende le chiavi della vettura dalla cassetta della posta (dove andavano collocati tutti gli oggetti elettronici per rispettare la \"malattia\" di Chuck) e fa ci\u00f2 che deve fare. James esce di casa e guarda sorpreso il fratello. Quest'ultimo capisce con lo sguardo del fratellino di essere riuscito, in modo inconsulto, a fare ci\u00f2 che prima non riusciva a fare, e lascia poi cadere a terra lo scatolone.\nPimento.\nTrama.\nNel giardino dell'abitazione di Chuck i due fratelli trovano un momento di relax. Ormai il contributo dato da Chuck a Jimmy diventa sempre pi\u00f9 palese nel caso multimilionario contro la casa di cura Sandpiper Crossing, rappresentata dallo studio legale Schweikart &amp; Cokely, una vecchia conoscenza del veterano avvocato ancora alle prese con la sua ipocondria, in fase di miglioramento. \nDopo aver respinto in tribunale l'azione di decreto restrittivo richiesta dallo studio legale avversario, Jimmy rientra euforico a casa di Chuck, dove i due fratelli conversano su come portare avanti l'azione legale. Jimmy sembra molto convinto di poter affrontare la \"class action\" con l'aiuto del fratello, ma questi gli fa notare che \u00e8 necessario un aiuto poich\u00e9 il lavoro sta assumendo proporzioni incredibili, non gestibile da sole due persone, a causa delle continue \"scartoffie\" distrattive recapitate presso l'abitazione di Chuck dallo studio legale avversario. \u00c8 a questo punto che Chuck suggerisce a Jimmy di avvalersi dell'aiuto del suo studio HHM per il bene degli anziani: Jimmy non vuole assolutamente collaborare con l'odiato avvocato Howard Hamlin per il caso da lui \"creato\", ma alla fine si vede costretto ad accettare il consiglio. Durante la notte, si assiste ad una misteriosa telefonata con il cellulare di Jimmy fatta da Chuck (nonostante la sua ipersensitivit\u00e0), costretto ad uscire con la sua \"coperta spaziale\" fuori in giardino. \nMike Ehrmantraut \u00e8 in attesa in un parcheggio di un uomo a cui fare la guardia del corpo: qui altri due uomini sopraggiungono. Uno dei due sembra piuttosto arrogante e strafottente, dato che accusa Mike di negligenza per non aver portato al seguito una pistola per difendere il loro uomo. All'arrivo di Pryce, un novello criminale nella vendita di farmaci sottobanco per produrre droga, con il suo solito piglio Mike mette fuori gioco l'arrogante, mentre l'altro se la d\u00e0 a gambe e quindi Mike pretende da Pryce tutti i 1500$ previsti per i tre uomini come compenso. La scena si sposta nuovamente sui due fratelli McGill che si preparano per far visita allo studio legale HHM e Jimmy scopre di avere il cellulare scarico. Una volta arrivati, tutto i dipendenti dello studio accolgono il ritorno di Chuck con un applauso generale. Nella sala conferenze ha luogo l'incontro con tutti gli avvocati per stipulare l'accordo di collaborazione e la strategia del caso, ma inaspettatamente la situazione precipita: Hamlin comunica a Jimmy che la HHM ha deciso di prendere in carico il caso ma di non assumerlo come avvocato, pur pagandogli una consulenza esterna e garantendogli il 20% del milionario accordo finale. Nonostante le deboli proteste di Chuck, Howard \u00e8 irremovibile. Questa decisione fa infuriare Jimmy, che decide di non cedere il caso e non si spiega perch\u00e9 Howard preferisca rinunciare al caso sicuramente vincente e redditizio, piuttosto che assumerlo. \nMike e Pryce si recano sul luogo dello scambio dove sopraggiunge uno degli uomini di Tuco Salamanca, Nacho. Lo scambio avviene con successo senza complicazioni e Mike spiega al novello Pryce che per fare il criminale \u00e8 necessario \"studiare\", oltre al motivo per cui non ha portato con s\u00e9 una pistola non necessaria: Nacho sta facendo affari all'insaputa di Tuco ed \u00e8 nel suo interesse che tutto fili liscio. \nAl rientro presso il suo studio Jimmy riceve la visita di Kim, che dopo aver parlato con Howard gli consiglia caldamente di accettare l'offerta, anche se Jimmy \u00e8 ancora molto nervoso; poco dopo la sua attenzione cade sul suo cellulare ancora scarico. La mattina dopo Chuck si sveglia e trova il fratello in soggiorno. Nel finale di puntata viene mostrata la scena madre della prima stagione: Jimmy racconta che durante la notte \u00e8 riuscito a ricostruire i fatti, avendo chiamato la sua compagnia telefonica e scoperto che c'era una telefonata indirizzata a Hamlin cancellata sul suo cellulare, Chuck era l'unico che poteva averlo chiamato e l'unica cosa che avrebbe potuto dirgli era di non assumerlo nella HHM, da qui si \u00e8 reso conto che dietro a tutti i numerosi rifiuti di Hamlin nei suoi confronti, sin da quando aveva ottenuto l'abilitazione da avvocato, c'era l'intervento del fratello Chuck che gli aveva ostacolato la carriera. Chuck esce allo scoperto, dicendogli che non considera Jimmy un vero avvocato a causa dei suoi studi per corrispondenza, e che per lui \u00e8 solo un commediante che vuole prendersi ora tutti i meriti del lavoro di avvocato a differenza sua che si \u00e8 sudato la posizione di avvocato di successo. Chuck crede che suo fratello non sia cambiato dai tempi in cui faceva truffe ed era soprannominato \"Slippin' Jimmy\", e il fatto che sia diventato un avvocato rappresenti un pericolo. Jimmy, sentendosi tradito e indignato dalle parole di Chuck, va via avvisando il fratello che d'ora in poi dovr\u00e0 cavarsela da solo. Chuck cerca di fermare Jimmy, ma egli, senza degnarlo di uno sguardo, raggiunge la sua auto e parte.\nMarco.\nTrama.\nL'episodio inizia con un flashback in cui Jimmy, dopo essere stato tirato fuori di prigione da Chuck per l'episodio del tettuccio, dice addio al suo migliore amico e partner di truffe Marco perch\u00e9 si trasferisce da Cicero ad Albuquerque a lavorare nell'ufficio postale della HHM, decidendo di dare finalmente una svolta alla sua vita fatta fino ad allora di malefatte e raggiri.\nLa narrazione ritorna al presente e Jimmy si incontra con Howard per accettare l'offerta e cedere il caso alla HHM e per ricevere i $20,000 per la consulenza. Durante l'incontro Howard si mostra abbastanza dispiaciuto per la situazione di Jimmy, dicendo che avrebbe voluto che le cose andassero diversamente ma che il volere di Chuck aveva prevalso. Completamente demoralizzato, durante il bingo Jimmy confessa agli anziani di una casa di riposo di quanto non sopporti il New Mexico e racconta l'episodio che lo ha portato l\u00ec: Jimmy aveva defecato nel tettuccio dell'auto di un odiato uomo di nome Chet, tuttavia in macchina c'erano i suoi figli e Jimmy venne accusato di atti osceni in luogo pubblico. L'avvocato, dicendo di stare ancora pagando per quel gesto, va via frustrato. \nJimmy ritorna a Cicero, in Illinois, e rincontra il suo amico Marco nel solito bar che frequentavano. Dopo essersi rispettivamente aggiornati sulle loro vite, i due decidono di fare una delle loro truffe come ai vecchi tempi, e riescono a vendere una moneta ad un uomo spacciandola per un raro pezzo da mezzo dollaro di Kennedy. I giorni successivi, i due continuano ad attuare truffe su truffe fino a quando Jimmy, sentendo la segreteria del suo telefono, sente il bisogno di ritornare a casa per tornare a fare l'avvocato e occuparsi degli anziani clienti. Marco per\u00f2 insiste e chiede di mettere in atto un ultimo colpo: quello del Rolex d'oro, e alla fine Jimmy cede alle pressioni dell'amico. Nel corso della truffa Marco viene colpito da un infarto e appena prima di morire ringrazia Jimmy per avergli fatto passare la pi\u00f9 bella settimana della sua vita. \nDurante il funerale, Jimmy, che ha ricevuto dalla madre dell'amico un anello che porter\u00e0 come ricordo, viene a sapere da Kim che il caso Sandpiper \u00e8 diventato troppo grande anche per la HHM, che si \u00e8 unita ad uno studio di Santa Fe di nome Davis &amp; Main: quest'ultimo ha sentito parlare molto di lui e gli ha offerto di diventare socio. Cos\u00ec, lasciato alle spalle il suo passato, ritorna ad Albuquerque e si dirige al tribunale per incontrare gli avvocati della Davis &amp; Main. Ne esce per\u00f2 subito dopo e chiede a Mike perch\u00e9 hanno ridato indietro i soldi dei Kettleman, aggiungendo che mai pi\u00f9 avrebbe fatto una cosa cos\u00ec stupida. L'episodio finisce con lui che sorridendo e canticchiando la canzone \"Smoke on the Water\" dei Deep Purple, la stessa canzone che Marco canticchiava prima di morire, si allontana dal tribunale. "}
{"id": "5308964", "revid": "1318658", "url": "https://it.wikipedia.org/wiki?curid=5308964", "title": "Associazione Sportiva Siracusa 1971-1972", "text": "Questa voce raccoglie le informazioni riguardanti lAssociazione Sportiva Siracusa nelle competizioni ufficiali della stagione 1971-1972."}
{"id": "5308965", "revid": "287204", "url": "https://it.wikipedia.org/wiki?curid=5308965", "title": "Rapimento di Greta Ramelli e Vanessa Marzullo", "text": "Il rapimento di Greta Ramelli e Vanessa Marzullo \u00e8 stato un caso di sequestro di persona a scopo di estorsione avvenuto ad Aleppo, nel nord della Siria, la notte fra il 31 luglio e il 1\u00ba agosto 2014, dove da tempo combatte l'Esercito siriano libero, nella fase pi\u00f9 cruenta della Guerra civile siriana. Le vittime del rapimento sono state le due volontarie italiane Greta Ramelli e Vanessa Marzullo, entrambe ventenni. \nLe due ragazze sono state liberate il 15 gennaio 2015 a seguito di una lunga trattativa fra il Fronte al-Nusra e il governo italiano, secondo alcuni dietro un non confermato pagamento di un riscatto.\nIl rapimento.\nLe due volontarie erano arrivate in Siria il 28 luglio per conto dell'associazione \"Horryati\", una ONG non riconosciuta dal Ministero degli Esteri che ha come finalit\u00e0 la fornitura di aiuti medici e sanitari nei campi profughi. La notte del 31 luglio, poche ore dopo il loro arrivo ad Aleppo dove alloggiavano nella casa del capo del Consiglio rivoluzionario le due ragazze sono state rapite da un gruppo di una decina di miliziani. Secondo quanto dichiarato dalle due ragazze ai magistrati romani dopo il rientro in Italia \u00ab\"Sono arrivate due macchine con alcuni uomini armati e siamo state portate via. Stavamo a testa bassa, cercavamo di non guardarli in faccia. Loro comunque avevano il volto coperto \u00ab...\u00bb i rapitori parlavano poco, soltanto uno diceva qualche parola di inglese\"\u00bb. Gli esecutori del rapimento, secondo quanto emerso durante il negoziato, sono stati alcuni militanti dell'Esercito siriano libero, ma i due ostaggi sono stati poi presi in custodia dal Fronte al-Nusra che ha effettuato le trattative per il rilascio.\nIn seguito al rapimento per diversi mesi non si \u00e8 avuta alcuna notizia ufficiale sulla sorte delle due ragazze. In base al loro racconto, le due volontarie sono state custodite dai loro carcerieri in diverse case, almeno cinque diverse, e son sempre rimaste insieme durante il periodo di prigionia. Hanno inoltre negato di aver subito violenze, e di conoscere chi fossero i loro rapitori. Il 31 dicembre 2014 \u00e8 stato pubblicato su YouTube un messaggio video di 23 secondi in cui Greta e Vanessa chiedevano aiuto al governo italiano pronunciando in inglese le seguenti frasi: \u00ab\"Siamo Greta Ramelli e Vanessa Marzullo, supplichiamo il nostro governo e i suoi mediatori di riportarci a casa prima di Natale. Siamo in grave pericolo e potremmo essere uccise. Il nostro governo e i mediatori sono responsabili delle nostre vite\"\u00bb. Le due ragazze appaiono nel video con il capo coperto dal velo e vestite di nero, mentre tengono in mano un cartello con la data del 17 dicembre 2014.\nDopo questo primo video i servizi segreti italiani hanno intensificato le trattative per il rilascio, sino a che il 15 gennaio 2015 non viene annunciata la liberazione delle due volontarie. L'annuncio ufficiale \u00e8 stato dato dal ministro Boschi durante un'assemblea della camera dei deputati. Secondo il quotidiano britannico Guardian e la televisione Al Aaan, il riscatto pagato per la liberazione delle cooperanti \u00e8 stato pari a 12 milioni di dollari. Il ministro degli Esteri Paolo Gentiloni ha dichiarato invece che \u00ab\"non \u00e8 stato pagato alcun riscatto\"\u00bb. \nReazioni dei media.\nLe reazioni al rapimento sono state, a differenza di altri casi simili, molto poco solidali. Diversi articoli su giornali legati al centro-destra hanno definito le due cooperanti \"due incoscienti da salvare\", \"stronzette di Aleppo\", o due incoscienti partite per farsi selfie coi ribelli. Anche sui social network la maggioranza degli utenti, a differenza di quanto accaduto solo qualche anno prima con il rapimento della cooperante Rossella Urru, ha espresso commenti offensivi e di accusa nei confronti delle due volontarie.\nControversie sul pagamento del riscatto.\nIl 5 ottobre 2015 l'ANSA ha reso noto di avere \u00ab \"ricevuto una copia digitale del testo della condanna emessa il 2 ottobre scorso dal tribunale Qasimiya del movimento Zenki nella provincia di Atareb \"\u00bb: Hussam Atrash, uno dei signori della guerra locali, capo del gruppo Ansar al-Islam, basato ad Abzimo, la localit\u00e0 dove scomparvero Greta Ramelli e Vanessa Marzullo - secondo la condanna del \"tribunale islamico\" del Movimento \"Nureddin Zenki\" (Nur al-Din al-Zanki, cfr. Esercito dei Mujaheddin) - si \u00e8 appropriato di 5 dei 12 milioni e mezzo di dollari. I restanti 7 milioni e mezzo furono divisi tra i restanti signori della guerra locali.\nLa notizia divulgata dalle fonti giudiziarie di Aleppo, spiega sempre l'ANSA, confermerebbe le voci non ufficiali secondo cui per il rilascio di Greta e Vanessa sarebbe stato pagato un riscatto milionario dallo Stato italiano.\nAnche secondo quanto riferisce il \"Siryan Center News\", Atrash avrebbe gestito il sequestro e trattenuto parte del riscatto ricevuto dando alle fazioni islamiche solo una parte della somma.\nTuttavia Il Giornale.it ha precisato che la notizia \u00e8 gi\u00e0 apparsa nei mesi scorsi nel quotidiano pan-arabo \"al-Quds al-Arabi\" pubblicato a Londra (e dunque smentirebbe la data del 2 ottobre divulgata dall'ANSA). Mentre il consorzio di QN (Il resto del Carlino, La Nazione, Il Giorno) invece \u00e8 dell'avviso che \u00ab\"per liberare Greta e Vanessa abbiamo pagato oltre 20 milioni di dollari\"\u00bb. Il commento di Repubblica chiarisce che \u00ab\"nessun esecutivo o servizio segreto al mondo ammetterebbe mai, qualora lo avesse fatto, di aver pagato un riscatto\"\u00bb e aggiunge \u00ab\"anche per l'impossibilit\u00e0 di misurarne l'attendibilit\u00e0 con un pezzo di carta che, per tempi e modalit\u00e0 con cui \u00e8 stato recapitato all'Ansa, non solo ha le stimmate opache del messaggio in bottiglia, ma \u2013 come osservavano del resto ieri fonti di intelligence \u2013 ha sicuramente un \"curioso timing\"\"\u00bb.\nLa Farnesina ritiene \u00ab \"di non dover commentare supposte fonti giudiziarie di Aleppo o del sedicente tribunale islamico del movimento Noureddin Zenkin\" \u00bb dichiarando che \u00ab \"in ogni caso non risulta nulla di quanto asserito\"\u00bb."}
{"id": "5308966", "revid": "122246", "url": "https://it.wikipedia.org/wiki?curid=5308966", "title": "Primeira Divis\u00e3o (pallavolo maschile)", "text": "La Primeira Divis\u00e3o portoghese di pallavolo maschile \u00e8 la massima serie del campionato portoghese di pallavolo maschile: al torneo partecipano dodici squadre di club portoghesi e la squadra vincitrice si fregia del titolo di campione di Portogallo."}
{"id": "5308987", "revid": "28592", "url": "https://it.wikipedia.org/wiki?curid=5308987", "title": "Mentesa", "text": ""}
{"id": "5308988", "revid": "830939", "url": "https://it.wikipedia.org/wiki?curid=5308988", "title": "Lodovica Braida", "text": "Biografia.\nLaureata all'Universit\u00e0 di Torino con Giuseppe Ricuperati, \u00e8 professore ordinario confermato di Storia della stampa e dell'editoria all'Universit\u00e0 Statale di Milano. Dal 2011 \u00e8 socio corrispondente dell'Accademia delle scienze di Torino, dal 2020 fa parte del Comitato scientifico della Fondazione Luigi Einaudi di Torino., della quale era stata borsista nel 1987. \u00c8 membro del comitato editoriale di diverse riviste specializzate e collabora a numerosi periodici, tra cui la \"Rivista storica italiana\", \"Annales. Histoire, Sciences Sociales\", \"L'Indice dei libri del mese\". Tra i suoi campi di ricerca, la storia del libro e delle pratiche culturali, i generi e le collane di larga circolazione, la censura e i circuiti della circolazione del libro proibito, il ruolo dell'autore, il genere epistolare nel XVI secolo.\nNel 2012 l'Accademia Nazionale dei Lincei l'ha insignita del Premio Feltrinelli per la Storia del Libro e della Scrittura."}
{"id": "5308990", "revid": "83531", "url": "https://it.wikipedia.org/wiki?curid=5308990", "title": "Associazione Polisportiva Trani 1971-1972", "text": "Questa voce raccoglie le informazioni riguardanti l'Associazione Polisportiva Trani nelle competizioni ufficiali della stagione 1971-1972."}
{"id": "5308992", "revid": "1673080", "url": "https://it.wikipedia.org/wiki?curid=5308992", "title": "Muscolo sfintere della pupilla", "text": "Il muscolo sfintere della pupilla \u00e8 una banda piatta, anulare e concentrica di muscolatura liscia.\nStruttura.\nLe cellule, fusiformi, sono strettamente addossate e disposte concentricamente al margine della pupilla, spesso riunite in fasci. I fascetti muscolari sono ben innervati, tra di essi si ramificano nel connettivo esili ramuscoli nervosi.\nIl connettivo dello stroma \u00e8 molto denso, in particolare nella zona posteriore, dove il muscolo sfintere della pupilla unisce lo sfintere all'estremit\u00e0 pupillare del muscolo dilatatore."}
{"id": "5309015", "revid": "1543377", "url": "https://it.wikipedia.org/wiki?curid=5309015", "title": "Campionati mondiali di slittino 2005", "text": "I Campionati mondiali di slittino 2005, trentottesima edizione della manifestazione organizzata dalla Federazione Internazionale Slittino, si tennero dal 18 al 20 febbraio 2005 a Park City, negli Stati Uniti d'America, sulla pista dello Utah Olympic Park, la stessa sulla quale si svolsero le competizioni del bob, dello slittino e dello skeleton ai Giochi di , e furono disputate gare in quattro differenti specialit\u00e0: nel singolo uomini, nel singolo donne, nel doppio e nella prova a squadre.\nDominatrice della manifestazione fu la nazionale tedesca, capace di conquistare tre titoli e ben otto medaglie sulle dodici assegnate in totale: quelle d'oro furono vinte da Sylke Otto nell'individuale femminile, giunta al suo quarto trionfo dopo quelli ottenuti nel 2000, nel 2001 e nel 2003, dalla coppia formata da Andr\u00e9 Florsch\u00fctz e Torsten Wustlich nel doppio, al loro secondo titolo iridato dopo quello di Calgary 2001, e dalla squadra composta dagli stessi Otto, Florsch\u00fctz e Wustlich insieme a Georg Hackl nella prova a squadre. La prova del singolo uomini vide la vittoria del rappresentante della squadra italiana Armin Z\u00f6ggeler, che divenne cos\u00ec il primo slittinista capace di laurearsi campione mondiale per cinque volte.\nOltre ai tedeschi Sylke Otto, Andr\u00e9 Florsch\u00fctz e Torsten Wustlich, che vinsero due medaglie d'oro, gli altri atleti che riuscirono a salire per due volte sul podio in questa rassegna iridata furono il connazionale Georg Hackl, l'italiano Armin Z\u00f6ggeler e gli statunitensi Mark Grimmette e Brian Martin.\nRisultati.\nSingolo uomini.\nLa gara fu disputata il 19 febbraio nell'arco di due \"manches\" e presero parte alla competizione 41 atleti in rappresentanza di 15 differenti nazioni; campione uscente era il tedesco David M\u00f6ller, che concluse la prova al terzo posto, ed il titolo fu conquistato dall'italiano Armin Z\u00f6ggeler, gi\u00e0 campione mondiale a Lillehammer 1995, a Sch\u00f6nau am K\u00f6nigssee 1999, a Calgary 2001 ed a Sigulda 2003 nonch\u00e9 campione olimpico a , davanti al tedesco Georg Hackl, vincitore di tre ori iridati a Winterberg 1989, a Calgary 1990 e ad Igls 1997 e tre ori olimpici ad , a ed a . Con questo trionfo Z\u00f6ggeler divenne il primo atleta a conquistare cinque titoli mondiali.\nSingolo donne.\nLa gara fu disputata il 18 febbraio nell'arco di due \"manches\" e presero parte alla competizione 32 atlete in rappresentanza di 15 differenti nazioni; campionessa uscente era la tedesca Silke Kraushaar, che fu squalificata dopo la prima discesa per una irregolarit\u00e0 della slitta, ed il titolo fu conquistato dalla connazionale Sylke Otto, gi\u00e0 altre tre volte campionessa mondiale a Sankt Moritz 2000, a Calgary 2001 e Sigulda 2003 ed oro olimpico a , davanti alle altre teutoniche Barbara Niedernhuber, al suo sesto podio mondiale consecutivo e seconda classificata sia ai Giochi di sia a quelli di , ed Anke Wischnewski. Grazie a questo risultato la Otto raggiunse Margit Schumann alla vetta della classifica delle plurivincitrici nella specialit\u00e0.\nDoppio.\nLa gara fu disputata il 19 febbraio nell'arco di due \"manches\" e presero parte alla competizione 40 atleti in rappresentanza di 11 differenti nazioni; campioni uscenti erano i tedeschi Patric Leitner ed Alexander Resch, che conclusero la prova al secondo posto, ed il titolo fu conquistato dai connazionali Andr\u00e9 Florsch\u00fctz e Torsten Wustlich, gi\u00e0 vincitori del titolo mondiale a Calgary 2001, mentre terzi giunsero gli statunitensi Mark Grimmette e Brian Martin, sul podio ai Giochi di e di oltrech\u00e9 in altre tre rassegne mondiali.\nGara a squadre.\nLa gara fu disputata il 20 febbraio ed ogni squadra nazionale pot\u00e9 prendere parte alla competizione con una sola formazione; nello specifico la prova vide la partenza di un singolarista uomo ed uno donna, nonch\u00e9 di un doppio per ognuna delle 10 formazioni, gareggiando ciascuno in una singola \"manche\"; la somma totale dei tempi cos\u00ec ottenuti laure\u00f2 campione la nazionale tedesca di Georg Hackl, Sylke Otto, Andr\u00e9 Florsch\u00fctz e Torsten Wustlich davanti alla squadra statunitense formata da Antony Benshoof, Ashley Hayden, Mark Grimmette e Brian Martin ed a quella italiana composta da Armin Z\u00f6ggeler, Anastasija Oberstolz-Antonova, Christian Oberstolz e Patrick Gruber."}
{"id": "5309017", "revid": "729019", "url": "https://it.wikipedia.org/wiki?curid=5309017", "title": "Magnetic Island", "text": "Magnetic Island \u00e8 un'isola montagnosa di 52\u00a0km\u00b2, situata 8\u00a0km al largo della citt\u00e0 di Townsville (Queensland, Australia), nella baia di Cleveland. \u00c8 diventata un sobborgo di Townsville, con 2.107 residenti permanenti. \nI servizi sono gestiti dal Townsville City Council e l'isola fa parte del distretto elettorale di Townsville nell'assemblea legislativa del Queensland.\n\u00c8 una destinazione turistica con alberghi e complessi turistici, accessibile per mezzo di traghetti traTownsville e Nelly Bay, gestiti da due societ\u00e0 (Sunferries e Fantasea Cruises). Ospita un parco nazionale di 27\u00a0km\u00b2.\nGeografia.\nIl punto pi\u00f9 elevato dell'isola \u00e8 il monte Cook, che raggiunge i 497\u00a0m di altitudine s.l.m..\nIl 54% della superficie dell'isola \u00e8 occupato, dal 1953, dal \"Parco nazionale di Magnetic Island\", situato per la maggior parte nelle valli scoscese dell'interno e sulla costa rocciosa nord-occidentale.\nStoria.\nPrima dell'arrivo degli Europei, l'isola era abitata da aborigeni australiani, che avevano accampamenti stagionali su alcune delle spiagge e che si spostavano tra l'isola e la terraferma su canoe.\nIl capitano James Cook la menzion\u00f2 per la prima volta nel 1770, nel corso della sua navigazione lungo le coste dell'Australia, riferendo di anomalie sulle bussole e dando all'isola il nome che tuttora porta per questo motivo. L'isola fu in seguito esplorata con diversi strumenti per trovare una spiegazione dell'effetto descritto da Cook, ma senza risultati.\nDopo la fondazione di Townsville, alla met\u00e0 dell'Ottocento, l'isola era sfruttata per la raccolta di semi commestibili di \"Araucaria cunninghamii\", di granito e di corallo . Nel 1875 divenne una stazione di quarantena.\nNel 1890 vi si impiant\u00f2 un primo complesso turistico a Picnic Bay e un secondo nel 1898 ad'opera di Robert Hayles, al quale si dovette anche il lancio di un servizio di traghetto regolare.\nDurante la seconda guerra mondiale, nel 1942, quando Townsville divenne un'importante base militare per le truppe australiane e statunitensi, un forte (\"The Forts\") venne costruito sull'isola, con due cannoni, fari luminosi per illuminare l'area di tiro e uno schermo radar. Le installazioni militari furono abbandonate dopo la fine della guerra e le loro rovine sono divenute un luogo di attrazione turistico.\nL'isola fu colpita nel dicembre del 1971 dal ciclone Althea, che danneggi\u00f2 il 90% degli edifici.\nNel luglio del 2012 una superficie di 6 ettari dell'isola fu ceduta a titolo gratuito alla Wulgurukaba Yunbenun Aboriginal Corporation\nBibliografia.\nTorn Barnes, \"Peaceful Isle. Story of Magnetic Island from 1960s\", Magnetic Island, 1997."}
{"id": "5309020", "revid": "583609", "url": "https://it.wikipedia.org/wiki?curid=5309020", "title": "Sophie McShera", "text": "Biografia.\nSophie McShera \u00e8 nata nel quartiere di \"Holme Wood\" a Bradford, nello Yorkshire in una famiglia numerosa di origine irlandese da genitori entrambi insegnanti. Da piccola la famiglia si trasferisce a Eccleshill, frequentando il \"St Joseph's College\". Dopo le scuole superiore ha frequentato la \"Footsteps Theatre School\" e poi la Brunel University a Londra ottenendo la laurea.\nTerminata l'universit\u00e0 inizia la carriera di attrice con ruoli da comparsa e guest star in alcune serie TV come \"Valle di luna\" e \"Doctors\". Nel 2009 ottiene il primo ruolo importante in \"Waterloo Road\" in cui partecipa all'intera quinta stagione. Nel 2010 entra nel cast fisso di \"Downton Abbey\" e nel 2015 debutta in una produzione cinematografica di alto livello in \"Cenerentola\"."}
{"id": "5309027", "revid": "110157", "url": "https://it.wikipedia.org/wiki?curid=5309027", "title": "Gugure! Kokkuri-san", "text": " \u00e8 un manga \"sh\u014dnen\" scritto e disegnato da Midori End\u014d, serializzato sul \"Gangan Joker\" di Square Enix dal 22 luglio 2011 al 22 novembre 2016. Un adattamento anime, prodotto dalla TMS Entertainment, \u00e8 stato trasmesso in Giappone tra il 5 ottobre e il 21 dicembre 2014.\nTrama.\nKohina Ichimatsu \u00e8 una bambina inespressiva delle elementari che vive da sola, si autoproclama una bambola e non mangia altro che spaghetti istantanei. Un giorno per\u00f2, giocando da sola a Kokkuri, Kohina evoca lo spirito della volpe Kokkuri-san, il quale dopo aver visto il suo stile di vita malsano, decide di diventare il suo guardiano e crescerla correttamente.\nMedia.\nManga.\nIl manga, scritto e disegnato da Midori End\u014d, \u00e8 stato serializzato sulla rivista \"Gangan Joker\" di Square Enix dal 22 luglio 2011 al 22 novembre 2016. I vari capitoli sono stati raccolti in dodici volumi \"tank\u014dbon\", pubblicati tra il 22 dicembre 2011 e il 21 gennaio 2017.\nAnime.\nLa serie televisiva anime, prodotta dalla TMS Entertainment e diretta da Yoshimasa Hiraike, \u00e8 stata trasmessa in Giappone dal 5 ottobre al 21 dicembre 2014. Le sigle di apertura e chiusura sono rispettivamente di Daisuke Ono, Takahiro Sakurai e J\u014dji Nakata e \"This Merry-Go-Round Song\" di Suemitsu Atsushi. In varie parti del mondo, tra cui pi\u00f9 tardi l'Italia, gli episodi sono stati trasmessi in streaming, in contemporanea col Giappone, da Crunchyroll, mentre in America del Nord i diritti di distribuzione digitale ed home video sono stati acquistati dalla Sentai Filmworks. La serie \u00e8 stata raccolta pi\u00f9 tardi in sei volumi BD/DVD, ognuno contenente un episodio OAV dalla durata di cinque minuti."}
{"id": "5309031", "revid": "767487", "url": "https://it.wikipedia.org/wiki?curid=5309031", "title": "Associazione Polisportiva Turris 1971-1972", "text": "Questa pagina raccoglie le informazioni riguardanti l'Associazione Polisportiva Turris nelle competizioni ufficiali della stagione 1971-1972."}
{"id": "5309037", "revid": "15756", "url": "https://it.wikipedia.org/wiki?curid=5309037", "title": "Ric's Art Boat e Ric's River Boat", "text": "Ric's Art Boat e Ric's River Boat sono due barche, ormeggiate nel porto di Bruxelles, che si prefiggono il proposito di realizzare attivit\u00e0 artistiche ed organizzare eventi ponendo in essere iniziative per l'integrazione sociale e progetti di intrattenimento culturale.\nStoria delle barche.\nRic's Art Boat \u00e8 una chiatta costruita a Dendermonde (Belgio) nel 1936 e battezzata \u201cSelenium\u201d. Ha una lunghezza di 38 metri e una stazza di 370 tonnellate.\nRic's River Boat \u00e8 una nave costruita nel 1900 da Boele &amp; Zn Sikkerver. Ha una lunghezza di 42 metri, larghezza 7,50 metri e stazza di 387 tonnellate. Nel 1916 la nave fu acquistata dalla olandese Transport Maatschiappij Nv di Rotterdam e denominata \u201cMimir\u201d. Dopo la guerra, nel 1946, l'imbarcazione pass\u00f2 in propriet\u00e0 della Marina Reale Olandese per il trasporto delle truppe di terra. Divenne quindi con il nome \"Leeuw\" (HW11) nave di alloggiamento di marines. Negli anni 1948/1949 accolse il MARVA (personale femminile della marina olandese).\nNel 1955 fu reimmatricolata A889 e dal 1961 al 1975, ribattezzata \"Holland Glorie\", venne usata come sede di istituto per l'assistenza sociale della giovent\u00f9 a Dordrecht.\nRimpiazz\u00f2 anche, con lo stesso nome, la vecchia nave-faro \"Haaksgronden\" che era stata in uso sino al dicembre 1941.\nStoria del RIC.\nIl RIC - Recreative International Center - \u00e8 nato nel 1973 su iniziativa del prof. Erik Pevernagie, artista e figlio del pittore Louis Pevernagie, coadiuvato e sostenuto nella realizzazione dai suoi colleghi e studenti, ora sparsi per il mondo.\nI promotori del Ric's vennero influenzati per la loro iniziativa dallo spirito che aveva contraddistinto la fine degli anni sessanta: le Universit\u00e0 di Parigi e Universit\u00e0 diNanterre, Daniel Cohn-Bendit, Berkeley, l'Universit\u00e0 della California, Herbert Marcuse, la Libera Universit\u00e0 di Berlino e Rudi Dutschke.\nAppoggiarono il Free Speech Movement ed ebbero contatti sia con gli studenti francesi del Maggio 1968 che con i riformatori tedeschi (Movimento studentesco tedesco) sostenendo il principio che almeno un terzo della vita di una persona dovrebbe essere destinato al tempo libero creativo.\nPevernagie raccomanda che nel budget del tempo, dopo il lavoro ed il sonno, la parte ricreativa deve ricevere una attenzione particolare.\n\"L'immaginazione deve essere nuovamente portata al potere\" riproponendo l'attenzione sui vecchi valori.\nAllo scopo di soddisfare tali esigenze vennero realizzati i due centri galleggianti di intrattenimento sociale e culturale: \"Ric's Art Boat e Ric's River Boat\".\nLe due barche sono da allora divenute luogo di incontro per artisti internazionali, registi cinematografici (Atom Egoyan, Claude Lelouch, Benoit Lamy, Jan Verheyen), artisti figurativi (LucTuymans, Nicolas Vidal, illustratore del quotidiano Le Monde), cantanti (Axelle Red, Kooks, Tom Barman, Karen Cheryl), autori (Hugo Claus) ed altri.\nImpegno artistico.\nGli organizzatori ne hanno curato gli aspetti culturali nella convinzione che l'arte, con la sua forza creativa, sia in grado di sprigionare energia positiva e stabilire relazioni pi\u00f9 strette tra le persone e i popoli. Scrive \u201cLe Soir\u201d: L'arte \u00e8 esposta in visione dal \"Ric's Art Boat\". Una galleria aperta sulle rive d'acqua di Bruxelles\u201d\nImpegno sociale.\nAvendo constatato che la scarsa conoscenza pu\u00f2 condurre al sospetto provocando situazioni di isolamento, creare un ambiente estraneo o addirittura ostile, avvertirono il bisogno di esprimere la loro preoccupazione sociale. Riporta \u201dLa Derniere Heure\u201d: \"Il presidente di \"Ric's Boat\" not\u00f2 che gli stranieri residenti in Belgio guardavano i \u201cnativi\u201d come i pesci in un acquario. Molto spesso sono disorientati dal comportamento sconcertante di queste \u201c trib\u00f9 locali. Dall'altra parte il flusso di stranieri \u00e8 accettato da alcuni nativi con riluttanza. Sono sorpresi da questi volti nuovi che \u201cdecorano\u201d e \u201dinquinano\u201d il loro ambiente e disapprovano i comportamenti di questi intrusi. Cos\u00ec notando questa duplice repulsione ho pensato che dovevamo fare qualcosa. Ci\u00f2 che mancava era il contatto umano diretto, informale e senza pregiudizi.\u201d\nPreoccupazione ambientale.\nDopo costanti deturpazioni ad opera di imprenditori edili senza scrupoli e di politici imprudenti, Bruxelles era divenuta vittima di uno sviluppo urbano irresponsabile: la cosiddetta \u201cBrussellization\u201d.\nGli organizzatori di Ric's pensarono che fosse importante trovare una miscela appropriata tra la linea di acqua, il vetro, il paesaggio urbano e la presenza umana. Dice \u201cLa Capitale\u201d: \u201cSi pu\u00f2 riscoprire un quartiere che nel passato \u00e8 stato ingiustamente trascurato: l'area del canale e al tempo stesso un luogo fuori del comune: il Ric's Art Boat\u201d.\nRicreazione e divertimento.\nOltre alle attivit\u00e0 artistiche, sociali e ambientali, lo svago \u00e8 considerato da \"Ric's Art Boat\" come una parte vitale dell'esistenza, ritenendo che il tempo libero dovrebbe essere curato con attenzione quale mezzo di rigenerazione e recupero della persona."}
{"id": "5309064", "revid": "16758", "url": "https://it.wikipedia.org/wiki?curid=5309064", "title": "Alex Frei (hockeista su ghiaccio)", "text": ""}
{"id": "5309070", "revid": "287204", "url": "https://it.wikipedia.org/wiki?curid=5309070", "title": "Pevernagie", "text": ""}
{"id": "5309083", "revid": "16758", "url": "https://it.wikipedia.org/wiki?curid=5309083", "title": "HC Alleghe", "text": ""}
{"id": "5309084", "revid": "1573940", "url": "https://it.wikipedia.org/wiki?curid=5309084", "title": "Chiesa dei Santi Leonzio e Carpoforo (Magr\u00e8 di Schio)", "text": "La chiesa dei Santi Leonzio e Carpoforo \u00e8 il principale edificio sacro di Magr\u00e8, comune autonomo sino al 1928 ed oggi frazione di Schio.\nStoria.\nSebbene relativamente recente, la attuale chiesa principale di Magr\u00e8 \u00e8 il frutto di varie ricostruzioni dei luoghi dedicati al culto dovute al lento, ma costante, aumento della popolazione della parrocchia nel corso dei secoli. \nLa prima chiesa di Magr\u00e8, pur essa dedicata ai santi Leonzio e Carpoforo e risalente ai secoli XI o XII, sorgeva , con l'annesso cimitero, sulle pendici del monte Raga. Con il passare dei secoli, nonostante gli ampliamenti e migliorie, la vecchia chiesa divent\u00f2 insufficiente a causa dell'aumento della popolazione, ma soprattutto divent\u00f2 poco accessibile a causa del progressivo spostamento del centro del paese verso la pianura sottostante: si edific\u00f2 pertanto un secondo e pi\u00f9 capiente edificio sacro nel nuovo centro del borgo; la chiesa, dedicata a san Benedetto, fu realizzata nei primi anni del XV secolo e, pur non venendo mai eretta a sede parrocchiale (il titolo rimase alla vecchia chiesa del cimitero), divenne di fatto la principale chiesa di Magr\u00e8. \nNel primo Ottocento anche la chiesa di san Benedetto divent\u00f2 troppo piccola per soddisfare le esigenze della popolazione in costante aumento. Scartata l'ipotesi di ampliare la chiesa esistente, si opt\u00f2 per erigere un nuovo e pi\u00f9 adeguato edificio in un'area poco distante, con contemporanea demolizione del precedente luogo di culto, oramai diventato inutile. \nLa nuova chiesa, forse progettata dall'ingegner Antonio Breganze, edificata in sette anni e completata nel 1854, dedicata ai santi Leonzio e Carpoforo (come la antica chiesa del cimitero che venne distrutta al termine della seconda guerra mondiale dai tedeschi in fuga), venne consacrata nello stesso anno dal vescovo di Treviso Giovanni Antonio Farina e fu eretta a sede della parrocchia di Magr\u00e8; all'interno della chiesa un'iscrizione ricorda la consacrazione dell'edificio: ILL(USRISSIMUS) AC REV(ERENDISSIMUS) D(OMINUS) D(OMINUS) ANTONIUS FARINA TARVISNUS PRO EPIS(COPO) VICEN(ENTINO) IO(ANNE) IOS(EPH) CAPPELLARI ECCL(ESIAM) HANC SOLEM(N) DEDICAVIT X KAL(ENDAS) NOVEMBRIS MDCCCLIV (traduzione:\"L'illustrissimo e reverendissimo signore mons. Antonio Farina, vescovo di Treviso, per il vescovo di Vicenza Giovanni Giuseppe Cappellari dedic\u00f2 solennemente questa chiesa il 23 ottobre 1854\"). Nel 1911 furono completati i lavori di costruzione del campanile a fianco della chiesa, progettato dall'ingegner Giovanni Battista Saccardo, con il contributo di altri progettisti per la realizzazione della cuspide e della cella campanaria.\nNegli anni ottanta la chiesa sub\u00ec un importante e radicale restauro.\nDescrizione.\nEsterni.\nLa facciata della chiesa presenta un tradizionale impianto neoclassico, tipica espressione dell'edilizia sacra ottocentesca: sopra un alto zoccolo si elevano quattro semicolonne ioniche, che sostengono un timpano coronato da statue provenienti dalla precedente chiesa di san Benedetto (il \"Redentore\" al centro, \"San Benedetto\" a destra e \"San Zeno\" sulla sinistra). Negli spazi tra le colonne due nicchie custodiscono altrettante statue dedicate ai titolari della chiesa (opere ottocentesche di Valentino Zajec), mentre al centro si apre il portale coronato da un timpano. In alto, sopra una fascia marcapiano si distinguono due bassorilievi ai lati e una tabella dedicatoria al centro.\nLa fiancata destra dell'edificio \u00e8 decorata con una meridiana realizzata durante i restauri degli anni ottanta.\nSempre sulla destra della chiesa, ma in posizione pi\u00f9 avanzata, si eleva il campanile, alto 65 metri; questo, ornato da un orologio, \u00e8 concluso da una cuspide dalle forme sinuose e conserva quattro campane di recente realizzazione (tre del 1932 e una del 1983).\nInterno.\nLa chiesa dei santi Leonzio e Carpoforo \u00e8 costituita da una singola navata, ritmata da lesene ioniche. Otto altorilievi in pietra, realizzati nel 1939/40 da Angelo Gresele, raffiguranti episodi dell'Antico e del Nuovo Testamento, ornano in posizione angolare la parte superiore dell'aula. Di fattura posteriore invece le sculture dei quattro angeli laterali, ospitate in tribune provenienti dalla precedente chiesa di san Benedetto, cos\u00ec come l'acquasantiera del XVII secolo. \nEntrambe le pareti laterali sono ornate da due altari: a sinistra quello dedicato a san Giuseppe (con scultura del 1940 di Romano Cremasco) e quello dell'Immacolata, del 1728 e di notevole fattura; sulla parete di destra gli altari dedicati a sant'Antonio Abate (scultura di Giorgio Cremasco) ed al Sacro cuore di Ges\u00f9, quest'ultimo presenta molte similitudini con l'altare barocco dell'Immacolata. Tutti gli altari provengono dalla vecchia chiesa di san Benedetto. Il soffitto della navata conserva il grande dipinto del 1897 l\"'Apoteosi dei santi Leonzio e Carpoforo\", opera di Alberto Boschetti. Sulla parete di sinistra la tela \"San Zeno in contemplazione della Madonna\", proveniente da un altro edificio di culto di Magr\u00e8 e forse attribuibile a Costantino Pasqualotto e l'antico fonte battesimale in pietra del XI secolo proveniente dall'antica chiesa dei santi Leonzio e Carpoforo, distrutta nel 1945.\nUna breve scalinata separa l'aula dal presbiterio, dove si trova il moderno altare maggiore, costruito utilizzando parti provenienti da san Benedetto (la mensa con il paliotto ed il tabernacolo). La zona del presbiterio \u00e8 ornata con dipinti di Giuseppe Pupin risalenti al 1862: \" Martirio dei santi Leonzio e Carpoforo\", gli \"Evangelisti\" e \"Dio Padre\"; e di Giuseppe Faccin: \"Ges\u00f9 tra i fanciulli\" e \"L'ultima cena\" (1900). Sulla sinistra si pu\u00f2 accedere al piccolo ambiente della Cappella Eucaristica: il soffitto \u00e8 decorato da un affresco di Giuseppe Pupin raffigurante \"Cristo attorniato dai fanciulli\" dentro ad un ovale. L'altare, realizzato recuperando parti del vecchio altare di san Benedetto, conserva un paliotto del XVI secolo di autore anonimo proveniente dalla chiesa di san Zeno a Magr\u00e8."}
{"id": "5309086", "revid": "838137", "url": "https://it.wikipedia.org/wiki?curid=5309086", "title": "Volejbol'nyj klub Samotlor", "text": "Il Volejbol'nyj Klub Samotlor \u00e8 una societ\u00e0 pallavolistica maschile russa con sede a Ni\u017enevartovsk: milita nel campionato di Superliga.\nStoria.\nIl Volejbol'nyj Klub Samotlor nasce il 1\u00ba luglio 1987 su iniziativa di Leonida Filimonova, presidente dell'associazione \"Ni\u017enevartovskneftegaz\", e partecipa prima a tornei di carattere promozionale contro altre formazioni sovietiche, poi a una competizione internazionale che vede la partecipazione di squadre provenienti da Iraq, Giappone e Arabia Saudita; il primo successo in competizioni ufficiali arriva nel 1990, quando conquista la Coppa della Siberia e dell'Estremo Oriente. Nella stagione 1991-92 vince la 1-ja Liga della Comunit\u00e0 degli Stati Indipendenti, entrando cos\u00ec di diritto nel primo livello del neonato campionato russo, la Vis\u0161aja Liga 1992, e ottenendo alcuni buoni piazzamenti, fra cui due terzi posti, che qualificano la squadra per la prima volta alle coppe europee: nella Coppa CEV 1993-94 viene sconfitta in finale dalla Pallavolo Padova, mentre nell'edizione successiva esce in semifinale contro un'altra squadra italiana, la Pallavolo Parma. In ambito nazionale la squadra ottiene la vittoria della Coppa di Russia 1993 e una nuova affermazione nella Coppa della Siberia e dell'Estremo Oriente; dopo pochi anni arriva per\u00f2 la prima retrocessione in Vis\u0161aja Liga A, avvenuta nel 1996-97.\nDopo una sola annata nel campionato cadetto il club torna in Superliga, dove rimane per diverse stagioni senza mai andare oltre il quinto posto in classifica, ma qualificandosi ancora una volta per la Coppa CEV: stavolta il cammino si arresta agli ottavi di finale; la quattordicesima posizione del campionato 2003-04 porta a una nuova retrocessione, e sono necessari tre anni per il ritorno nella massima serie, dalla quale viene nuovamente estromessa nel 2008-09: stavolta il periodo di anonimato nella seconda divisione del campionato \u00e8 molto pi\u00f9 lungo, ma grazie alla vittoria della Vis\u0161aja Liga A 2013-14 la squadra viene promossa nella Superliga 2014-15."}
{"id": "5309088", "revid": "28592", "url": "https://it.wikipedia.org/wiki?curid=5309088", "title": "Lavoro volontario", "text": ""}
{"id": "5309125", "revid": "1851848", "url": "https://it.wikipedia.org/wiki?curid=5309125", "title": "Elisa Cerato", "text": "Caratteristiche tecniche.\nDa sempre impiegata nel reparto di centrocampo, all'esordio nel campionato femminile, nella Matuziana Sanremo, ricopr\u00ec il ruolo di esterno sinistro di centrocampo venendo in seguito impiegata come prima punta.\nCarriera.\nElisa Cerato si appassiona al calcio fin da piccola e alterna il suo approfondimento all'altra sua passione giovanile, il canottaggio.\nCresce calcisticamente nel vivaio del Matuziana Sanremo giocando dalla Serie C all'A2 fino alla stagione 2008-2009.\nNell'estate 2009 trova un accordo con l'Entella con cui gioca la sola stagione di Serie A2 2009-2010 congedandosi con 15 presenze e una rete segnata.\nContattata nel calciomercato estivo dalla dirigenza del Torino che le propone un posto da titolare in prima squadra per giocare in Serie A, Cerato coglie l'occasione per debuttare nel maggior livello del campionato italiano di calcio femminile. Fa il suo debutto in maglia granata il 26 settembre 2010, alla prima giornata di campionato della stagione 2010-2011, subentrando al 65' ad Aurora Baccaro partita titolare nell'incontro pareggiato a reti inviolate con la Reggiana. Al termine della stagione Cerato decide di lasciare la societ\u00e0.\nNell'estate 2011 trova un accordo con la Sestrese con la quale Cerato inizia la stagione 2011-2012 giocando nel Girone C di Serie A2, tuttavia nel calciomercato invernale viene ceduta al Cuneo San Rocco terminando la stagione sempre in Serie A2 ma nel Girone A. Con le biancorosse rimane anche nelle stagioni successive, conquistando la promozione dalla Serie B, ridiventata secondo livello nel campionato femminile, al termine della stagione 2013-2014 e presentandosi in rosa alla sua seconda stagione in Serie A nella societ\u00e0 che ha assunto la nuova designazione Cuneo. In seguito ha rinunciato alle serie maggiori per laurearsi prima e svolgere l'attivit\u00e0 di insegnante dopo."}
{"id": "5309127", "revid": "716642", "url": "https://it.wikipedia.org/wiki?curid=5309127", "title": "Associazione Calcio Lecco 1945-1946", "text": "Questa voce raccoglie le informazioni riguardanti l'Associazione Calcio Lecco nelle competizioni ufficiali della stagione 1945-1946."}
{"id": "5309128", "revid": "110157", "url": "https://it.wikipedia.org/wiki?curid=5309128", "title": "Campionati mondiali di sollevamento pesi 2015", "text": "I Campionati mondiali di sollevamento pesi 2015 si sono svolti al George R. Brown Convention Center di Houston, in Texas, dal 19 al 28 novembre 2015.\nMedagliere.\nClassifica Grandi medaglie (risultato totale)\nClassifica di tutte le medaglie: Grandi (risultato totale) e Piccole (Strappo e Slancio)\nNazioni partecipanti.\nHanno partecipato 585 atleti da 94 nazioni."}
{"id": "5309135", "revid": "1442080", "url": "https://it.wikipedia.org/wiki?curid=5309135", "title": "Letteratura cornica moderna", "text": "La letteratura cornica moderna \u00e8 la letteratura scritta in lingua cornica, ovvero la lingua celtica della Cornovaglia, nel periodo della sua rivitalizzazione: iniziato tra la fine del XIX secolo e l'inizio del XX, cio\u00e8 circa un secolo dopo la sua estinzione; e tuttora in corso ad opera di scrittori appassionati che stanno riportando la lingua in vita. \nStoria.\nGli albori.\nAl di l\u00e0 delle opere scritte da ricercatori, che cercarono di raccogliere quanto possibile dalla voce degli ultimi parlanti nativi o comunque fluenti o da chiunque avesse ereditato dalla propria famiglia preghiere, poesie, canzoni, filastrocche, o singole parole, sembra che le prime opere realizzate con intenzioni artistiche dopo l'estinzione della lingua siano state due poesie scritte nel 1865 dall'erudito poliglotta tedesco Georg Sauerwein. In seguito John Hobson Matthews, a cui dobbiamo il ritrovamento dell'ultimo reperto conosciuto in cornico tradizionale (La canzone \"Cranken Rhyme\"), scrisse diverse poesie di suo pugno, come \"Can Wlascar Agam Mamvro\" (Canzone patriottica della nostra Terra Madre). Robert Morton Nance (\"Mordon\", Onda marina), allievo di Henry Jenner (\"Gwas Myghal\", Il servitore di Michele), e anche lui pioniere della rinascita della lingua, cre\u00f2 parecchi versi, come \"Nyns Yu Marow Myghtern Arthur\" (Il re Art\u00f9 non \u00e8 morto) che tratta il tema, molto popolare in Cornovaglia e nel mondo, della leggendaria immortalit\u00e0 di Re Art\u00f9. L'opera di Matthews e di Nance ha un carattere specificatamente revivalista.\nIl primo periodo.\nQuesti sforzi furono seguiti nel primo XX secolo soprattutto da opere in poesia, pubblicate in genere in un limitato numero di copie da entusiasti spesso non residenti in Cornovaglia, e con scarse opportunit\u00e0 d'incontrarsi tra di loro. Il contributo di questi per il movimento linguistico e letterario che sarebbe seguito non fu loro sufficientemente riconosciuto per decenni. I principali scrittori di questo periodo furono alcuni allievi di R. Morton Nance, come Edward Chirgwin e Arthur S.D. Smith (\"Caradar\", 1883-1950), la cui traduzione del poema epico \"Trystan hag Ysolt\" (Tristano e Isotta, 1950) \u00e8 tuttora tra le opere pi\u00f9 apprezzate di questa letteratura, se non la pi\u00f9 apprezzata. \nGli scrittori contemporanei.\nCornish Bible Translation Project.\nUn'altra versione completa della Bibbia, questa volta nello stile chiamato \"Cornico comune\", \u00e8 stata ultimata nel 2017 quale completamento del \"Cornish Bible Translation Project\" (Progetto di traduzione della Bibbia in cornico)."}
{"id": "5309141", "revid": "1142403", "url": "https://it.wikipedia.org/wiki?curid=5309141", "title": "BGAFD", "text": ""}
{"id": "5309142", "revid": "339392", "url": "https://it.wikipedia.org/wiki?curid=5309142", "title": "Aleksandr Archipenko", "text": ""}
{"id": "5309145", "revid": "1784492", "url": "https://it.wikipedia.org/wiki?curid=5309145", "title": "PBZ Zagreb Indoors 2015", "text": "Il PBZ Zagreb Indoors 2015 \u00e8 stato un torneo di tennis giocato sul cemento indoor nella categoria ATP World Tour 250 series nell'ambito dell'ATP World Tour 2015. \u00c8 stata la 10\u00aa edizione del PBZ Zagreb Indoors. Si \u00e8 giocato a Zagabria in Croazia dal 2 all'8 febbraio 2015.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Guillermo Garc\u00eda-L\u00f3pez ha sconfitto in finale Andreas Seppi per 7-64, 6-3\nDoppio.\n Marin Draganja / Henri Kontinen hanno sconfitto in finale Fabrice Martin / Purav Raja per 6-4, 6-4."}
{"id": "5309156", "revid": "767487", "url": "https://it.wikipedia.org/wiki?curid=5309156", "title": "The Salvation", "text": "The Salvation \u00e8 un film del 2014 scritto e diretto da Kristian Levring, con protagonisti Mads Mikkelsen e Eva Green.\nLa pellicola \u00e8 stata presentata, fuori concorso, durante la 67\u00aa edizione del Festival di Cannes.\nTrama.\nDopo la guerra in Danimarca del 1864, Jon e suo fratello Peter emigrano negli Stati Uniti e si stabiliscono da qualche parte tra il fiume Mississippi e le Montagne Rocciose. Sette anni dopo, arrivano la moglie di Jon, Marie e suo figlio di 10 anni, Kresten. Dopo che tutti si sono incontrati, Jon e la sua famiglia salgono a bordo di una diligenza diretta alla loro piccola residenza mentre Peter rimane indietro. Il loro allenatore \u00e8 anche abbordato da criminali rilasciati di recente, Paul e Lester. Dopo una lotta tesa, i criminali buttano Jon fuori dalla carrozza in movimento dopo di che violentano e uccidono la moglie di Jon. Uccidono anche suo figlio, l'autista e la guardia della diligenza.\nCon grande sforzo, Jon raggiunge la carrozza e scopre che la sua famiglia \u00e8 stata assassinata. Infuriato, uccide i due condannati.\nAll'insaputa di Jon, Paul \u00e8 il fratello di Henry Delarue, un famigerato capobanda e barone della terra. Dopo aver appreso la notizia, Delarue uccide tre cittadini innocenti di Black Creek, la citt\u00e0 che gli ha riferito la morte. Costringe anche i cittadini a collaborare e a trovare l'assassino di suo fratello. Delarue era una volta un colonnello dell'esercito che ha combattuto i nativi americani. A un certo punto, si afferma che una volta era un brav'uomo prima di essere distorto dalla guerra.\nDopo aver seppellito sua moglie e suo figlio, Jon decide di lasciare la citt\u00e0 con Peter e vende la sua terra a Keane, sindaco e impresario di pompe funebri di Black Creek. Prima che possano andarsene, Jon e Peter vengono catturati dallo sceriffo e ministro della citt\u00e0, Mallick. Mentre Jon siede nella sua cella, Mallick gli dice che la sua morte far\u00e0 guadagnare alla citt\u00e0 pi\u00f9 tempo mentre cerca di informare le autorit\u00e0 superiori delle azioni di Delarue. Nel frattempo, viene rivelato che Delarue sta lavorando con la Standard Atlantic Oil Company e, con l'aiuto del sindaco Keane, ha acquisito Black Creek e il terreno circostante, ricco di petrolio greggio non sfruttato. All'insaputa di Mallick, la societ\u00e0 \u00e8 riuscita a intercettare il suo messaggio di aiuto e impedire che raggiungesse le autorit\u00e0. Madelaine, la cognata ora vedova di Delarue, che \u00e8 muta, agisce come suo contabile e subisce abusi sessuali e fisici da parte sua.\nLa mattina dopo, Jon viene scortato alla base di Delarue, una citt\u00e0 abbandonata, e viene legato a un palo e lasciato al sole. A Black Creek, Peter evade di prigione e uccide molti scagnozzi di Delarue. Libera Jon e la coppia scappa mentre viene inseguito da Delarue e dai suoi uomini rimasti.\nRendendosi conto che Jon \u00e8 troppo debole per andare avanti, Peter lo nasconde e porta via la banda, e alla fine viene catturato e ucciso. Approfittando dell'assenza di Delarue, Madelaine ruba i suoi soldi e sale a bordo di un treno. Tuttavia, il treno viene intercettato e lei viene catturata. Delarue dice ai suoi uomini di uccidere Madelaine dopo che hanno finito di violentarla.\nJon vaga per la campagna, in cerca di acqua e riparo. Si imbatte in una piccola residenza appartenente alla signora Whistler, il cui marito \u00e8 stato ucciso da Delarue. Jon si rifugia in casa sua per riprendersi dalle ferite mentre la signora Whistler e i suoi figli fuggono. Dopo essere tornato in citt\u00e0, affronta e uccide il sindaco Keane per il suo inganno. Al negozio di alimentari, si arma e con riluttanza accetta l'aiuto di Voichek, il giovane magazziniere a cui la nonna \u00e8 stata uccisa da Delarue.\nJon usa diversivi e tattiche di guerriglia per uccidere gli scagnozzi di Delarue uno alla volta. Voichek viene ucciso e inavvertitamente d\u00e0 fuoco all'hotel dove \u00e8 detenuta Madelaine, permettendole di fuggire. Delarue trova e ferisce Jon. Proprio mentre sta per uccidere Jon, Madelaine spara a Delarue due volte e Jon lo finisce con un colpo alla testa.\nLo sceriffo Mallick e i suoi agenti arrivano sulla scena e ringraziano Jon. Quando cercano di arrestare Madelaine, Jon ordina loro di andarsene e afferma che la porter\u00e0 con s\u00e9. I due partono per iniziare la loro nuova vita insieme e durante i titoli di coda si scopre che la terra viene infine rilevata dalla compagnia petrolifera.\nProduzione.\nIl budget del film \u00e8 stato di circa 10,5 milioni di Euro.\nLe riprese si sono svolte interamente in Sudafrica, tra Johannesburg e Cullinan.\nDistribuzione.\nIl film \u00e8 stato distribuito nelle sale cinematografiche danesi a partire dal 22 maggio 2014, mentre in Italia dall'11 giugno 2015."}
{"id": "5309160", "revid": "1474249", "url": "https://it.wikipedia.org/wiki?curid=5309160", "title": "Reality Show (Jazmine Sullivan)", "text": "Reality Show \u00e8 il terzo album in studio della cantante statunitense Jazmine Sullivan, pubblicato nel 2015.\nCritica.\nIl disco \u00e8 stato inserito nella classifica dei migliori album del 2015 secondo Pitchfork alla posizione #44."}
{"id": "5309167", "revid": "125635250", "url": "https://it.wikipedia.org/wiki?curid=5309167", "title": "Angelo D'Angelo", "text": "Carriera.\nMuove i primi passi nella Pro Velia di Ascea, suo comune di origine, prima di trasferirsi nelle giovanili del Cosenza, fino al 2003. Dopo una lunga militanza in Serie D con le maglie di Voghera, Reno Centese, Gelbison e , inframezzata da 2 presenze in Serie C1 con la SPAL, nel novembre 2009 passa all' ancora in Serie D, nel primo campionato dopo il fallimento della vecchia societ\u00e0. Con gli irpini compie la cavalcata, in quattro stagioni, fino alla Serie B, in cui debutta il 24 agosto 2013 subentrando a R\u00f4mulo Eug\u00eanio Togni al 53\u00ba minuto nella vittoria per 2-1 sul Novara. Realizza il suo primo gol in Serie B il 5 ottobre 2013 in Avellino- 1-0. Dalla stagione 2014-2015 \u00e8 capitano dell'Avellino, di cui \u00e8 l'unico giocatore della sua storia ad aver militato continuativamente in quattro categorie diverse (Serie D, Lega Pro Seconda Divisione, Lega Pro Prima Divisione, Serie B). Il 25 febbraio 2017 segna la sua prima doppietta in carriera e con la maglia dell'Avellino nella vittoria interna contro il Vicenza per 3-1. Nell'agosto 2018, dopo l'esclusione dalla serie B dell'Avellino, si trasferisce in C alla Casertana. In due anni mette insieme 51 presenze e 11 gol in tutto; il 2 ottobre 2020 il club campano ufficializza la rescissione consensuale del contratto con il giocatore. Il 3 ottobre 2020 viene ingaggiato ,parametro zero, dalla Sambenedettese dove in una stagione colleziona 26 presenze e 4 gol. Dopo la non iscrizione al campionato di Serie C da parte della squadra campana, rescinde il contratto ed il 10 agosto 2021 viene ingaggiato dalla Cavese dove firma un biennale. Segna il suo primo gol con questa maglia il 7 novembre 2021 nella partita pareggiata 2-2 contro la squadra Licata. \nStatistiche.\nPresenze e reti nei club.\n\"Statistiche aggiornate al 9 maggio 2021.\""}
{"id": "5309170", "revid": "1543377", "url": "https://it.wikipedia.org/wiki?curid=5309170", "title": "Associazione Calcio Como 1945-1946", "text": "Questa voce raccoglie le informazioni riguardanti l\u2019Associazione Calcio Como nelle competizioni ufficiali della stagione 1945-1946."}
{"id": "5309172", "revid": "965985", "url": "https://it.wikipedia.org/wiki?curid=5309172", "title": "Girls in Peacetime Want to Dance", "text": "Girls in Peacetime Want to Dance \u00e8 il nono album in studio del gruppo musicale indie pop scozzese Belle and Sebastian, pubblicato nel gennaio 2015."}
{"id": "5309175", "revid": "287204", "url": "https://it.wikipedia.org/wiki?curid=5309175", "title": "Ferenc Kiss", "text": ""}
{"id": "5309177", "revid": "1305772", "url": "https://it.wikipedia.org/wiki?curid=5309177", "title": "What a Terrible World, What a Beautiful World", "text": "What a Terrible World, What a Beautiful World \u00e8 il settimo album in studio del gruppo musicale indie rock statunitense The Decemberists, pubblicato nel gennaio 2015. \"\u00c8 una specie di riassunto dei Decemberists\", ha detto il chitarrista Chris Funk, \"un greatest hits composto da canzoni inedite. Alcune erano state scritte per \"The King Is Dead\" e mostrano il nostro lato pi\u00f9 americano, altre riflettono il gusto per il pop britannico. A volte suoniamo come un gruppo folk, a volte come la backing band di Morrissey\"."}
{"id": "5309178", "revid": "110157", "url": "https://it.wikipedia.org/wiki?curid=5309178", "title": "La passione di Fiume esposta ai ragazzi", "text": "La passione di Fiume esposta ai ragazzi \u00e8 un opuscolo di divulgazione storica scritto da Michelangelo Semeraro e pubblicato nel 1927 da Antonio Vallardi Editore nella \"Collezione di opuscoli storici e di biografie popolari per fanciulli\" \nContenuto.\nL'opera, in linea con lo spirito dell'irredentismo di quegli anni, narra, in un linguaggio comprensibile anche ai pi\u00f9 giovani, le allora recenti vicende dell'Impresa di Fiume, nonch\u00e9 le relative gesta compiute in quell'occasione dal Vate Gabriele D'Annunzio."}
{"id": "5309186", "revid": "716642", "url": "https://it.wikipedia.org/wiki?curid=5309186", "title": "Associazione Calcio Crema 1945-1946", "text": "Questa voce raccoglie le informazioni riguardanti l\u2019Associazione Calcio Crema nelle competizioni ufficiali della stagione 1945-1946."}
{"id": "5309199", "revid": "1305772", "url": "https://it.wikipedia.org/wiki?curid=5309199", "title": "American Beauty/American Psycho", "text": "American Beauty/American Psycho \u00e8 il sesto album in studio del gruppo musicale statunitense Fall Out Boy, pubblicato nel gennaio 2015."}
{"id": "5309201", "revid": "2081910", "url": "https://it.wikipedia.org/wiki?curid=5309201", "title": "Il seggio vacante (miniserie televisiva)", "text": "Il seggio vacante (\"The Casual Vacancy\") \u00e8 una miniserie televisiva del 2015.\nLa miniserie, adattamento televisivo dell'omonimo romanzo del 2012 scritto da J. K. Rowling, \u00e8 una co-produzione BBC-HBO ed \u00e8 stata trasmessa sul canale BBC One dal 15 febbraio 2015.\nTrama.\nPagford \u00e8 un villaggio inglese apparentemente idilliaco con una piazza del mercato acciottolata e un'antica abbazia, dietro la graziosa facciata, tuttavia, \u00e8 una citt\u00e0 in guerra: ricchi in guerra con poveri, adolescenti in guerra con i loro genitori, mogli in guerra con i loro mariti, insegnanti in guerra con i loro allievi. Pagford non \u00e8 quello che sembra a prima vista. Alla riunione del consiglio parrocchiale viene sollevato il tema della Sweetlove House e della sua eredit\u00e0. Howard Mollison, il presidente, \u00e8 a capo della fazione che vuole vedere la fine dell'eredit\u00e0; la spina nel fianco \u00e8 Barry Fairbrother, che fa un discorso appassionato sottolineando l'importanza dell'eredit\u00e0 e dei servizi che fornisce. Per ora, Barry ha vinto la discussione.\nQuando Barry muore improvvisamente, Pagford rimane scioccata e il posto vuoto lasciato da Barry nel consiglio parrocchiale diventa presto il catalizzatore della pi\u00f9 grande guerra che il villaggio abbia mai visto. Presto si schiereranno tre candidati: Miles Mollison, figlio di Howard; Colin Wall, amico di Barry; e Simon Price, fratellastro di Barry.\nL'elezione del consiglio parrocchiale si avvicina e Pagford \u00e8 sulle spine, in attesa del prossimo post da \"Il fantasma di Barry Fairbrother\".\nSamantha decide di dare una cena con tutte le fazioni in guerra nel consiglio parrocchiale. Ma quando Howard e Shirley arrivano inaspettatamente, la festa presto sfugge al controllo.\nDall'altra parte di The Fields, Terri si sta risvegliando dalla nebbia della sua dipendenza, sulla fragile strada verso la guarigione. Krystal inizia a sperare che possa esserci un futuro per la sua famiglia.\nCon l'imminente elezione del consiglio parrocchiale, le tensioni aumentano a Pagford e ciascuna parte intensifica la propria campagna. Nel frattempo, il matrimonio di Samantha e Miles ha raggiunto il punto di rottura. Miles chiede una vita tranquilla, promettendo che una volta che le elezioni saranno finite tutto si calmer\u00e0, ma Samantha non gli crede.\nL'oscuro segreto di Howard viene rivelato nell'ultimo post di The Ghost, mentre in The Fields Krystal torna a casa per trovare Terri ai suoi vecchi modi. La speranza sembra pi\u00f9 fragile che mai e la notizia di una tragedia lascia l'intera comunit\u00e0 sconvolta.\nProduzione.\nLa BBC annuncia la miniserie televisiva il 3 dicembre 2012, Successivamente il cast viene annunciato nel giugno 2014, mentre le riprese iniziano nel mese di agosto nel paesino di Painswick.\nPromozione.\nIl primo trailer della serie televisiva viene diffuso il 1\u00ba febbraio 2015.\nDistribuzione.\nLa serie ha debuttato il 15 febbraio 2015 su BBC One, negli Stati Uniti il 29 aprile 2015 e in Italia il 22 novembre 2015 su Sky Cinema 1."}
{"id": "5309206", "revid": "767487", "url": "https://it.wikipedia.org/wiki?curid=5309206", "title": "Unione Sportiva Pro Sesto 1945-1946", "text": "Questa voce raccoglie le informazioni riguardanti l'Unione Sportiva Pro Sesto nelle competizioni ufficiali della stagione 1945-1946.\nStagione.\nLa sera di marted\u00ec 29 maggio 1945 ad un mese dal termine della guerra, un gruppo di sportivi si riunisce al caff\u00e8 Carducci e dopo un'ora di discussione viene varata l'Unione Sportiva Pro Sesto, disputa il campionato Alta Italia di Serie B e C, si piazza in ottava posizione con 19 punti in classifica, il torneo \u00e8 stato vinto con 33 punti dalla Cremonese davanti alla Pro Patria con 28 punti. Nella nuova Pro Sesto vengono scelti Beccari, Castoldi, Puricelli e Sangiorgi della Breda, Bossi, Cereda, Comitani, Galbiati, Maurizi, Pirovano, Sanvito, Teruzzi e Trezzi della Falck, l'attaccante Merlin dalla Pirelli, e rinforzata da due sestesi, Meregalli dalla Reggiana e Corti dalla Cremonese."}
{"id": "5309207", "revid": "729019", "url": "https://it.wikipedia.org/wiki?curid=5309207", "title": "Saccheggio di Pyrgi", "text": "Il saccheggio di Pyrgi si svolse nel 384 a.C. in Etruria ad opera di Dionisio I di Siracusa. Quando ormai il tiranno di Siracusa era riuscito a consolidare i suoi domini in Sicilia, si rivolse alla colonizzazione intensiva del Mediterraneo. Fond\u00f2 citt\u00e0 soprattutto nell'Adriatico, colonie come Ancona o Adria in cui si rifugiarono principalmente gli esuli siracusani. Uscendo dai limiti della solo territorio siciliano, entr\u00f2 presto in competizione con gli Etruschi, che pi\u00f9 di tutti avevano il controllo del mar Tirreno. La natura di questa espansione port\u00f2 in tempi pi\u00f9 remoti i Siracusani ad affrontare anche gli abitanti della Corsica. Questa spinta verso l'esterno che diedero altri tiranni della citt\u00e0, si ripercosse anche su Dionisio che non voleva essere da meno nei confronti del suo nemico commerciale tra i mari del Tirreno: gli Etruschi.\nI motivi della spedizione.\nNella citt\u00e0 di Pyrgi era presente un santuario che si arricch\u00ec nel corso del tempo grazie agli empori commerciali: la sua fama si diffuse anche al di fuori dell'Etruria. La sua fama di ricchezze attir\u00f2 inevitabilmente l'attenzione di Dionisio che nel 384 a.C. organizz\u00f2 una spedizione per saccheggiare questo luogo di abbondanza, riuscendo a trarne un enorme bottino di oltre 1500 talenti. La testimonianza di Pyrgi \u00e8 l'unica risalente a un periodo anteriore alla conquista della penisola italica da parte dei Romani ed \u00e8 quindi di fondamentale importanza la testimonianza di questo saccheggio.\nVersione diodorea.\nNel 384 a.C. fu fondata la citt\u00e0 di Lissa da parte dei seguaci di Dionisio ed egli aveva posto al potere della citt\u00e0 un suo uomo fidato. Per\u00f2, il capo della citt\u00e0, ben fornito militarmente dal tiranno, si era opposto agli Illiri ed aveva perso molte navi. Trovandosi con poco denaro, Dionisio decise di compiere una spedizione contro l'Etruria con 60 triremi, prendendo con s\u00e9 il pretesto di dover combattere i pirati, ma avendo tra le mire quella di saccheggiare il famoso tempio di Pyrgi. La citt\u00e0 oppose poca resistenza e Dionisio riusc\u00ec a trafugare pi\u00f9 di mille talenti dal tempio, oltre ai cinquecento presi in tutta l'Etruria.\nQuesto denaro fu quasi totalmente speso per finanziare la guerra contro i Cartaginesi."}
{"id": "5309216", "revid": "110157", "url": "https://it.wikipedia.org/wiki?curid=5309216", "title": "L'ultima guerra d'indipendenza italiana", "text": "L'ultima guerra d'indipendenza italiana \u00e8 un opuscolo di divulgazione storica scritto da Michelangelo Semeraro e pubblicato nel 1920 da Antonio Vallardi Editore nella \"Collezione di opuscoli storici e di biografie popolari per fanciulli\" \nContenuto.\nL'opera riporta, in un linguaggio comprensibile anche ai pi\u00f9 giovani, le vicende della prima guerra mondiale, narrate con enfasi neorisorgimentale e irredentista."}
{"id": "5309217", "revid": "439868", "url": "https://it.wikipedia.org/wiki?curid=5309217", "title": "Guglielmo Giacinto di Nassau-Siegen", "text": "Vita.\nGuglielmo Giacinto era il figlio del principe Giovanni Francesco Desiderato di Nassau-Siegen ed Eleonora Sofia di Baden, la sua seconda moglie. Nel 1695, si stabil\u00ec a Siegen. Nello stesso anno, la citt\u00e0 cadde vittima di un grosso incendio, che bruci\u00f2 350 edifici, due chiese e la corte di Nassau, il quartier generale della famiglia regnante. Suo padre cominci\u00f2 la costruzione di un nuovo castello a Siegen come nuova residenza di famiglia nel 1696.\nDal 17 dicembre 1699 al 2 marzo 1707, Guglielmo Giacinto fu il sovrano di Nassau-Siegen. Gi\u00e0 da principe ereditario, aveva tenuto una corte ricca, probabilmente confidando che l'eredit\u00e0 fosse caduta su di lui. Egli sperava di ereditare molto pi\u00f9 del principato di Nassau-Siegen di suo padre, dal momento che era il pi\u00f9 prossimo parente maschio di re Guglielmo III d'Inghilterra, senza figli, e quindi un pontenziale erede delle estese terre di Guglielmo in Germania e la repubblica olandese. Tuttavia, Guglielmo III lasci\u00f2 nel suo testamento i suoi possedimenti a Giovanni Guglielmo Friso di Nassau-Dietz. Guglielmo Giacinto utilizz\u00f2 poi il titolo di principe di Orange in Brabante.\nNon eredit\u00f2 nemmeno le ricchezze di suo padre. Suo padre si era risposato con Isabella Clara du Puget de la Serre e aveva avuto, da lei, sette figli sopravvissuti. Nel suo testamento, egli le lasci\u00f2 un generoso lascito di 1100 talleri all'anno. I suoi due figli maschi riceverono ognuno 500 talleri l'anno e le sue cinque femmine 200 talleri ognuna. Guglielmo Giacinto contest\u00f2 il volere del padre davanti al Tribunale della Camera imperiale, tuttavia, perse la causa nel 1702.\nNello stesso anno Guglielmo III mor\u00ec in Inghilterra. Guglielmo Giacinto si rec\u00f2 a Parigi per assicurare il sostegno della Francia circa i suoi diritti all'eredit\u00e0. Gli altri pretendenti erano re Federico I di Prussia e Giovanni Guglielmo Friso di Nassau-Dietz, che fu designato erede da Guglielmo III nel suo testamento.\nRe Luigi XIV, tuttavia, mostr\u00f2 scarso interesse nel sostenere un principe protestante senza base di potere militare. Guglielmo Giacinto si rec\u00f2 poi nel principato di Orange ed l\u00ec annunci\u00f2 che si era impadronito del principato. Luigi XIV dichiar\u00f2 che il principe Henri Jules de Cond\u00e9 era il legittimo erede al principato di Orange e lo occup\u00f2 militarmente. Henri Jules trasfer\u00ec il principato alla Francia. Nel trattato di Utrecht del 1713, il principato fu definitivamente assegnato alla Francia.\nLa sua corte sontuosa, con la quale volle sottolineare il suo diritto all'eredit\u00e0 di Orange, i suoi viaggi e regali costavano molto pi\u00f9 di quanto il suo reddito dal ducato di Nassau-Siegen poteva sostenere. Guglielmo Giacinto fu di conseguenza indebitato con i banchieri De Rh\u00f6n e Sch\u00f6nemann di Francoforte, impegnando di villaggi Wilnsdorf e Wilgersdorf per 20000 talleri. Egli increment\u00f2 le tasse in tutto il paese a livelli intollerabili. Un'altra fonte di reddito erano le ammende eccessive, che danneggiarono ulteriormente la sua reputazione nel suo paese.\nLa sua irascibilit\u00e0 e ambizione erano temute nella propria famiglia. Quando suo fratello (e successore) Federico Guglielmo Adolfo espresse il suo malcontento, Guglielmo Giacinto diresse i cannoni del suo castello sul castello di suo fratello, al fine di dimostrare il suo potere. Federico Guglielmo Adolfo quindi citato in giudizio il fratello nell'assemblea del circolo di Vestfalia. Quando Guglielmo Giacinto visit\u00f2 la corte di Vienna nel 1705, per accrescere il sostegno per la sua pretesa eredit\u00e0, Siegen fu occupata dalle truppe di Nassau e Prussia. Il popolo si ribell\u00f2 e saccheggi\u00f2 e disarm\u00f2 castello di Guglielmo Giacinto.\nIl numero di denunce circa la sua condotta continu\u00f2 ad aumentare. Il 15 luglio 1706, Siegen fu ancora occupata, questa volta dalle truppe del Conte Palatino di Neuburg e dalla Prussia, su richiesta del consiglio aulico. Il cancelliere di Guglielmo Giacinto, de Colomba, che aveva giocato un ruolo importante nella tirannia di Guglielmo Giacinto, fu arrestato il 20 dicembre 1710 ed esiliato dall'impero germanico a vita. Guglielmo Giacinto fuggi ad Hadamar, da suo cugino, il principe Francesco Alessandro.\nLe rivolte contro il suo regno di terrore continuarono. Il 29 marzo 1707 Guglielmo Giacinto fece decapitare Friedrich Flender von der Hardt, sospetto leader dei ribelli, senza alcuna forma di processo. L'imperatore Giuseppe I utilizz\u00f2 questo atto per privare Guglielmo Giacinto del suo principato, che fu temporaneamente amministrato da due consiglieri imperiali e poi pass\u00f2 a Federico Guglielmo Adolfo. Nel 1713, la Francia ritir\u00f2 il titolo francese di Guglielmo Giacinto di conte di Chalon.\nA Guglielmo Giacinto fu assegnata una pensione annua di 4000 talleri. Il patrimonio restante fu usato per pagare le pensioni della sua matrigna e dei suoi fratelli e sorelle, i suoi creditori e un debito d'onore alla famiglia di Friedrich Flender. N\u00e9 una denuncia all'imperatore n\u00e9 alla dieta di Ratisbona sulla restituzione ebbero successo.\nMatrimoni e figli.\nGuglielmo Giacinto si spos\u00f2 tre volte. La sua prima moglie fu la principessa Maria Francesca di F\u00fcrstenberg-Heiligenberg, che egli spos\u00f2 il 9 aprile 1687 a Liegi. Maria Francesca mor\u00ec il 7 giugno 1691. Da lei ebbe tre figli:\nLa sua seconda moglie fu la contessa Maria Anna di Hohenlohe-Waldenburg-Schillingsf\u00fcrst, che spos\u00f2 il 22 maggio 1698 a Francoforte. Da Maria Anna ebbe una sola figlia femmina:\nSolo la sua terza moglie gli sopravvisse. Era Sofia di Starhemberg, sposata il 28 luglio 1740 a Vienna. Sofia mor\u00ec il 12 dicembre 1773 dopo essersi risposta con Costantino d'Assia-Rheinfels-Rotenburg. Questo matrimonio fu senza figli."}
{"id": "5309219", "revid": "122852850", "url": "https://it.wikipedia.org/wiki?curid=5309219", "title": "Mercedes F1 W06", "text": "La Mercedes F1 W06 Hybrid \u00e8 una monoposto sportiva di Formula 1 realizzata dalla Mercedes, per partecipare al Campionato mondiale di Formula 1 2015. \u00c8 stata la vettura sovrana della stagione 2015, eguaglia il numero di vittorie in una stagione 16 ottenuto dalla vettura dello scorso anno Mercedes F1 W05, completando il bottino dei risultati con 18 pole position, 13 giri veloci, 32 podi in una stagione e il record di 12 doppiette in gara, continuando di fatto il dominio Mercedes in F1.\nLivrea e sponsor.\nLa vettura presenta la stessa colorazione della stagione precedente, grigia e verde-azzurra per via dello sponsor Petronas e il logo della Mercedes-Benz su sfondo nero nella zona del cofano motore. Nella livrea sono presenti i nuovi sponsor Epson e Boss. Durante la stagione vengono dipinti di nero i deflettori laterali.\nStagione.\nIl 2015 \u00e8 il mondiale nel segno di Lewis Hamilton che vince in Australia, Bahrain, Cina. In Spagna torna arrembante Nico Rosberg che ottiene due successi consecutivi (Spagna e Monaco). Ma Hamilton torna a vincere sempre fino in Ungheria dove vince Vettel. Il resto del mondiale vede Hamilton vincere quasi sempre ad eccezione degli ultimi 3 GP dove vince Rosberg ottenendo 6 pole consecutive. Il britannico si laurea campione del mondo ad Austin con 3 gare di anticipo e la Mercedes \u00e8 campione dei costruttori."}
{"id": "5309220", "revid": "767487", "url": "https://it.wikipedia.org/wiki?curid=5309220", "title": "Furore di vivere", "text": "Furore di vivere (\"Le chemin des \u00e9coliers\") \u00e8 un film del 1959 diretto da Michel Boisrond, tratto dall'omonimo romanzo di Marcel Aym\u00e9.\nTrama.\nParigi, aprile 1944: nella citt\u00e0 occupata dai nazisti, gli studenti Paul e Antoine si danno alla borsa nera. Ma se l'operato del primo viene compreso e supportato dal padre, i genitori di Antoine, contrari a tali pratiche, restano all'oscuro della reale condotta del figlio.\nProduzione.\nCoproduzione italo-francese, le riprese si svolsero interamente in Francia dal 9 marzo al 30 aprile 1959."}
{"id": "5309231", "revid": "2039709", "url": "https://it.wikipedia.org/wiki?curid=5309231", "title": "Vincenzo De Cosmo", "text": ""}
{"id": "5309236", "revid": "287204", "url": "https://it.wikipedia.org/wiki?curid=5309236", "title": "Oregon (Missouri)", "text": "Oregon \u00e8 un centro abitato (\"city\") degli Stati Uniti d'America e capoluogo della contea di Holt nello Stato del Missouri. La popolazione era di 857 persone al censimento del 2010.\nStoria.\nOregon venne progettata nel 1841. Prende il nome dal Territorio dell'Oregon, allora considerato una destinazione privilegiata dei pionieri. In precedenza la citt\u00e0 si chiamava Finley.\nGeografia fisica.\nOregon \u00e8 situata a (39.986632, -95.142501).\nSecondo lo United States Census Bureau, ha un'area totale di 1,00 miglia quadrate (2,59\u00a0km\u00b2).\nSociet\u00e0.\nEvoluzione demografica.\nSecondo il censimento del 2010, c'erano 857 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 98,4% di bianchi, lo 0,5% di nativi americani, lo 0,5% di asiatici, e lo 0,7% di due o pi\u00f9 etnie. Ispanici o latinos di qualunque razza erano lo 0,2% della popolazione."}
{"id": "5309239", "revid": "24823", "url": "https://it.wikipedia.org/wiki?curid=5309239", "title": "A Pair of Pianos", "text": "A Pair of Pianos \u00e8 un album di John Mehegan e Eddie Costa con Vinnie Burke, pubblicato dalla Savoy Records nel 1955.\nI brani dell'ellep\u00ec furono registrati il 15 novembre del 1955 al \"Rudy Van Gelder Studio\" di Hackensack, New Jersey (Stati Uniti)."}
{"id": "5309240", "revid": "767487", "url": "https://it.wikipedia.org/wiki?curid=5309240", "title": "Romeu Silva", "text": "Carriera.\nClub.\nRomeu ha sempre giocato nel campionato portoghese, debuttando a 19 anni con la maglia del Vit\u00f3ria Guimar\u00e3es. Durante i 15 anni di militanza nella massima serie lusitana \u00e8 riuscito a trionfare due volte, entrambe con il Benfica.\nNazionale.\nHa collezionato 11 presenze con la maglia della Nazionale."}
{"id": "5309243", "revid": "599013", "url": "https://it.wikipedia.org/wiki?curid=5309243", "title": "Campionati mondiali di slittino 2007", "text": "I Campionati mondiali di slittino 2007, trentanovesima edizione della manifestazione organizzata dalla Federazione Internazionale Slittino, si tennero dal 2 al 4 febbraio 2007 a Igls, una frazione di Innsbruck in Austria, sulla Kunsteisbahn Bob-Rodel Igls, la stessa sulla quale si svolsero le competizioni del bob e dello slittino ai Giochi di e le rassegne iridate nel 1977, nel 1987 e nel 1997; furono disputate gare in quattro differenti specialit\u00e0: nel singolo uomini, nel singolo donne, nel doppio e nella prova a squadre.\nDominatrice della manifestazione fu la nazionale tedesca, capace di conquistare tutti e quattro i titoli e sette medaglie sulle dodici assegnate in totale: quelle d'oro furono vinte da David M\u00f6ller nel singolo uomini, che biss\u00f2 il titolo vinto a Nagano 2004, da Tatjana H\u00fcfner nell'individuale femminile, dalla coppia formata da Patric Leitner ed Alexander Resch nel doppio, al loro quarto trionfo dopo quelli ottenuti a Sch\u00f6nau am K\u00f6nigssee 1999, a Sankt Moritz 2000 ed a Nagano 2004, e dalla squadra composta dagli stessi M\u00f6ller, Leitner e Resch insieme a Silke Kraushaar-Pielach nella prova a squadre.\nOltre ai tedeschi David M\u00f6ller, Patric Leitner ed Alexander Resch, che vinsero due medaglie d'oro, gli altri atleti che riuscirono a salire per due volte sul podio in questa rassegna iridata furono la connazionale Silke Kraushaar-Pielach e l'italiano Armin Z\u00f6ggeler.\nRisultati.\nSingolo uomini.\nLa gara fu disputata il 3 febbraio nell'arco di due \"manches\" e presero parte alla competizione 53 atleti in rappresentanza di 25 differenti nazioni; campione uscente era l'italiano Armin Z\u00f6ggeler, che concluse la prova al secondo posto, ed il titolo fu conquistato dal tedesco David M\u00f6ller, gi\u00e0 campione mondiale a Nagano 2004, mentre terzo giunse l'altro tedesco Jan Eichhorn.\nSingolo donne.\nLa gara fu disputata il 4 febbraio nell'arco di due \"manches\" e presero parte alla competizione 36 atlete in rappresentanza di 16 differenti nazioni; campionessa uscente era la tedesca Sylke Otto, nel frattempo ritiratasi dalle competizioni, ed il titolo fu conquistato dalla connazionale Tatjana H\u00fcfner, medaglia di bronzo ai Giochi di , davanti alle altre teutoniche Anke Wischnewski, gi\u00e0 sul podio nella scorsa rassegna mondiale, e Silke Kraushaar, campionessa mondiale a Nagano 2004 e per tre volte sul podio olimpico, compresa la vittoria ottenuta a .\nDoppio.\nLa gara fu disputata il 4 febbraio nell'arco di due \"manches\" e presero parte alla competizione 52 atleti in rappresentanza di 13 differenti nazioni; campioni uscenti erano i tedeschi Andr\u00e9 Florsch\u00fctz e Torsten Wustlich, che conclusero la prova al settimo posto, ed il titolo fu conquistato dai connazionali Patric Leitner ed Alexander Resch, gi\u00e0 vincitori del titolo iridato a Sch\u00f6nau am K\u00f6nigssee 1999, a Sankt Moritz 2000 ed a Nagano 2004 e dell'oro olimpico a , davanti ai cugini austriaci Tobias Schiegl e Markus Schiegl, campioni mondiali ad Altenberg 1996 e ad Igls 1997, ed agli statunitensi Mark Grimmette e Brian Martin, sul podio ai Giochi di e di oltrech\u00e9 in altre quattro rassegne mondiali. Grazie a questo risultato Leitner e Resch raggiunsero Stefan Krau\u00dfe e Jan Behrendt alla vetta della classifica dei plurivincitori nella specialit\u00e0.\nGara a squadre.\nLa gara fu disputata il 2 febbraio ed ogni squadra nazionale pot\u00e9 prendere parte alla competizione con una sola formazione; nello specifico la prova vide la partenza di un singolarista uomo ed uno donna, nonch\u00e9 di un doppio per ognuna delle 13 formazioni, gareggiando ciascuno in una singola \"manche\"; la somma totale dei tempi cos\u00ec ottenuti laure\u00f2 campione la nazionale tedesca di David M\u00f6ller, Silke Kraushaar-Pielach, Patric Leitner ed Alexander Resch davanti alla squadra italiana formata da Armin Z\u00f6ggeler, Sandra Gasparini, Christian Oberstolz e Patrick Gruber ed a quella austriaca composta da Daniel Pfister, Nina Reithmayer, Peter Penz e Georg Fischler."}
{"id": "5309247", "revid": "767487", "url": "https://it.wikipedia.org/wiki?curid=5309247", "title": "Magic Mike XXL", "text": "Magic Mike XXL \u00e8 un film del 2015 diretto da Gregory Jacobs, sequel di \"Magic Mike\" del 2012.\nTrama.\nSono passati tre anni da quando Magic Mike ha deciso di abbandonare la sua carriera da spogliarellista, ma il lavoro di falegname in cui si era gettato a capofitto stenta a decollare, anche la sua fidanzata lo ha abbandonato, finch\u00e9 un giorno, sentendo da Spotify il vecchio brano su cui esibiva la sua pony, si riaccende vuoi per passione vuoi per istinto la sua indole di ballerino spogliarellista. All'indomani di ci\u00f2, viene contattato dai vecchi re di Tampa, che oramai abbandonati da Dallas, loro vecchio MC, hanno bisogno di lui per recarsi alla Convention per il loro ultimo addio alla carriera e vogliono farlo dando vita ad un ultimo e memorabile spettacolo. Con i suoi compagni di palcoscenico intraprende un viaggio da Tampa a Myrtle Beach, dove si terr\u00e0 lo show, facendo nuove e vecchie conoscenze, riallacciando vecchi rapporti ormai perduti, e creandone nuovi, ognuno di loro trova la sua strada futura da cui trarr\u00e0 l'ispirazione per preparare il proprio ultimo numero. Ne esce un successo, una fine gloriosa per ognuno di loro piena di orgoglio e soddisfazione per aver lasciato all'apice.\nDistribuzione.\nIl primo trailer \u00e8 stato diffuso il 4 febbraio 2015, seguito dal trailer italiano. Il film \u00e8 stato distribuito nelle sale cinematografiche statunitensi il 1\u00ba luglio 2015. In Italia \u00e8 stato distribuito il 24 settembre 2015. Il film ha incassato 122 milioni di dollari in tutto il mondo."}
{"id": "5309253", "revid": "1542020", "url": "https://it.wikipedia.org/wiki?curid=5309253", "title": "Natale Amodeo", "text": "Biografia.\nNato a Pozzallo, in provincia di Ragusa, alla carica di deputato altern\u00f2 anche la carica di sindaco della cittadina, nel corso degli anni Settanta.\nEsponente del Partito Socialista Italiano, \u00e8 stato membro della Camera dei deputati nella VIII, nella IX e nella X Legislatura della Repubblica Italiana."}
{"id": "5309254", "revid": "599013", "url": "https://it.wikipedia.org/wiki?curid=5309254", "title": "Alberto Rio", "text": "Carriera.\nNazionale.\nHa collezionato 2 presenze con la maglia della Nazionale."}
{"id": "5309256", "revid": "599013", "url": "https://it.wikipedia.org/wiki?curid=5309256", "title": "Jos\u00e9 Balbino da Silva", "text": "Carriera.\nNazionale.\nHa giocato una sola partita con la maglia della Nazionale portoghese nel 1923."}
{"id": "5309258", "revid": "1728", "url": "https://it.wikipedia.org/wiki?curid=5309258", "title": "Giovanni Enriques", "text": "Cronologia.\n1905\nNasce il 24 gennaio a Bologna dal matematico Federigo Enriques e da Luisa Coen. \u00c8 l'ultimo di tre figli, preceduto da Alma (1900) e Adriana (1902). La famiglia, da met\u00e0 Ottocento residente a Livorno, ma con propaggini in Tunisia, appartiene alla buona borghesia ebraica laicizzante.\n1915-22\nFrequenta a Bologna il Liceo-Ginnasio Galvani (indirizzo \u00abmoderno\u00bb). Nelle vacanze estive nell'Appennino tosco-emiliano, fa amicizia con i fratelli Carlo e Nello Rosselli. Nell'ottobre 1922, al seguito del padre chiamato alla cattedra di Geometria a Roma, si trasferisce nella capitale, iscrivendosi al Liceo Tasso.\n1923\nSi diploma al \u00abTasso\u00bb e si iscrive al biennio di Fisica e Matematica, propedeutico al triennio della Scuola di Ingegneria. Conosce Enrico Fermi e molti dei \u00abRagazzi di via Panisperna\u00bb, diventando soprattutto amico di Emilio Segr\u00e8, anche per la comune passione per la montagna.\n1929\nIl 15 novembre si laurea in Ingegneria Civile, con una tesi in elettrotecnica.\n1930\nIl 1\u00ba febbraio visita a Ivrea l'Olivetti e, dopo un colloquio con Adriano Olivetti, entra nell'azienda. Per qualche mese far\u00e0 l'apprendista operaio; poi, a poco a poco, avr\u00e0 mansioni di maggior rilievo e comincer\u00e0 a essere apprezzato dal fondatore, Camillo Olivetti. In fabbrica gi\u00e0 lavorava l'ingegner Gino Levi (poi Martinoli), il futuro direttore tecnico dell'Olivetti, che diventer\u00e0 uno dei suoi pi\u00f9 cari\namici.\n1931\nIn maggio lascia l'Olivetti per recarsi poco dopo negli Stati Uniti, dove far\u00e0 esperienze varie (aziendali e non), per un anno circa.\n1932\nIn autunno viene riassunto da Camillo Olivetti, il quale ne favorisce una rapida carriera, tra Bologna e Milano.\n1936\nIn giugno \u00e8 nominato direttore dell'Ufficio Esteri dell'Olivetti e comincia a viaggiare vorticosamente.\nIn agosto, durante le vacanze estive, conosce Emma Cosattini (figlia dell'avvocato udinese Giovanni Cosattini, noto antifascista, deputato\nsocialista fino al '26). Si sposano il 25 ottobre e avranno tre figli: Luisa (1938-1940), Lorenzo (1939) e Federico (1941).\n1938\nNel tardo autunno, dopo l'emanazione delle \u00ableggi razziali\u00bb, \u00e8 trasferito per motivi prudenziali temporaneamente a Parigi, presso una consociata della Olivetti.\n1939-43\nRientrato a Ivrea dopo qualche mese, continua il proprio lavoro, pur con le inevitabili difficolt\u00e0 connesse al periodo bellico e alla legislazione antisemita.\n1943\nIl 9 settembre partecipa a una prima riunione antifascista di dipendenti dell'Olivetti. Due giorni dopo, in rappresentanza del Pli, entra nel \u00abComitato interpartitico\u00bb aziendale, fulcro del Cln di Ivrea.\nIl 16 ottobre muore a 25 anni la moglie Emma, di febbre tifoidea.\n1944\nNel febbraio Adriano Olivetti, a rischio d'arresto, si rifugia in Svizzera. La Olivetti rimane affidata a un triumvirato: Martinoli, Enriques e Giuseppe Pero (direttore amministrativo). La collaborazione con la Resistenza \u00e8 molto stretta.\nEnriques si fa fabbricare un falso certificato di arianizzazione. A fine anno (o forse nel gennaio seguente) convince un ufficiale tedesco a non far saltare la fabbrica, facendogli balenare una lauta ricompensa a guerra finita.\n1945\nLuned\u00ec 7 maggio l'Olivetti, che aveva di molto rallentato la produzione negli ultimi mesi di guerra, riapre i battenti. Poco dopo, Adriano e i suoi parenti tornano\ndalla Svizzera e riprendono il controllo dell'azienda. Martinoli, destinato alla Hispano-Olivetti, si dimette. Pero torna alle sue normali mansioni. Enriques \u00e8 nominato direttore della filiale di Roma, dove comincia a esaminare nuove proposte di lavoro. Ma ben presto sar\u00e0 richiamato alla direzione commerciale, per aprire la filiale inglese dell'azienda.\nMilita nell'ala sinistra del Pli (leader Nicol\u00f2 Carandini) e collabora al quotidiano \u00abRisorgimento Liberale\u00bb, diretto da Mario Pannunzio.\n1946\nLo zio Isaia Levi \u2013 che aveva sposato Nella Coen, sorella di sua madre \u2013 gli dona, ancora in vita, la maggioranza delle Penne Aurora e circa un terzo del pacchetto di controllo della Zanichelli (gli altri due terzi alle sorelle Adriana e Alma, che rilever\u00e0 rispettivamente nel 1959 e nel 1960).\n1947\nViene nominato direttore generale della Olivetti (assieme a Giuseppe Pero).\n1948\nAssume la presidenza della Zanichelli, delegandone per\u00f2 la gestione al direttore generale Ezio della Monica.\n1951\nFonda a Torino l'Editoriale Aurora Zanichelli, che pubblicher\u00e0, nel corso di una decina d'anni, sette \"Annuari\" e otto volumi di \"Enciclopedie monografiche\".\nIn ottobre, va a vivere a Torino, in piazza Cavour 10.\n1953\nIn febbraio d\u00e0 le dimissioni dalla Olivetti, per divergenze con Adriano circa la gestione dell'azienda. Accetta comunque un contratto di consulenza per due anni.\nQualche mese dopo, assume la direzione dell'Ipsoa (Istituto Post-Universitario per lo Studio dell'Organizzazione Aziendale), sostenuto soprattutto dall'Olivetti, dalla Fiat e dall'Unione Industriale di Torino.\n1955\nAlla fine dell'anno lascia il Pli, in opposizione alla linea assunta dal segretario Giovanni Malagodi sulla competenza dei tribunali militari a giudicare in tempo di pace i militari in congedo.\n1956\nAbbandona la direzione dell'Ipsoa e stipula un contratto di consulenza con l'Imi (Istituto Mobiliare italiano) presieduto da Stefano Siglienti, che si protrarr\u00e0 fin verso la met\u00e0 degli anni Settanta, con importanti iniziative soprattutto nel campo turistico in Sardegna (Parabola d'Oro).\nIl 24 settembre sposa in seconde nozze Jose Bozzi, rimasta vedova del marito Roberto Biscaretti di Ruffia due anni prima.\n1957\nSi trasferisce con la famiglia a Milano, in piazza Belgiojoso 2. Nel 1964 andr\u00e0 ad abitare in piazza Castello 4.\n1959\nDecide di occuparsi a fondo del rilancio della Zanichelli e procede quindi a un graduale ricambio dei vertici e a investimenti volti a una modernizzazione dell'azienda. Un anno dopo il figlio Federico comincer\u00e0 un apprendistato, che lo porter\u00e0 gradualmente alla guida della casa editrice. Il fratello Lorenzo, fisico, lo affiancher\u00e0 nel 1978.\n1961\nCede il controllo delle Penne Aurora all'ingegner Franco Verona.\n1970-74\nPartecipa alla Giunta confederale della Confindustria, con la carica di \u00abconsigliere incaricato\u00bb, cio\u00e8 con la delega a occuparsi del Centro studi.\n1987\nLascia la presidenza della Zanichelli e ne diventa Presidente onorario.\n1990\nMuore a Milano il 21 maggio, dopo una lunga malattia.\nBibliografia.\n1. Opere di Giovanni Enriques\n1.1 Corrispondenze da Londra al Risorgimento Liberale: \n\"Arrivo a Londra\", 12 gennaio 1946; \n\"La guerra \u00e8 un argomento strettamente confidenziale\", 1\u00ba febbraio 1946;\n\"Che cosa pensiamo gli inglesi di noi\", 22 febbraio 1946.\nIl testo di questi articoli \u00e8 riprodotto in appendice al libro autobiografico di Giovanni Enriques \"Via d'Azeglio 57\" (V. oltre)\n1.2 \"AZ PANORAMA Collana di enciclopedie monografiche\" diretta da Giovanni Enriques\",\"\nEdgardo Macorini, Geno Pampaloni (Editoriale Aurora Zanichelli, 1954-1963)\nOpera costituita da 8 volumi pi\u00f9 un volume di indici:\n- \"La terra in cui viviamo. Enciclopedia monografica della geografia, \"a cura di Giovanni Enriques, 1954\n- \"L'uomo e la tecnica. Enciclopedia monografica della produzione, \"a cura di Delfino Insolera, 1956\n- \"Libri nel tempo. Enciclopedia monografica della letteratura, \"a cura di Franco Fortini, 1957\n- \"Il gioco e gli sport. Enciclopedia monografica della ricreazione, \"a cura di Edgardo Macorini, 1958\n- \"Le leggi della vita. Enciclopedia monografica della biologia, \"a cura di Ludovico Giulio, 1958\n- \"Ricerca e scienza. Enciclopedia monografica dell'informazione\", a cura di Delfino Insolera, 1959\n- \"Civilt\u00e0 nell'arte. Enciclopedia monografica delle arti figurative, \"a cura di Enrico Castelnuovo, 1960\n- \"Gli Stati e le civilt\u00e0. Enciclopedia monografica della storia, \"a cura di Arsenio Frugoni, 1961.\n1.3 Giovanni Enriques et al. \"Il turismo: fattore di sviluppo economico \"(Nuovo Mezzogiorno, marzo 1959)\n1.4 Giovanni Enriques \"If I were a dictator : in margine alla discussione sul Mezzogiorno \"(Mondo Economico, 4 aprile 1959)\n1.5 Giovanni Enriques\" Sta in noi - Il turismo: fattore di accelerazione nel processo di sviluppo per il Mezzogiorno\" (Mondo Economico, 8 agosto 1959)\n1.6 Giovanni Enriques, Domenico Bucarelli \"Porto Conte: prospettive di sviluppo della baia\" \"(\"IMI, 1965\")\"\n1.7 Giovanni Enriques \"Via d'Azeglio 57\" (Zanichelli, 1983): libro autobiografico di ricordi d'infanzia e di resoconti alpinistici\n2. Opere su Giovanni Enriques\n2.1 Gianni Sofri\" Giovanni Enriques: un ricordo\" (Zanichelli, 1991): libro fuori commercio [ripubblicato in: Gianni Sofri \"Del fare libri: mezzo secolo da Zanichelli\" (Zanichelli, 2013)]\n2.2 Alessandra Cimmino \"ENRIQUES, Giovanni\" (voce del Dizionario Biografico degli Italiani, vol 42, Treccani, 1993)\n2.3 Federico Enriques \"Castelli di carta - Zanichelli 1959-2009: una storia\" (Il Mulino, 2008)\n2.4 Sandro Gerbi \"Giovanni Enriques: dalla Olivetti alla Zanichelli \"(Hoepli, 2013)\n2.5 Luigi M. Faccini \"Giovanni Enriques, che seppe immaginare il futuro \"(Zanichelli, 2013)\nCollegamenti esterni.\nwww.treccani.it/enciclopedia/giovanni-enriques_%28Dizionario-Biografico%29/\nwww.zanichelli.it\nwww.zanichelli.it/catalogo-storico\nimages.catalogo.zanichelli.it/f/prova/fi/fileunico.pdf\nwww.giralibro.it"}
{"id": "5309261", "revid": "767487", "url": "https://it.wikipedia.org/wiki?curid=5309261", "title": "\u00c1lvaro Pina", "text": "Carriera.\nNazionale.\nHa collezionato una sola presenza con la maglia della Nazionale portoghese nel 1930."}
{"id": "5309274", "revid": "767487", "url": "https://it.wikipedia.org/wiki?curid=5309274", "title": "Pedro Temudo", "text": "Carriera.\nNazionale.\nHa giocato una sola partita con la maglia della Nazionale portoghese nel 1929."}
{"id": "5309275", "revid": "729019", "url": "https://it.wikipedia.org/wiki?curid=5309275", "title": "Aeroporto Double Eagle II", "text": "L'Aeroporto Double Eagle II \u00e8 un aeroporto statunitense situato a 11 km dal centro di Albuquerque, capoluogo della Contea di Bernalillo e centro pi\u00f9 popolato dello Stato federato del Nuovo Messico.\nCostruito nel 1982, prese il nome dalla \"Double Eagle II\", la prima mongolfiera che, pilotata da Ben Abruzzo, riusc\u00ec a trasvolare l'Oceano Atlantico."}
{"id": "5309287", "revid": "599013", "url": "https://it.wikipedia.org/wiki?curid=5309287", "title": "Augusto Amaro", "text": "Carriera.\nNazionale.\nHa collezionato 2 presenze con la maglia della Nazionale."}
{"id": "5309296", "revid": "68895", "url": "https://it.wikipedia.org/wiki?curid=5309296", "title": "Carnia (Venzone)", "text": "Carnia (\"Cjargne\" in friulano) \u00e8 una frazione del comune di Venzone, in provincia di Udine, in Friuli Venezia Giulia: situata ad un'altitudine di 259\u00a0m s.l.m., conta circa 400 abitanti.\nGeografia fisica.\nTerritorio.\nCarnia \u00e8 principalmente circondata da montagne. In direzione sud, verso Venzone, si trova il monte San Simeone. A ovest si trova il monte Amariana (\u00a0m s.l.m.). A est si trova il monte Plauris (\u00a0m s.l.m.) che \u00e8 anche il monte pi\u00f9 alto delle Prealpi Giulie. A est si trova anche il monte di Tugliezzo. A nord invece proseguono le Prealpi Giulie. Al confine tra il comune di Venzone e di Amaro si trova il fiume Fella (54\u00a0km) che a Venzone affluisce nel Tagliamento. Carnia dista poco meno di 5\u00a0km dal capoluogo comunale.\nClima.\nIl clima di Carnia pu\u00f2 essere definito sia temperato sia alpino. La temperatura media in una giornata d'inverno \u00e8 quasi sempre maggiore dello 0\u00a0\u00b0C, mentre la temperatura media di una giornata estivo non supera quasi mai i 25-30\u00a0\u00b0C. Le precipitazioni non sono abbondanti anche se piove per circa 100-150 giorni all'anno. Durante i mesi invernali a Carnia soffia un vento da nord.\nStoria.\nStoricamente piccola localit\u00e0 montana di passaggio e di sosta, in quanto posta al crocevia tra la Carnia con le Alpi Carniche e la Valcanale con le Alpi Giulie. Il paese si svilupp\u00f2 notevolmente in seguito al 1879, quando entr\u00f2 in funzione la ferrovia Udine-Pontebba. Per la sua posizione centrale, la localit\u00e0 fu scelta come scalo principale del territorio della Carnia.\nDurante la seconda guerra mondiale la stazione ferroviaria di Carnia \u00e8 stata uno dei passaggi principale dei convogli tedeschi che deportavano gli Ebrei nei lager della Germania. Distrutta durante il conflitto, fu ricostruita in differente sede.\nCome per tutta la fascia limitrofa a Carnia e quindi ai comuni di Venzone e Gemona del Friuli, Carnia ha subito molti danni nel terremoto del 6 maggio 1976.\nMonumenti e luoghi d'interesse.\nLa chiesa parrocchiale di San Pietro Apostolo, risalente al XIX secolo, venne distrutta dal sisma del 1976 e ricostruita successivamente in stile contemporaneo. L'edificio \u00e8 stato consacrato il 10 ottobre 1998. All'interno, la chiesa conserva un'acquasantiera in noce e l'opera scultorea sempre in noce della \"Crocifissione\", entrambi opera dello scultore locale Franco Maschio. Un mosaico raffigurante \"San Pietro\" \u00e8 stato realizzato da Luigi Mirolo.\nA Carnia c'erano due caserme militari, di cui una costruita al tempo dell'occupazione francese sulla quale c'\u00e8 incisa una frase. L'altra caserma \u00e8 ora in disuso perch\u00e9 ora \u00e8 in uso la Caserma Feruglio di Venzone, sede dell 8\u00ba Reggimento alpini.\nInfrastrutture e trasporti.\nLa stazione di Carnia, situata sulla ferrovia Pontebbana, serva il paese e il territorio limitrofo.\nNella frazione passa inoltre la strada statale 13 Pontebbana ed inizia la strada statale 52 Carnica. Nei paraggi della frazione passa l'autostrada A23, che presenta l'uscita \"Carnia-Tolmezzo\".\nEconomia.\nNella zona confinante con i comuni di Amaro e Moggio si trova la zona industriale di Carnia. Tra queste industrie si trova un importante fabbrica di pannelli di legno e uno scatolificio. Dall'altra parte della ferrovia si trovano molte coltivazioni. Tra questi sono frequenti le colture di mais e soia. Quest'ultima per\u00f2 da quando \u00e8 stata importata ha anche attirato molte cimici."}
{"id": "5309306", "revid": "119694496", "url": "https://it.wikipedia.org/wiki?curid=5309306", "title": "Swat (stato)", "text": "Lo Stato di Swat fu uno stato principesco del subcontinente indiano, avente per capitale la citt\u00e0 di Saidu Sharif.\nStoria.\nLa regione dello Swat era gi\u00e0 abitata migliaia di anni prima della costituzione dello Stato dal popolo Udyana che prosper\u00f2 per la posizione strategica in cui era posto lo Stato, al crocevia di importanti aree di commercio sin dall'antichit\u00e0 e che conobbe il passaggio di Alessandro il Grande e del sultano Mahmud di Ghazni.\nSwat divenne gi\u00e0 nei primi secoli dopo Cristo uno dei principali centri del buddismo nell'area, con lo sviluppo della scuola Mahayana e la presenza del pellegrino cinese Fa-Hsien, che menzion\u00f2 nel V secolo la presenza di circa 500 monasteri in tutta la valle. Dopo di lui, Sun Yun (519 d.C.), Hsuan-tsang (630 d.C.) e Wu-kung (752 d.C.) fecero visita a Swat e la definirono come una regione molto ricca con un clima favorevole, ampie foreste ed alberi da frutto.\nLa dinastia Kushan govern\u00f2 il paese per secoli sino a quando non venne spodestata dagli Hefalitinel V secolo e la gloria dei Gandhara termin\u00f2 col declino del buddismo col consequenziale abbandono di oltre 1400 monasteri.\nDall'VIII secolo in poi, gli arabi iniziarono ad esercitare una certa pressione sull'area da ovest e gran parte delle terre passarono sotto dinastie di religione islamica. Diverse trib\u00f9 pashtun e turche avanzarono verso Laghmanat, Ningarhar e Dir per invadere lo Swat, sconfiggendo buddisti e ind\u00f9 ed ottenendo il controllo dell'area. Tra il 1519 ed il 1520 queste trib\u00f9 vennero sottomesse all'Impero moghul.\nDopo aver ottenuto nel XVIII secolo l'indipendenza dai moghul ed il governo dei capi religiosi, nel 1849 venne ufficialmente istituito lo Stato islamico di Swat sotto Sayyid Akbar Shah, anche se dopo la morte di questa e sino al 1915 la reggenza dello Stato fu sempre pi\u00f9 complessa dai tumulti interni. Nel 1917 venne nominato regnante Miangul Abdul Wadud. Gli inglesi, che nel frattempo avevano ottenuto anche il protettorato sull'area, riconobbero questo nuovo Stato sovrano nel 1926. A seguito della dichiarazione d'indipendenza pakistana nel 1947, lo Stato venne annesso al Pakistan.\nGovernanti.\nI regnanti dello Swat mantennero il titolo di Amir-e Shariyat e dal 1918 furono noti col nome di Padishah; il titolo venne cambiato con quello di Wali nel 1926 quando lo Stato divenne a tutti gli effetti parte del British Raj."}
{"id": "5309309", "revid": "212348", "url": "https://it.wikipedia.org/wiki?curid=5309309", "title": "Johannes Sapidus", "text": "Biografia.\nStudi\u00f2 dal 1506 a Parigi, fra gli altri con Jacques Lef\u00e8vre d'\u00c9taples (Jacobus Faber Stapul) e Fausto Andrelini. Nel 1510, a soli vent'anni, fu nominato direttore della Scuola latina della sua citt\u00e0 natale, incarico da cui venne estromesso nel 1525 perch\u00e9 accusato di simpatie luterane. \nFu apprezzato da famosi umanisti, tra cui Erasmo da Rotterdam, con il quale dal 1514 stabil\u00ec una duratura amicizia e intrattenne una fitta corrispondenza. Nel 1526 si trasfer\u00ec a Strasburgo, dove nel 1528 gli fu affidata nel \"Predigerkloster\" una cattedra, dapprima come latinista, e in seguito di poesia. I genitori di alcuni allievi gli imputavano di essere un protestante troppo tiepido. Per la verit\u00e0, Sapidus, pur aderendo alla Riforma, era pi\u00f9 interessato all'eleganza del latino che ai problemi religiosi.\nNon si hanno molte notizie sulla sua vita privata: risulta che si spos\u00f2 tre volte, e che dal primo matrimonio ebbe una figlia, che spos\u00f2 nel 1537 Johannes Sturm, destinato a diventare rettore del Ginnasio di Strasburgo.\nOpere.\nTra le sue opere sono da ricordare \"Epigrammata\", 1520 e \"Anabion\", 1540, commedia sacra sulla resurrezione dei morti, ripubblicata ancora nel 1991 da Peter Lang, in versione tedesca con originale latino a fronte."}
{"id": "5309332", "revid": "363629", "url": "https://it.wikipedia.org/wiki?curid=5309332", "title": "Andrea D'Ambrosio", "text": "Biografia.\nLaureato in cinematografia, ha frequentato la Nuova universit\u00e0 del cinema e della televisione di Roma (Nuct), diplomandosi in regia nel corso tenuto da Giuseppe De Santis, Carlo Lizzani, Florestano Vancini ed Ettore Scola, Ugo Pirro. \u00c8 stato assistente alla regia in numerosi film ed \u00e8 docente in vari corsi di cinema italiani ed europei."}
{"id": "5309333", "revid": "463686", "url": "https://it.wikipedia.org/wiki?curid=5309333", "title": "Hans Witz (umanista)", "text": ""}
{"id": "5309342", "revid": "1924342", "url": "https://it.wikipedia.org/wiki?curid=5309342", "title": "Non-Fiction (Ne-Yo)", "text": "Non-Fiction \u00e8 il sesto album in studio del cantante statunitense Ne-Yo, pubblicato nel gennaio 2015 dalla Motown Records.\nIl disco.\nL'album \u00e8 stato preceduto da tre singoli: \"Money Can't Buy\" (con rapper Jeezy), \"She Knows\" (con rapper Juicy J) e \"Coming with You\". Al momento della sua uscita, l'album \u00e8 stato accolto con recensioni positive dai critici musicali. L'album ha raggiunto la posizione numero 5 della Billboard 200, vendendo 59.000 copie nella prima settimana."}
{"id": "5309344", "revid": "1522738", "url": "https://it.wikipedia.org/wiki?curid=5309344", "title": "Stato islamico", "text": "Lo Stato islamico (: \"al-dawla al-isl\u0101m\u012byya\") \u00e8 una struttura che si autoaccredita a gestire una forma di governo (regime politico) in cui le basi ideologiche si appoggiano sui principi della \"shari'a\", la legge religiosa islamica.\nEvoluzione ideologica e storica.\nFin dai primi tempi dell'Islam sono stati numerosi i governi che si sono definiti \"islamici\", a partire dal primo califfato della storia dell'Islam, fondato dopo la morte del profeta Maometto, che attribuiva ogni potere esecutivo all'autorit\u00e0 di un califfo, termine il cui significato \u00e8 \"vicario\" di Maometto.\nTuttavia la locuzione \"Stato islamico\" ha assunto connotazioni pi\u00f9 specifiche in epoca contemporanea, a partire dal XX secolo. Il concetto moderno di Stato islamico \u00e8 stato articolato e promosso da ideologi come Abu l-A'la al-Maududi, dall'ayatollah Ruhollah Khomeini, da Israr Ahmed e da Sayyid Qutb. Come le precedenti esperienze, lo Stato islamico addita le sue radici nella legge islamica ed \u00e8 modellato sull'esempio della prima societ\u00e0 musulmana (la \"Umma\"). Tuttavia, a differenza dei governi retti dai califfi, che erano forme di dispotismo imperiale o di monarchie, la nozione moderna di Stato islamico pu\u00f2 essere compatibile e incorporare istituti politici pi\u00f9 moderni, o comunque estranei a tali tradizioni, come le elezioni e il diritto di voto, il potere parlamentare, il potere di revisione giurisdizionale e la sovranit\u00e0 popolare (vedi democrazia islamica).\nNel XX e XXI secolo sono molti gli esempi di Paesi musulmani che hanno incorporato in tutto o in parte la legge islamica (shari'a e fiqh) nei loro ordinamenti legali. Alcuni Paesi musulmani hanno invece statuito l'Islam come religione di stato nelle loro costituzioni, anche se non applicano la legge islamica nei loro sistema giurisdizionale. Gli Stati islamici possono essere distinti, in base alla loro forma costitutiva, in monarchie islamiche o in repubbliche islamiche.\nEsempi di repubblica islamica sono l'Iran, il Pakistan, la Mauritania. Mentre quelli di monarchie islamiche sono il Qatar, gli Emirati Arabi Uniti, il Bahrein e l'Arabia Saudita."}
{"id": "5309347", "revid": "247222", "url": "https://it.wikipedia.org/wiki?curid=5309347", "title": "Leo Valdez", "text": ""}
{"id": "5309351", "revid": "132266", "url": "https://it.wikipedia.org/wiki?curid=5309351", "title": "Naufragio della Principessa Jolanda", "text": ""}
{"id": "5309354", "revid": "149485", "url": "https://it.wikipedia.org/wiki?curid=5309354", "title": "Reflection", "text": ""}
{"id": "5309364", "revid": "1305772", "url": "https://it.wikipedia.org/wiki?curid=5309364", "title": "Reflection (Fifth Harmony)", "text": "Reflection \u00e8 il primo album in studio del girl group statunitense Fifth Harmony, pubblicato il 30 gennaio dalla Syco e dalla Epic Records. Dal punto di vista lirico, discute i temi dell'empowerment femminile, dell'amore e della fiducia in s\u00e9 stessi e quest'album pop presenta sound synthpop, \"grungy\" hip hop ed R&amp;B. Presenta collaborazioni con i rapper americani Kid Ink e Tyga e con la cantautrice americana Meghan Trainor, e con importanti produttori come Ori Kaplan, Dr. Luke e Stargate. L'album ha ricevuto recensioni generalmente positive da parte dei critici musicali, ed \u00e8 stato valutato come il miglior album del 2015 da diverse riviste, tra cui \"Spin\", \"Rolling Stone\" e \"Complex\".\nCommercialmente, l'album \u00e8 entrato nella \"Billboard\" 200 alla quinta posizione con vendite di 80.000 copie. \"Reflection\" \u00e8 entrata nella top 20 nel Regno Unito, dopo aver raggiunto la diciottesima posizione, nella top 10 in Paesi come Canada, Nuova Zelanda e Spagna e nella top 30 in altri dieci Paesi. Per promuovere ulteriormente l'album, il gruppo ha intrapreso il loro primo tour headliner, il Reflection Tour, visitando gli Stati Uniti, il Canada, il Messico e l'Europa. Per promuovere l'album, il gruppo ha iniziato il loro primo tour, The Reflection Tour, partito da San Francisco, per poi proseguire per altre citt\u00e0 degli Stati Uniti, del Canada, del Messico e d'Europa.\nL'album contiene i singoli multiplatino \"Boss\", \"Sledgehammer\" e \"Worth It\". L'album \u00e8 stato certificato disco di platino dalla RIAA per aver venduto pi\u00f9 di copie negli Stati Uniti d'America.\nAntefatti e pubblicazione.\nDopo essersi classificate al terzo posto nella seconda edizione del talent-show televisivo \"The X Factor\" ed aver pubblicato il loro EP di debutto \"Better Together\", le Fifth Harmony hanno annunciato che avrebbero pubblicato un album nella primavera del 2014. Durante le fasi di votazione degli MTV Video Music Awards 2014, in cui le Fifth Harmony sono state nominate nella categoria \"artista esordiente\", \u00e8 stato chiesto ai fan di votare il gruppo un certo numero di volte per poter sbloccare la copertina del disco. Il titolo e la copertina dell'album sono stati svelati sul sito ufficiale delle Fifth Harmony il 12 agosto 2014. Dopo aver ricevuto feedback negativi dai fan, il gruppo ha rivelato una nuova copertina dell'album il 23 agosto 2014. La data di uscita dell'album \u00e8 stata posticipata pi\u00f9 volte durante l'ultimo trimestre del 2014 e all'inizio del 2015, ed \u00e8 stato infine pubblicato negli Stati Uniti il 30 gennaio 2015.\nPromozione.\n\"Boss\" \u00e8 stato pubblicato come primo singolo dall'album il 7 luglio 2014 seguito il giorno seguente dal video su Vevo. La canzone ha debuttato alla posizione numero 43 della Billboard Hot 100, con 75\u00a0000 copie vendute durante la prima settimana.\n\"Sledgehammer\", il secondo singolo, \u00e8 stato reso disponibile il 28 ottobre 2014, mentre il suo rispettivo video musicale \u00e8 uscito il 25 novembre sul loro canale Vevo ufficiale. La canzone ha debuttato al numero 40 della Billboard Hot 100 diventando, momentaneamente, il singolo alla posizione pi\u00f9 alta del gruppo.\n\"Worth It\", realizzato con la partecipazione di Kid Ink, \u00e8 arrivato nelle radio degli Stati Uniti come terzo singolo estratto da \"Reflection\" il 3 marzo 2015 a quasi un anno di distanza dal primo singolo. La canzone ha debuttato al 12\u00ba posto della celebre classifica americana. Mentre entrambi i singoli precedenti \"Boss\" e \"Sledgehammer\" hanno ottenuto la certificazione di platino, \"Worth it\" ha ottenuto il triplo disco di platino negli States."}
{"id": "5309385", "revid": "33689", "url": "https://it.wikipedia.org/wiki?curid=5309385", "title": "Mike Bost", "text": "Biografia.\nNato e cresciuto nell'Illinois, dopo aver prestato servizio nei marines, Bost lavor\u00f2 come imprenditore e successivamente entr\u00f2 in politica con il Partito Repubblicano.\nNel 1994 fu eletto all'interno della legislatura statale dell'Illinois, dove rimase per vent'anni.\nNel 2014 si candid\u00f2 alla Camera dei Rappresentanti contro il deputato democratico in carica da un solo mandato William Enyart. La competizione si rivel\u00f2 molto serrata ma alla fine Bost prevalse, riuscendo ad essere eletto."}
{"id": "5309398", "revid": "287204", "url": "https://it.wikipedia.org/wiki?curid=5309398", "title": "Concentrazione Nazionale Democratica Liberale", "text": "La Concentrazione Nazionale Democratica Liberale \u00e8 stato un partito politico italiano, d'orientamento liberale e monarchico, fondato da Alfredo Covelli ed Emilio Patrissi.\nStoria.\nLa Concentrazione Nazionale Democratica Liberale fu fondata per volont\u00e0 di Alfredo Covelli, che aspirava a riunire diverse forze democratiche e liberali in un partito liberale riformista di orientamento monarchico.\nLa presidenza del partito fu affidata ad Alberto Bergamini, mentre Emilio Patrissi divenne segretario e Covelli vicesegretario.\nNel 1945 la Concentrazione Nazionale Democratica Liberale nomin\u00f2 quattro membri alla Consulta Nazionale: Tullio Benedetti, Gustavo Fabbri, Emilio Patrissi, e Francesco Starabba.. Patrissi poi lasci\u00f2 il partito per aderire con successo all'Uomo Qualunque.\nAlle elezioni del 1946 si present\u00f2 insieme al Partito Democratico Italiano nella lista chiamata Blocco Nazionale della Libert\u00e0, che ottenne il 2,8% e 16 seggi all'Assemblea Costituente, eleggendo Alberto Bergamini, Gustavo Fabbri, Tullio Benedetti e Alfredo Covelli.\nAlla proclamazione della repubblica, e in opposizione a essa, fondendosi con altri partiti e associazioni minori liberali e monarchiche, la Concentrazione diede vita al Partito Nazionale Monarchico."}
{"id": "5309400", "revid": "300067", "url": "https://it.wikipedia.org/wiki?curid=5309400", "title": "Naile \u00c7\u0131rak", "text": ""}
{"id": "5309401", "revid": "300067", "url": "https://it.wikipedia.org/wiki?curid=5309401", "title": "Naile Cirak", "text": ""}
{"id": "5309403", "revid": "88740", "url": "https://it.wikipedia.org/wiki?curid=5309403", "title": "Claude-Henri Watelet", "text": "Fu membro della Acad\u00e9mie fran\u00e7aise.\nWatelet fu un ricco \"fermier-g\u00e9n\u00e9ral\" che era anche un pittore dilettante, un rispettato incisore di acquaforte, un teorico dell'arte e un esperto di giardinaggio. La rendita che Watelet aveva nell'Orleanese lo lasciarono libero di seguire le proprie vocazioni: arte, letteratura e giardini. Il suo \"Essai sur les jardins\", del 1774, fermamente basato sulle idee inglesi espresse da Thomas Whately, introdussero il giardino inglese in Francia, come \"jardin Anglois\". Watelet divenne il centro del mondo dell'arte francese del suo tempo.\nBiografia.\nWatelet era nato a Parigi, e aveva preso dimora in rue Charlot e frequentava il \"salotto letterario\" del luned\u00ec di Madame Geoffrin, dove dovrebbe aver incontrato La Live de Jully, che aveva inciso uno dei disegni di Watelet e che, come Watelet, era uno dei primo patroni di Greuze. Nel 1754 Watelet fu accolto come associato onorario nella Acad\u00e9mie royale de peinture et de sculpture, nello stesso periodo di Bergeret de Grandcourt, un altro collezionista ed esperto la cui cooptazione fu sostenuta dal \"Ferme G\u00e9n\u00e9rale\".\nNel 1760 fu eletto alla Acad\u00e9mie fran\u00e7aise in forza del suo pema didattico \"L'Art de peindre\". Il poema \u00e8 composto di quattro \"chants\" dedicati a Disegno, Colore, Invenzione Pittorica e Invenzione Poetica. \u00c8 seguito da precetti in prosa su Proporzioni, Insieme, Equilibrio o Peso e Movimento delle figure, Bellezza, Grazia, Armonia di Luce e Colori, Effetto, Espressione e Passioni. La seconda met\u00e0 del lavoro fu decorata con sue incisioni e vignette illustrative, in cui si dimostr\u00f2 un incisore di talento: Denis Diderot disse che se avesse avuto una copia del poema \"L'Art de peindre\" di Watelet, avrebbe tagliato via le illustrazioni per incorniciarle sotto vetro e avrebbe gettato il resto nel fuoco.\nUna versione ampliata del saggio forn\u00ec le basi per un dizionario incompiuto di Watelet sulle belle arti.\nIn questo periodo Watelet inizi\u00f2 un rapporto che dur\u00f2 una vita con la pastellista Marguerite Le Comte, una giovane donna sposata cui lui stava insegnando la tecnica dell'acquaforte. Con lei e con il suo vecchio tutore, l'abate Fran\u00e7ois Copette della Sorbonne fece un secondo viaggio in Italia, 1763\u201364. A Roma, due pensionati della Acad\u00e9mie de France \u00e0 Rome misero insieme una raccolta di poemi di Luigi Subleyras, intitolata \"Nella venuta in Roma di madama le Comte e dei signori Watelet e Copette\", che commemora la loro visita nel 1764; \u00e8 illustrata con acqueforti, per lo pi\u00f9 di \u00c9tienne de La Vall\u00e9e Poussin, e di Franz Edmund Weirotter e Hubert Robert, la cui raccolta di dieci aqueforti \"Les Soir\u00e9es de Rome\", prodotta nello stesso periodo, fu dedicata Mme Le Conte. Winckelmann li port\u00f2 a vedere le antichit\u00e0 di Villa Albani.\nNel \"Essai sur les Jardins\", l'esperienza di Watelet con i fisiocratici form\u00f2 la sua visione bucolica di una Francia che poteva essere in grado di tornare a una semplice economia agraria basata su un modello idealizzato di una fattoria a propriet\u00e0 familiare. Dichiar\u00f2 la sua dedizione alla filosofia di Rousseau nelle pagine di apertura del suo trattato di giardinaggio, che dava un dettagliato resoconto dell'impostazione di un \"ferme orn\u00e9e\", come quella che il poeta inglese William Shenstone aveva aperto a The Leasowes, iniziata nel 1743.\nWatelet aveva preceduto il suo saggio con suoi esperimenti di giardinaggio in un'isola sulla Senna che possedeva a Colombes (Hauts-de-Seine); qui tra il 1754 e il 1772 cre\u00f2 quello che secondo era William Howard Adams \"ambiente pittoresco unico in giardini francesi al momento della sua creazione\" Il suo \"Moulin Joly\" (\"bel mulino\") offriva alloggio, una fattoria, stalle, un caseificio, un apiario, un mulino, passeggiate, gite viste ornate con sculture, un giardino floreale e un orto medicinale, con un laboratorio medico e infermeria, unendo bellezza e utilit\u00e0. L'aspirazione verso una nuova sensibilit\u00e0 per un giardino atmosferico \u2013 che una pianta del Moulin Joly mostra che c'erano percorsi perfettamente rettilinei attraverso i boschi, \u00e8 generalmente accreditata alla visione dei pittori della generazione di Watteau, che dipingeva nei giardino ora cresciuti impiantati nel secolo precedente. L'ispirazione di Watelin potrebbe in parte derivare da suo amico Boucher. Negli anni 40 del 1700, Jean-Baptiste Oudry aveva auto accesso ai giardini del principe di Guisa ad Arcueil e spesso portava con s\u00e9 giovani artisti per disegnare con lui nei parchi abbandonati; Boucher l'accompagn\u00f2 in pi\u00f9 occasioni.\nA causa della sua amicizia con il pittore Fran\u00e7ois Boucher, e delle sue leioni di arte in Italia con Hubert Robert durante il suo viaggio giovanile, le influenze di Boucher e di \"Robert-les-ruines\" furono direttamente trasferite ai nuovi giardini francesi nel \"genre pittoresque\". Nel 1780 il visionario architetto neoclassico Nicolas Le Camus de M\u00e9zi\u00e8res dedic\u00f2 a Watelet \"Le g\u00e9nie de l'architecture, ou L'analogie de cet art avec nos sensations\" (\"Il genio dell'architettura, o l'analogia di questa arte con le nostre sensazioni\").\nIl trattato di Watelet apparse lo stesso anno che il giardino di Maria Antonietta intorno al Petit Trianon inizi\u00f2 a essere rimodellato; nel 1783 due lati del padiglione guardavano su piccole radure di prato circondate da distese e gruppi di alberi, e il suo \"petit hameau\" (piccolo borgo) era terminato, come una scenografia per una pastorale, specchiandosi all'estremit\u00e0 di un piccolo lago non pi\u00f9 grande dello stagno di un villaggio.\nNel ritratto di Greuze, Watelet \u00e8 mostrato con in mano un compasso e una riduzione in bronzo della Venere de' Medici sulla \"bureau plat\", come se fosse nel processo di determinare il segreto della perfette proporzioni di un corpo femminile. Watelet scrisse articoli per la \"Encyclop\u00e9die\"; annotati da John R. Pannabecker, sulla pittura e l'incisione, contribu\u00ec al volume sulle vite dei titolari del posto di \"premier peintre du roi\" da Charles Le Brun (1752) e lavor\u00f2 sul progetto di un \"Dictionaire des beaux-arts\"; la crescente debolezza e stanchezza superarono i suoi sforzi, e il lavoro fu completato e pubblicato dopo la sua morte.\nPer assecondare il suo interesse per il palcoscenico scrisse una serie di commedie e brevi drammi pastorali, elencati di seguito. Sembra che due siano stati rappresentati, uno a una selezionata compagnia allo Ch\u00e2teau de Choisy."}
{"id": "5309406", "revid": "785863", "url": "https://it.wikipedia.org/wiki?curid=5309406", "title": "Leon Schlesinger Productions", "text": ""}
{"id": "5309432", "revid": "287451", "url": "https://it.wikipedia.org/wiki?curid=5309432", "title": "Pestarini", "text": ""}
{"id": "5309439", "revid": "31886", "url": "https://it.wikipedia.org/wiki?curid=5309439", "title": "Tobias (genere)", "text": ""}
{"id": "5309443", "revid": "1614279", "url": "https://it.wikipedia.org/wiki?curid=5309443", "title": "Lorena Cacciatore", "text": "Biografia.\nNata a Palermo, dopo aver frequentato il liceo psicopedagogico \"Finocchiaro Aprile\" nel capoluogo siciliano, si trasferisce a Roma per diventare allieva dell\"'Accademia Nazionale d'Arte Drammatica Silvio D'Amico,\" che abbandona dopo il primo anno per via delle riprese di \"Agrodolce\".\nAttrice di teatro, cinema e televisione, esordisce alla Rai nel 2009 con il ruolo di Eleonora Scaffidi nella soap opera \"Agrodolce\". Nel 2011 \u00e8 coprotagonista in \"La vita che corre\", miniserie televisiva diretta da Fabrizio Costa, dove interpreta Anna. L'anno successivo prende parte al film \"L'amore \u00e8 imperfetto\" della regista salentina Francesca Muci accanto all'attrice Anna Foglietta, interpretando il ruolo di Adriana.\nA seguito della sua esperienza accademica ha continuato la sua formazione attraverso stage all'estero, lavorando con alcuni \"actor coach\" dell'Actors Studios di New York. Dopo l'esordio al cinema ha preso parte a numerose fiction Rai, tra cui \"Don Matteo 11\", interpretando ruoli per lo pi\u00f9 drammatici e controversi.\nIl 26 settembre 2021 \u00e8 diventata madre di Edoardo, avuto dal calciatore Federico Marchetti."}
{"id": "5309453", "revid": "125593828", "url": "https://it.wikipedia.org/wiki?curid=5309453", "title": "Mi piace cantare", "text": "Mi piace cantare (\"I Love to Singa\") \u00e8 un film del 1936 diretto da Tex Avery. \u00c8 un cortometraggio d'animazione della serie \"Merrie Melodies\", prodotto dalla Leon Schlesinger Productions e uscito negli Stati Uniti il 18 luglio 1936, distribuito dalla Warner Bros. Il corto, che \u00e8 uno spensierato tributo al film \"Il cantante di jazz\" con Al Jolson, raffigura la storia di un gufetto che vuole cantare jazz al posto della musica classica che piace ai suoi genitori tedeschi. Il corto fu rieditato con il marchio \"Blue Ribbon\" il 18 novembre 1944.\nCom'era allora consuetudine, il corto si basa su una canzone di un film Warner Bros. In questo caso, \"I Love to Singa\" era stata scritta da Harold Arlen ed E.Y. Harburg per \"The Singing Kid\", un film con lo stesso Al Jolson uscito tre mesi prima del corto. Nel film la canzone viene eseguita tre volte da Jolson: prima con Cab Calloway, poi con gli Yacht Club Boys e infine di nuovo con Calloway. Il corto, una delle prime \"Merrie Melodies\" prodotte nel processo Technicolor a tre strisce, \u00e8 riconosciuto come uno dei primi capolavori di Avery, e negli ultimi anni \u00e8 diventato una sorta di film di culto con diverse citazioni nella cultura popolare.\nTrama.\nA casa del professor Fritz Owl, insegnante di musica classica, si schiudono quattro uova da cui nascono quattro gufetti. Il primo \u00e8 un tenore che canta \"Chi mi frena in tal momento\" dalla \"Lucia di Lammermoor\", il secondo \u00e8 un violinista che suona il \"Tr\u00e4umerei\" dalle \"Scene infantili\", il terzo \u00e8 un flautista che si esibisce nella \"Fr\u00fchlingslied\" dalle \"Romanze senza parole\", mentre il quarto \u00e8 un cantante di jazz, genere odiato dai genitori. Dopo aver tentato, senza successo, di fargli cantare \"Drink to Me Only with Thine Eyes\" accompagnato all'armonium dalla madre, Fritz caccia di casa il figlio. Quest'ultimo si imbatte in un concorso radiofonico per dilettanti condotto da Jack Bunny (gioco di parole su Jack Benny). Tra quelli rifiutati, un uccello che suona \"Listen to the Mocking Bird\" all'armonica, un merlo che suona \"Nola\" al sassofono, un uccello che suona \"Turkey in the Straw\" alla fisarmonica, un altro che canta \"Ridi pagliaccio\" (ma con testo diverso), una gallina che canta \"I'm Forever Blowing Bubbles\" e un uccello balbuziente che recita \"Simple Simon\". Battezzatosi Gufo Jolson (in originale \"Owl Jolson\", riferimento ad Al Jolson), il gufetto si mette a cantare \"I Love to Singa\". La madre lo sente alla radio e si reca allo studio con il resto della famiglia per riportarlo a casa. Jack Bunny, impressionato dall'esibizione, si accinge a premiare Gufo Jolson, ma quest'ultimo, vedendo la propria famiglia arrivata fuori dalla stanza, inizia a cantare \"Drink to Me Only with Thine Eyes\". Jack Bunny lo sta per cacciare, ma Fritz, riconoscendo il talento del figlio, interviene e canta \"I Love to Singa\" con tutta la famiglia. Gufo Jolson vince cos\u00ec il concorso.\nDistribuzione.\nEdizione italiana.\nIl corto fu doppiato in italiano per la televisione alla fine degli anni novanta dalla Time Out Cin.ca. Non essendo stata registrata una colonna sonora senza dialoghi, nelle scene parlate la musica fu sostituita. Le canzoni rimasero quindi in inglese, mentre la filastrocca \"Simple Simon\" fu tradotta.\nEdizioni home video.\nIl corto \u00e8 incluso (con i titoli originali ripristinati) nel disco 4 della raccolta DVD \"\" e nel doppio DVD \"Il meglio di Warner Bros. - 50 Cartoons da collezione Looney Tunes\". \u00c8 stato inoltre inserito come contenuto speciale nell'edizione a due dischi e nel Blu-ray Disc di \"Happy Feet\", dove \u00e8 per\u00f2 visibile solo in lingua originale con sottotitoli.\nNella cultura di massa.\nRecentemente la canzone \"I love to Singa\" \u00e8 diventata un meme di Internet."}
{"id": "5309454", "revid": "785863", "url": "https://it.wikipedia.org/wiki?curid=5309454", "title": "I Love to Singa", "text": ""}
{"id": "5309462", "revid": "547992", "url": "https://it.wikipedia.org/wiki?curid=5309462", "title": "Bruno Di Luia", "text": "Biografia.\nRomano, sguardo torvo e naso schiacciato da pugile, Di Luia negli oltre cinquanta film che ha interpretato non ha ricoperto ruoli da protagonista, ma pi\u00f9 che altro quello di sgherro o scagnozzo del cattivo di turno, soprattutto nei film di Tomas Milian. Ha comunque avuto modo di interpretare alcune parti rilevanti, come quella dell'antagonista in \"A pugni nudi\" del 1974 e quella dell'esattore che perseguita Enrico Montesano in \"Grandi magazzini\" del 1986. Ha partecipato anche a diverse serie televisive. Inoltre ha fatto parte del cast del film religioso \"La passione di Cristo\".\nIn alcune pellicole, come \"Porci con la P.38\", \u00e8 stato anche maestro d'armi.\nEx giocatore di rugby con trascorsi in Serie A nel CUS Roma, \u00e8 stato militante di Avanguardia Nazionale; suo fratello maggiore, Serafino Di Luia, \u00e8 stato uno dei fondatori del movimento con Stefano Delle Chiaie."}
{"id": "5309464", "revid": "71433", "url": "https://it.wikipedia.org/wiki?curid=5309464", "title": "Aaron John Buckley", "text": ""}
{"id": "5309466", "revid": "132266", "url": "https://it.wikipedia.org/wiki?curid=5309466", "title": "Scialuppe di salvataggio del RMS Titanic", "text": ""}
{"id": "5309467", "revid": "59976", "url": "https://it.wikipedia.org/wiki?curid=5309467", "title": "Intermediate Experimental Vehicle", "text": ""}
{"id": "5309468", "revid": "1073227", "url": "https://it.wikipedia.org/wiki?curid=5309468", "title": "Premi e riconoscimenti di Tiziano Ferro", "text": "Le pubblicazioni di Tiziano Ferro vantano oltre 20 milioni di copie certificate, vendute prevalentemente in Europa e in America Latina. Nella sua carriera ha ottenuto tra i pi\u00f9 prestigiosi riconoscimenti nazionali e internazionali: Billboard Latin Music Awards, European Border Breakers Awards, Festivalbar, Wind Music Awards, MTV Europe Music Awards, TIM MTV Awards, Nickelodeon Kids' Choice Awards, Onstage Awards, Premios Cadena Dial, Premios Oye!, Premio italiano della musica, Premio Lunezia, Premio Videoclip Italiano, Rockol Awards, TRL Awards, World Music Awards."}
{"id": "5309471", "revid": "116562456", "url": "https://it.wikipedia.org/wiki?curid=5309471", "title": "Via di segnalazione di Wnt", "text": "Le vie di segnalazione Wnt sono un insieme di vie di trasduzione del segnale attraverso proteine che trasmettono il segnale dall'esterno della cellula, attraverso recettori di superficie, all'interno della cellula.\nSono state caratterizzate tre vie di segnalazione per Wnt:\nTutte le vie di segnalazione Wnt sono attivate dal legame di un ligando proteico Wnt per un recettore della famiglia Frizzled, che invia il segnale biologico alla proteina Dishevelled all'interno della cellula. La via canonica di Wnt porta alla trascrizione genica, la via non canonica per la polarit\u00e0 planare cellulare regola il citoscheletro che \u00e8 responsabile della forma della cellula, mentre la via non canonica Wnt / via del calcio regola il calcio all'interno della cellula. Le vie di segnalazione di Wnt sono utilizzate per la comunicazione paracrina cellula-cellula o per la segnalazione autocrina. Questa via \u00e8 altamente conservata dal punto di vista evolutivo, il che significa che \u00e8 simile in molte specie dalla \"Drosophila melanogaster\" all\"'Homo sapiens\".\nLa segnalazione di Wnt \u00e8 stata identificata per il suo ruolo nella carcinogenesi, ma da allora gli \u00e8 stato attribuito un ruolo nello sviluppo embrionale. Tra i processi embrionali Wnt determina la disposizione degli organi a destra o a sinistra dell'asse mediale embrionale , determinazione del destino cellulare, proliferazione cellulare e la migrazione delle cellule. Questi processi sono necessari per la corretta formazione di tessuti come ossa, cuore e muscoli. Il suo ruolo nello sviluppo embrionale \u00e8 stato scoperto per gli effetti che causavano le mutazioni genetiche nel \"pathway\" di Wnt prodotte negli embrioni della Drosophila melanogaster. Successive ricerche hanno scoperto che i geni controllati da Wnt influenzano lo sviluppo del cancro alla mammella nelle cavie. \nA tal proposito l'importanza clinica di questo percorso \u00e8 stata dimostrata dalle mutazioni che portano ad una variet\u00e0 di malattie, compresi cancro della mammella, della prostata, glioblastoma, diabete di tipo II e altro."}
{"id": "5309476", "revid": "270833", "url": "https://it.wikipedia.org/wiki?curid=5309476", "title": "Pointe-du-Hoc", "text": ""}
{"id": "5309483", "revid": "767487", "url": "https://it.wikipedia.org/wiki?curid=5309483", "title": "Abencerrages", "text": "Abencerages \u00e8 la spagnolizzazione del nome della famiglia di origini magrebine dei Ban\u016b Sarr\u0101j, , (letteralmente \"i figli del sellaio\"). Questa famiglia gioc\u00f2 un ruolo molto importante negli ultimi anni del Sultanato di Granada, in al-Andalus, partecipando ai vari sconvolgimenti socio-politici che hanno avuto luogo in questo periodo chiave della storia della Spagna e contribuendo a scatenare una guerra civile che indebol\u00ec il sultanato nasride, che port\u00f2 alla fine di dominio musulmano nella guerra di Granada.\nIl periodo in cui la famiglia ottenne maggior potere fu sotto il regno del sultano Mu\u1e25ammad IX, sotto il suo regno il visir fu Y\u016bsuf ibn al-Sarr\u0101j. Ma quando sal\u00ec al trono Mu\u1e25ammad X, il potere della famiglia inizi\u00f2 a diminuire. Sostennero vari sultani, come Ab\u016b Na\u1e63r Sa\u02bfd, ma subirono anche forti persecuzioni ad opera di alcuni sultani che sostennero. Si ribellarono a Malaga nel 1469, ai tempi del sultano Abu l-Hasan 'Ali (il \"Muley-Hacen\" delle cronache castigliane), la ribellione venne domata e i Ban\u016b Sarr\u0101j furono duramente perseguitati, al che molti di loro fuggirono nel Regno di Castiglia.\nSecondo la leggenda, il sultano Boabdil (Ab\u016b \u02bfAbd All\u0101h Mu\u1e25ammad) ordin\u00f2 l'assassinio dei membri pi\u00f9 importanti del clan, trentasei uomini vennero massacrati, si pensa a causa di una storia d'amore: uno dei Ban\u016b Sarr\u0101j venne catturato mentre tentava di scalare le pareti dell'Alhambra per salire dalla sua amante, che era un membro della famiglia reale. Boabdil convoc\u00f2 i membri della famiglia nell'Alhambra, tra la stanza detta appunto \"degli Abencerrages\" e il Patio dei Leoni, e ordin\u00f2 ai Zegris (famiglia rivale dei Ban\u016b Sarraj ) di massacrarli. Si dice che tale fu la mattanza che la fontana del Patio dei Leoni inizi\u00f2 a sgorgare sangue.\nI Ban\u016b Sarr\u0101j furono nemici delle famiglie Zegris e Banu Egas (\"Bannigas\").\nLa storia dei Ban\u016b Sarr\u0101j ispir\u00f2 molte poesie e due opere liriche, \"Gli Abenceragi\" di Luigi Cherubini e \"L'esule di Granata\" di Giacomo Meyerbeer."}
{"id": "5309490", "revid": "125465411", "url": "https://it.wikipedia.org/wiki?curid=5309490", "title": "Tracciabilit\u00e0 dei prodotti", "text": "La tracciabilit\u00e0 dei prodotti \u00e8 l'insieme dei mezzi che permette di verificare la storia, i movimenti e il percorso effettuato da prodotti, oggetti e merce in genere.\nTipici esempi di utilizzo di questa possibilit\u00e0 tecnica sono:\nTracciabilit\u00e0 dei prodotti alimentari.\nLa tracciabilit\u00e0 dei prodotti alimentari \u00e8 stata regolamentata nel 2002 dalla Comunit\u00e0 Europea: regolamento (CE) n.178/2002. I vantaggi della tracciabilit\u00e0 dei prodotti alimentari sono:\nLe tecnologie per monitorare la tracciabilit\u00e0 dei prodotti, negli ultimi anni, hanno reso questo processo pi\u00f9 facile e sicuro. Ad esempio, applicare un sistema blockchain permette di immagazzinare informazioni sulla filiera in modo sicuro poich\u00e9 una volta inserite le informazioni non sono pi\u00f9 modificabili.\nTracciabilit\u00e0 e Rintracciabilit\u00e0.\n\u00c8 bene specificare che con il termine tracciabilit\u00e0 si riconoscono quelle fasi di monitoraggio del prodotto dal momento della produzione al momento della vendita, da monte a valle della filiera produttiva. Il termine inglese \u00e8 \u201ctracking\u201d.\nCon il termine rintracciabilit\u00e0, invece, si intende il processo inverso. Si dice da valle a monte della filiera produttiva. Viene chiamato anche \u201crichiamo\u201d: dal momento della vendita si vuole risalire al produttore. Il termine inglese \u00e8 \u201ctracing\u201d.\nCarne bovina.\nPer i tagli di carne bovina venduti sfusi al dettaglio esiste un sistema di etichettatura di rintracciabilit\u00e0 (regolamento CE n. 1760/2000), per cui devono essere riportate obbligatoriamente anche le seguenti informazioni aggiuntive:"}
{"id": "5309492", "revid": "599013", "url": "https://it.wikipedia.org/wiki?curid=5309492", "title": "Sebasti\u00e1n Ayala", "text": "Caratteristiche tecniche.\nGioca come centrocampista centrale."}
{"id": "5309494", "revid": "61051", "url": "https://it.wikipedia.org/wiki?curid=5309494", "title": "Carnia (frazione di Venzone)", "text": ""}
{"id": "5309497", "revid": "1828520", "url": "https://it.wikipedia.org/wiki?curid=5309497", "title": "Nazionale di calcio a 5 dell'Irlanda del Nord", "text": "La nazionale di calcio a 5 dell'Irlanda del Nord \u00e8, in senso generale, una qualsiasi delle selezioni nazionali di Calcio a 5 della Irish Football Association che rappresentano l'Irlanda del Nord nelle varie competizioni ufficiali o amichevoli riservate a squadre nazionali."}
{"id": "5309499", "revid": "729019", "url": "https://it.wikipedia.org/wiki?curid=5309499", "title": "Battaglia di Tunisi (309 a.C.)", "text": "La battaglia di Tunisi (che non va confusa con quella del 310 a.C.) si svolse nel 309 a.C. e vide contrapposti i Cartaginesi e i generali siracusani Agatocle e suo figlio Arcagato.\nAntefatti.\nDopo la vittoria nella battaglia di Tunisi del 310 a.C., Agatocle riusc\u00ec a espandere il proprio potere in Libia; gli alleati dei cartaginesi, impauriti dalla sua minaccia, si schierarono con lui e ne sostennero le conquiste. Ma quando Agatocle si avventur\u00f2 nei meandri della Libia per sottomettere anche quei popoli nomadi, i Numidi in particolare, che l\u00ec abitavano, alcuni alleati insofferenti gli si rivoltarono contro e si unirono a Cartagine che aveva tentato di riconquistare la citt\u00e0 di Tunisi (citt\u00e0 che probabilmente coincide con la Tunisi odierna).\nNel frattempo a Siracusa venne catturato il generale nemico Amilcare, questa mossa mise in confusione l'esercito cartaginese, composto da 40000 fanti e 600 cavalieri, che perirono tutti sotto le armi greche. Amilcare fu messo in catene, torturato e infine gli fu tagliata la testa e mandata in Africa da Agatocle.\nIl dinasta aretuseo pose il proprio esercito presso la citt\u00e0 di Tunisi per difenderla. La supremazia di Agatocle fu messa in dubbio da un litigio tra Arcagato e un generale dell'esercito di Agatocle, Licisco. Tale fu la disperazione di Arcagato che non resistette dall'ucciderlo. L'esercito siracusano, che vedendo il corpo, cominci\u00f2 ad accusare il figlio di Agatocle di averlo ucciso e pretese di avere Arcagato per fargli pagare il fio. Agatocle riusc\u00ec comunque a riportare la calma tra i suoi uomini.\nSvolgimento.\nI Cartaginesi, che avevano reclutato soldati tra i Numidi, approfittarono di questo momento di confusione e si avvicin\u00f2 all'esercito siracusano che era di stanza a Tunisi. Si appost\u00f2 col suo esercito presso un'altura e ordinarono alla cavalleria numidica di infastidire l'esercito siracusano, al che Agatocle rispose inviando alcune unit\u00e0 di frombolieri.\nBen presto entrambi gli eserciti si schierarono a battaglia e si affrontarono nei pressi del fiume che scorre nella citt\u00e0. I barbari sotto l'urto degli esperti soldati greci, si ritirarono e cos\u00ec fecero anche i soldati numidi, solo per poco si opposero come ultima resistenza i soldati greci, guidati da Clinone, che militavano per Cartagine. I cartaginesi si rifugiarono in una fortezza, mentre Agatocle trionfava della vittoria.\nL'esercito siracusano mise in serie difficolt\u00e0 l'esercito cartaginese che mano a mano perse sempre pi\u00f9 alleati e uomini.\nConseguenze.\nVista la difficolt\u00e0 dei Siracusani di fronte all'assedio della lor citt\u00e0 da parte di Amilcare, Agatocle scelse di ritornare in Sicilia lasciando in Libia suo figlio Arcagato con parte dell'esercito."}
{"id": "5309504", "revid": "70691793", "url": "https://it.wikipedia.org/wiki?curid=5309504", "title": "Editrice Goriziana", "text": ""}
{"id": "5309517", "revid": "1543377", "url": "https://it.wikipedia.org/wiki?curid=5309517", "title": "Incidente di Union Square", "text": "L'incidente di Union Square avvenne il 28 agosto 1991, quando un treno della linea 4 della metropolitana di New York in transito sulla linea IRT Lexington Avenue deragli\u00f2 poco prima di arrivare alla stazione di Union Square.\nCinque persone sono decedute a causa dell'incidente, che risulta quindi essere il pi\u00f9 grave da quello occorso nel 1928 presso la stazione di Times Square.\nL'incidente.\nVerso le 00.12 (UTC-5) del 28 agosto 1991, un treno composto da dieci carrozze R62 della linea 4 della metropolitana di New York in transito sulla linea IRT Lexington Avenue con circa 216 passeggeri deragli\u00f2 poco prima della stazione di Union Square. Il treno viaggiava circa cinque volte la velocit\u00e0 limite di 16 chilometri all'ora, troppo affinch\u00e9 il sistema di freno automatico lo fermasse in tempo.\nLa prima carrozza venne tranciata a met\u00e0 e la seconda fin\u00ec nell'altra corsia di binari, altre tre carrozze furono danneggiate e alcune colonne di sostegno vennero distrutte, causando un abbassamento della strada in superficie di circa 1 centimetro. Cinque persone morirono sul colpo, trasformandolo nel peggior incidente della rete da quello avvenuto a Times Square nel 1928.\nSoccorsi.\nL'incidente avvenne relativamente vicino al posto di comando della New York City Transit Police presente nella stazione e venne anche visto da due agenti che erano in attesa sulla banchina. La risposta fu rapida, ma le condizioni di lavoro erano difficili poich\u00e9 il sito era molto stretto e caldo, tanto che l'ultimo passeggero venne portato fuori che erano ormai tra le 3:15 e le 3:45, circa tre ore dopo l'incidente. In totale, 121 passeggeri, di cui 16 abbastanza gravi, e 24 soccorritori vennero portati in ospedale.\nIndagini.\nIl macchinista, Robert E. Ray, dichiar\u00f2 in seguito che il giorno prima del suo turno di lavoro aveva bevuto pesantemente e che al momento dell'incidente dormiva. Venne arrestato alle 5:30 nel suo appartamento e in un test eseguito tredici ore dopo l'incidente venne rivelato che il suo tasso di alcol nel sangue era pari a 0,21.\nDurante il processo, venne accertato che il macchinista non aveva frenato prima di avvicinarsi in stazione. Il 15 ottobre 1992, fu assolto dal reato di omicidio, ma la giuria lo dichiar\u00f2 colpevole di altri cinque capi di imputazione per omicidio di secondo grado. Infine, il 6 novembre, venne condannato a scontare tra i cinque e i quindici anni di prigione, con in aggiunta tra uno e sette anni per il reato di aggressione nei confronti di 26 passeggeri feriti. Venne rilasciato nell'aprile 2002.\nConseguenze.\nIl servizio sulla linea IRT Lexington Avenue riprese sei giorni dopo l'incidente, il 3 settembre, dopo il completamento dei rilievi per le indagini, la rimozione delle carrozze danneggiate e le riparazioni necessarie. Complessivamente, cinque carrozze R62 vennero perse nell'incidente: due, i numeri 1439 e 1440, vennero danneggiate irrimediabilmente nell'incidente stesso, le altre tre, i numeri 1435, 1436 e 1437, vennero demolite. I danni alle infrastrutture compresero invece la distruzione di alcune colonne di supporto, di due tracce di binari, di una terza rotaia, di due deviatoi e di un locale contenente compressori ad aria.\nNel 1992, uno studio commissionato dalla New York City Transit Authority evidenzi\u00f2 come alcuni segnali del sistema metropolitano, tra cui alcuni sulla linea Lexington Avenue, fossero troppo vicini per permettere ad un treno al massimo della velocit\u00e0 di fermarsi in tempo; tutto ci\u00f2 a conferma di quanto rivelato anzitempo dagli investigatori subito dopo l'incidente. La questione riemerse poi tre anni dopo, nel 1995, dopo un tamponamento sul ponte di Williamsburg. Infine, l'incidente port\u00f2, a partire dagli anni 2000, alla graduale introduzione di sistemi quale il communication based train control, parte del pi\u00f9 ampio progetto di automazione dell'intera rete metropolitana.\nInoltre, sempre nel 1992, il giornalisti del \"New York Newsday\" vinsero il Premio Pulitzer di ultim'ora per la copertura dell'incidente da loro offerta."}
{"id": "5309539", "revid": "71433", "url": "https://it.wikipedia.org/wiki?curid=5309539", "title": "The Remaining", "text": ""}
{"id": "5309541", "revid": "71433", "url": "https://it.wikipedia.org/wiki?curid=5309541", "title": "Alexa PenaVega", "text": ""}
{"id": "5309546", "revid": "287204", "url": "https://it.wikipedia.org/wiki?curid=5309546", "title": "Massimiliano Gonzaga (disambigua)", "text": ""}
{"id": "5309552", "revid": "124123", "url": "https://it.wikipedia.org/wiki?curid=5309552", "title": "Angelo Prada", "text": "Biografia.\nDivenne socio onorario dell'Accademia di Belle Arti di Brera, pur non avendo intrapreso un regolare corso di studio. Fu molto attivo come ritrattista. Tra le sue opere, molte hanno per soggetto il suo borgo natio. Tra i suoi vari lavori si ricordano gli affreschi della Sala della caccia di Villa Biancardi a Zorlesco e l'affresco che ritrae San Rocco sulla facciata dell'omonima chiesa di Casalpusterlengo. Lavor\u00f2 anche al restauro degli affreschi di Palazzo Gotico a Piacenza."}
{"id": "5309556", "revid": "70692331", "url": "https://it.wikipedia.org/wiki?curid=5309556", "title": "Giurisprudenza islamica", "text": ""}
{"id": "5309557", "revid": "709565", "url": "https://it.wikipedia.org/wiki?curid=5309557", "title": "Numb Chucks", "text": "Numb Chucks \u00e8 una serie animata televisiva canadese, trasmessa in Canada dal 7 gennaio 2014 su YTV. In Italia \u00e8 andata in onda dal 10 novembre 2014 su Boing e dal 13 luglio 2015 su Cartoon Network.\nTrama.\nLa serie racconta la storia di due marmotte che imparano il karate guardando un video del leggendario \"Woodchuck Morris\". In seguito decidono di emulare il loro eroe utilizzando la tecnica appresa per difendere la loro comunit\u00e0 dai criminali."}
{"id": "5309569", "revid": "115479085", "url": "https://it.wikipedia.org/wiki?curid=5309569", "title": "Lingue visayane", "text": "Le lingue visayane (in filippino: \"Bisaya\") sono un gruppo di lingue parlate nelle Filippine, in particolare vengono collocate nella famiglia linguistica delle Lingue filippine centrali.\nLa maggior parte delle lingue visayane sono parlate nell'arcipelago delle Visayas ma vengono parlate anche nella regione di Bicol, un gruppo di isole a sud di Luzon (in particolare nella Provincia di Masbate), nell'area di Mindanao e nella Provincia di Sulu a sud-ovest di Mindanao. Anche molti cittadini di Manila parlano lingue appartenenti a questo gruppo.\nLe lingue della famiglia Visayan col maggior numero di locutori sono: il Cebuano, parlata da quasi 16 milioni di persone, la Lingua hiligaynon, parlata da circa 6 milioni ed il Waray-Waray parlata da 3 milioni di persone soprattutto nella zona orientale delle Visayas.\nClassificazioni.\nClassificazione secondo Ethnologue.\nSecondo Ethnologue il gruppo \u00e8 formato da 25 lingue cos\u00ec sottoclassificate (tra parentesi tonda il numero di lingue del sottogruppo, tra parentesi quadra il codice di classificazione ISO 639-3):\nClassificazione secondo Zorc.\nDavid Zorc fornisce la seguente classificazione interna per le Lingue visayane (Zorc 1977:32).\nIndividua 5 rami principali nella famiglia: Meridionali, Cebuan, Centrali, Banton ed Occidentali, tuttavia Zorc pensa che la famiglia Visayana sia da considerare pi\u00f9 un continuum dialettale che un vero insieme di linguaggi distinguibili.\nIn totale ha individuato 36 variet\u00e0 linguistiche che sono rappresentate di seguito\nRicostruzione.\nDavid Zorc ha cercato di ricostruire la lingua Proto-Visayan, giungendo alla conclusione che aveva 15 consonanti e 4 vocali (Zorc 1977:201)."}
{"id": "5309570", "revid": "270680", "url": "https://it.wikipedia.org/wiki?curid=5309570", "title": "Lingue bisaya", "text": ""}
{"id": "5309572", "revid": "70692525", "url": "https://it.wikipedia.org/wiki?curid=5309572", "title": "Reti RAI", "text": ""}
{"id": "5309573", "revid": "287204", "url": "https://it.wikipedia.org/wiki?curid=5309573", "title": "Attilio Maiocchi", "text": "Biografia.\nNel 1919 entr\u00f2 all'Accademia di Belle Arti di Brera dove ebbe come maestri Camillo Rapetti, Vespasiano Bignami, Giuseppe Mentessi e Antonio Ambrogio Alciati. Ha realizzato un gran numero di opere (molti i ritratti), partecipando a diverse mostre ed esposizioni.\nAttilio Maiocchi fu inoltre docente di pittura e disegno: dal 1929 al Collegio delle Dame Inglesi di Lodi, dal 1932 all'Istituto Statale \u201cAgostino Bassi\u201d (sempre a Lodi), e successivamente all'Istituto Lodigiano Scuole Professionali.\nNel 1927 l'opera \"Testa di vecchio\" gli valse un premio dal Ministero della Pubblica Istruzione.\nUn suo ritratto di Mons. Pietro Calchi Novati \u00e8 conservato nel Seminario Vescovile di Lodi. Altri ritratti sono presso la galleria dei benefattori dell'Ospedale Maggiore della stessa citt\u00e0."}
{"id": "5309574", "revid": "1265351", "url": "https://it.wikipedia.org/wiki?curid=5309574", "title": "Girolamo Chiti", "text": "Ancora adolescente inizi\u00f2 gli studi musicali a Siena sotto la guida di Giuseppe Ottavio Cini e del nipote di questo Tommaso Redi. Dal 1708 fu maestro di cappella del Collegio Tolomei. Nel 1712 si rec\u00f2 a Roma dove studi\u00f2 con Giuseppe Ottavio Pitoni e Antonio Caldara. Nel 1717 divenne maestro di cappella della Pia casa degli Orfani di Santa Maria in Aquiro a Roma. Nel 1726 fu nominato coadiutore del maestro di cappella Francesco Gasparini nella basilica di San Giovanni in Laterano. Morto Gasparini, dall'aprile 1727 gli succedette nella carica di maestro di cappella della basilica, mantenendola fino alla morte. Nel 1735 divenne anche cappellano custode della cappella Corsini allora fatta costruire da Clemente XII nella basilica lateranense.\nDal settembre 1745 al maggio 1759 Chiti mantenne una fitta corrispondenza con il compositore e teorico della musica bolognese Giovanni Battista Martini, contribuendo notevolmente all'accrescimento della biblioteca musicale di quest'ultimo. \nColtiv\u00f2 sempre un forte interesse verso la musica polifonica dei secoli XVI e XVII, e in particolare verso la musica sacra di Palestrina.\nRestano di Chiti oltre 3000 composizioni da chiesa, in gran parte conservate nell'archivio della basilica lateranense, sia in stile a cappella, sia in stile concertato, con e senza strumenti.\nMor\u00ec a Roma il 4 settembre 1759\nLasci\u00f2 per testamento alla biblioteca del cardinale Neri Corsini i libri di teoria musicale e di musica pratica, manoscritti e stampati, da lui raccolti in oltre quarant'anni. La raccolta \u00e8 tuttora conservata nella biblioteca Corsiniana e dell'Accademia dei Lincei a Roma."}
{"id": "5309575", "revid": "1573940", "url": "https://it.wikipedia.org/wiki?curid=5309575", "title": "Bill Goldsworthy", "text": "Nel corso della carriera da giocatore fu fortemente legato alla franchigia dei Minnesota North Stars con cui rimase per dieci stagioni.\nCarriera.\nClub.\nGoldsworthy gioc\u00f2 per tre stagioni con i Niagara Falls Flyers nella Ontario Hockey Association conquistando la Memorial Cup nel 1965 dopo una prima finale persa nel 1963. Quello stesso anno fu subito ingaggiato fra i professionisti con i Boston Bruins, debuttando cos\u00ec in National Hockey League e disputando due partite.\nNelle due stagioni successive Goldsworthy gioc\u00f2 nell'organizzazione dei Bruins trovando per\u00f2 poco spazio in prima squadra; gioc\u00f2 soprattutto nelle formazioni affiliate nelle leghe minori come gli Oklahoma City Blazers in Central Hockey League e i Buffalo Bisons in American Hockey League.\nNell'estate del 1967 si concluse l'era delle Original Six con l'iscrizione di sei nuove franchigie, permettendo cos\u00ec a numerosi giocatori come Goldsworthy di trovare un posto da titolare in NHL. In occasione dell'NHL Expansion Draft fu selezionato dai Minnesota North Stars, squadra con cui gioc\u00f2 la maggior parte della propria carriera.\nNella prima stagione della loro storia i North Stars si qualificarono subito per i playoff arrivando a una sola gara dalla qualificazione alla finale di Stanley Cup. A partire dal 1970 divenne uno degli attaccanti pi\u00f9 prolifici della lega superando per tre anni di fila quota 30 reti in stagione regolare. La sua miglior stagione fu quella 1973-1974, conclusa con 74 punti in altrettante gare disputate. Fu scelto per quattro volte in occasione dell'NHL All-Star Game e fu il primo giocatore di un expansion team capace di segnare 250 reti in NHL.\nNel 1976 i North Stars erano nel pieno di una fase di ricostruzione dopo tre stagioni concluse fuori dai playoff e iniziarono ad emergere i primi problemi dovuti all'alcolismo. Per questi motivi nell'autunno di quell'anno Goldsworthy, da due anni capitano della squadra, fu ceduto ai New York Rangers. Dopo una sola stagione lasci\u00f2 la NHL per trasferirsi nella World Hockey Association vestendo le maglie degli Indianapolis Racers e degli Edmonton Oilers.\nNazionale.\nNel settembre del 1972 Goldsworthy fu scelto a sorpresa per far parte della rosa del in occasione delle Summit Series. Egli gioco tre delle otto sfide totalizzando una rete e un assist.\nDopo il ritiro.\nVerso la fine della propria carriera da giocatore Goldsworthy ebbe l'opportunit\u00e0 di diventare allenatore in campo degli Indianapolis Racers in WHA dirigendo 29 partite della stagione regolare. Nel 1992 in occasione di una cerimonia al Met Center la sua maglia numero 8 fu ritirata dai Minnesota North Stars.\nNel 1994 prese la guida dei San Antonio Iguanas nella Central Hockey League, tuttavia gi\u00e0 nel mese di novembre dovette lasciare la squadra e fu ricoverato a causa di una polmonite. Tuttavia dopo poco tempo si scopr\u00ec che Goldsworthy era affetto dall'AIDS, malattia contratta a causa del suo stile di vita sregolato con un forte abuso di alcool e una vita sessuale promiscua. Mor\u00ec a Minneapolis nel marzo del 1996 a soli 51 anni di et\u00e0."}
{"id": "5309578", "revid": "1543377", "url": "https://it.wikipedia.org/wiki?curid=5309578", "title": "Ninja Slayer", "text": " \u00e8 una serie di light novel di fantascienza presumibilmente creata dagli scrittori statunitensi Bradley Bond e Philip Ninj@ Morzez. Dopo che questi diedero il permesso alla Enterbrain su Twitter di tradurre la serie in giapponese, i volumi furono pubblicati con le illustrazioni di Warainaku a partire da settembre 2012. Tre adattamenti manga sono stati pubblicati rispettivamente da Enterbrain, Kadokawa Shoten e K\u014ddansha. Un adattamento ONA, prodotto dalla Trigger, \u00e8 stato trasmesso su Niconico tra il 16 aprile e l'8 ottobre 2015. In Italia i diritti di due manga sono stati acquistati dalla Panini Comics, mentre l'anime \u00e8 stato mandato in onda dalla Dynit su VVVVID.\nTrama.\nLa storia \u00e8 ambientata nella metropoli cyberpunk di Neo Saitama. Dopo che sua moglie e suo figlio rimangono uccisi in una guerra fra bande ninja, l'uomo d'affari Kenji Fujikido viene impossessato dalla misteriosa anima di un ninja noto come Naraku Ninja. L'unione tra il desiderio di Naraku di massacrare i ninja e la sete di vendetta di Kenji, dar\u00e0 infatti vita al Ninja Slayer, un terrificante angelo della morte che prende di mira i ninja. Pi\u00f9 aumentano la risonanza mentale e la simbiosi fisica dei due, pi\u00f9 diventa potente il Ninja Slayer, e se Kenji si abbandoner\u00e0 del tutto a Naraku, egli diventer\u00e0 praticamente invincibile.\nMedia.\nLight novel.\nLa serie \u00e8 stata pubblicata pezzo per pezzo su Twitter dai \"traduttori\" giapponesi Y\u016b Honda e Leika Sugi, i quali hanno presumibilmente adattato la storia dagli autori statunitensi Bradley Bond e Philip Ninj@ Morzez. Davanti all'aumento di popolarit\u00e0, la Enterbrain ha poi dato inizio alla pubblicazione dei volumi il 29 settembre 2012, i quali entro il 31 marzo 2016 sono arrivati a sedici in tutto.\nNon esistono prove sull'esistenza di una copia originale di \"Ninja Slayer\". Inoltre, i creatori Bradley Bond e Philip Ninj@ Morzez sembrano essere in realt\u00e0 degli autori fittizi, inventati per creare l'illusione di un elaborato retroscena, tant'\u00e8 vero che non vi \u00e8 riportata alcuna biografia accurata su di loro.\nManga.\nL'adattamento manga principale della serie, disegnato da Y\u016bki Yogo, ha iniziato la serializzazione sulla rivista \"Comp Ace\" della Kadokawa Shoten nel 2013. I capitoli sono stati raccolti in sette volumi \"tank\u014dbon\", che sono stati pubblicati tra il 9 dicembre 2013 e il 9 aprile 2016. In Italia la serie \u00e8 stata annunciata in occasione del Cartoomics 2015 dalla Panini Comics per Planet Manga, che ha dato inizio alla pubblicazione dei volumi nel settembre 2015.\nUn altro adattamento manga di Ageha Saotome, intitolato , ha iniziato la serializzazione sul \"B's-Log Comic\" della Enterbrain sempre nel 2013. Tre volumi sono stati pubblicati tra il 28 dicembre 2013 e il 31 agosto 2015. In Italia anche questa serie \u00e8 stata annunciata al Cartoomics 2015 dalla Planet Manga e pubblicata a partire da settembre 2015.\nUn terzo e ultimo adattamento manga dal titolo viene serializzato sul \"Suiy\u014dbi no Sirius\" di K\u014ddansha. Tre volumi \"tank\u014dbon\" sono stati pubblicati tra il 14 ottobre 2014 e il 25 marzo 2016.\nAnime.\nL'original net anime, prodotto da Trigger e diretto da Akira Amemiya, \u00e8 stato annunciato dalla Enterbrain nell'aprile 2014. Maggiori dettagli sull'adattamento sono stati poi rivelati a Los Angeles in occasione dell'Anime Expo 2014. La serie, intitolata e composta da ventisei episodi dalla durata di circa quindici minuti ciascuno, \u00e8 stata trasmessa in streaming su Niconico tra il 16 aprile e l'8 ottobre 2015. Le sigle di apertura e chiusura sono rispettivamente \"Back in Black\" dei Boom Boom Satellites e \"Halo Of Sorrow From Animation\" dei Melt-Banana. In Italia i diritti sono stati acquistati dalla Dynit, che ha trasmesso gli episodi in streaming su VVVVID, sottotitolati in italiano, a partire dal 17 aprile 2015. In America del Nord, invece, la serie \u00e8 stata concessa in licenza alla Funimation, mentre in Australia e Nuova Zelanda gli episodi sono stati resi disponibili su AnimeLab."}
{"id": "5309585", "revid": "233641", "url": "https://it.wikipedia.org/wiki?curid=5309585", "title": "Ninfeo Niccolini", "text": ""}
{"id": "5309592", "revid": "287204", "url": "https://it.wikipedia.org/wiki?curid=5309592", "title": "Usama ibn Zayd", "text": "Us\u0101ma ibn Zayd (chiamato anche Os\u0101ma b. Zayd) \u00e8 stato il figlio di Zayd b. \u1e24\u0101ritha, lo schiavo dei Banu Kalb di Maometto, affrancato e poi adottato da lui. &lt;br&gt;\nLa madre di Us\u0101ma fu l'abissina Baraka Umm Ayman, dalla quale prese l'incarnato.\nBiografia.\nGiovent\u00f9.\nA causa della status del padre, figlio adottivo del Profeta, e dell'intimit\u00e0 con Maometto di sua madre Umm Ayman (che era stata sua balia asciutta), Us\u0101ma fu considerato nipote del Profeta e da lui fu infatti amato come un nipote di sangue, al pari dei nipoti che gli aveva generato sua figlia F\u0101\u1e6dima - al-\u1e24asan e al-\u1e24usayn -, tanto da essere chiamato dallo stesso Maometto \"\u1e24ibb b. \u1e24ibb Ras\u016bl All\u0101h\" (\"Amore, figlio dell'amore dell'Inviato di Dio\"). \nDurante la sua giovent\u00f9, Maometto indoss\u00f2 un costoso \"thawb\" (il lungo vestito che indossavano gli uomini musulmani). Dopo averla indossata una volta nella preghiera del venerd\u00ec (\"Jum\u016b\u02bfa\"), egli la don\u00f2 a Us\u0101ma. &lt;br&gt;\nQuando questi ebbe dieci anni, chiese a suoi genitori di unirsi a loro nella battaglia di Uhud, ma ci\u00f2 non gli fu permesso, vista l'ostilit\u00e0 di Maometto a che prendessero le armi giovani in et\u00e0 prepuberale. La sua prima esperienza bellica fu quindi, a diciassette anni, nella battaglia del Fossato (Assedio di Medina). Durante la battaglia di Hunayn, in cui l'esercito musulmano cadde in un'imboscata, Us\u0101ma fu tra i pochi guerrieri che continuarono a combattere assieme al Profeta, contribuendo alla vittoria finale in quello scontro che sembrava destinato a concludersi invece con una sconfitta\nL'epoca di Maometto.\nFu la pi\u00f9 giovane persona a essere designata alla guida di un gruppo di guerrieri da Maometto.\nL'ultima spedizione di Maometto.\nMaometto cominci\u00f2 a mobilitare un grande esercito per entrare nella Siria bizantina nel mese di Safar dell'anno 11 del Egira, sotto il comando proprio di Us\u0101ma ibn Zayd. Questa fu l'ultima azione bellica intrapresa dal Profeta e Maometto ordin\u00f2 agli uomini che dovevano parteciparvi di seguire Us\u0101ma e di ubbidire ai suoi comandi.\nIl ruolo di Us\u0101ma come comandante.\nSebbene Us\u0101ma fosse il figlio di due schiavi affrancati e malgrado avesse solo venti anni, fu nominato da quello che era di fatto suo nonno adottivo comandante delle forze musulmane in partenza per il Bil\u0101d al-Sh\u0101m. Questo esercito costituiva la seconda compagine armata islamica a scontrarsi con i Bizantini. I musulmani avevano infatti subito uno smacco nella battaglia di Mu'ta, in cui avevano perduto il loro comandante Zayd b. \u1e24\u0101ritha, padre di Us\u0101ma. \nUs\u0101ma aspettava gli ordini definitivi di partenza ad al-Jurf, fuori Medina, quando seppe dell'agonia di Maometto. Torn\u00f2 allora subito in citt\u00e0, poco prima della morte del Profeta.\nCon la morte di Maometto, alcuni Compagni tentarono di persuadere Ab\u016b Bakr, che era succeduto al Profeta nella sua veste di capo della \"Umma\", di sostituire Us\u0101ma come comandante dell'esercito con \u02bfUmar b. al-Kha\u1e6d\u1e6d\u0101b, a causa della giovent\u00f9 del primo, ma Ab\u016b Bakr conferm\u00f2 la decisione di Maometto. &lt;br&gt;\nUs\u0101ma quindi si mosse verso la Siria, giungendo nella al-Balq\u0101\u02be, nello stesso luogo in cui suo padre era caduto da martire, ed effettu\u00f2 un raid nel villaggio di Ubna (oggi Kh\u0101n al-Zayt).\nDiscendenti.\nUs\u0101ma spos\u00f2 F\u0101\u1e6dima bt. Qays al-Fihriyya ed ebbe un figlio, Mu\u1e25ammad b. Us\u0101ma.\nNon svolse, dopo la sua spedizione in Siria, un'attivit\u00e0 politica e militare significativa. Ricevette nel 641 una rendita equivalente a 4000 dirham dal secondo califfo, \u02bfUmar b. al-Kha\u1e6d\u1e6d\u0101b, e un feudo ad al-Jurf (l\u00ec dove esisteva il pozzo di Bi\u02ber R\u016bma) dal terzo califfo, \u02bfUthm\u0101n b. \u02bfAff\u0101n. Fu invece in pessimi rapporti con il quarto, \u02bfAl\u012b b. Ab\u012b \u1e6c\u0101lib, di cui non riconobbe il califfato, tanto da essere maltrattato dai suoi sostenitori nella Moschea di Medina.\nMor\u00ec ad al-Jurf ma fu sepolto a Medina, nel Baq\u012b\u02bf al-Gharqad, poco distante dal suo feudo."}
{"id": "5309605", "revid": "158913", "url": "https://it.wikipedia.org/wiki?curid=5309605", "title": "Roland Lesaffre", "text": "Biografia.\nRoland Lesaffre trascorse una giovinezza avventurosa. Diciassettenne, mentre si trovava al Sirroco, un campo militare nei pressi di Algeri, conobbe Jean Gabin, che aveva raggiunto anch'egli le forze navali francesi libere poco prima della fine della seconda guerra mondiale. Giovane campione di boxe, Lesaffre combatt\u00e9 alcuni round contro Gabin e anche contro Marcel Cerdan.\nNel settembre del 1949, sul set del film \"La vergine scaltra\", Lesaffre incontr\u00f2 nuovamente Gabin, che nella pellicola interpretava il ruolo principale, il quale chiese al regista Marcel Carn\u00e9 di trovare un piccolo ruolo per il giovane aspirante attore, che all'epoca sbarcava il lunario come istruttore sportivo alla scuola di Joinville. Carn\u00e9 affid\u00f2 a Lesaffre una breve apparizione come marinaio, che fu l'inizio del sodalizio artistico tra i due. Lesaffre diventer\u00e0 l'attore feticcio di Carn\u00e9, il quale negli anni successivi non mancher\u00e0 di farlo comparire in numerosi suoi film, in ruoli sempre pi\u00f9 consistenti.\nDopo \"La vergine scaltra\", il successivo impegno registico di Carn\u00e9 fu \"Juliette o la chiave dei sogni\" (1951), film nel quale il regista assegn\u00f2 a Lesaffre il breve ruolo di un legionario, ritenendolo ancora troppo acerbo per affidargli il ruolo principale, ma convinto che la prova sarebbe stata utile al giovane attore per proseguire la carriera. Il film venne presentato al Festival di Cannes, dove fu per\u00f2 accolto freddamente, mentre nei cinema, dopo un iniziale apprezzamento, ebbe poche settimane di programmazione. Nel frattempo Lesaffre aveva tentato senza successo l'ingresso al conservatoire national sup\u00e9rieur d'art dramatique (presentando il \"Mitridate\" di Jean Racine) e aveva iniziato a seguire regolarmente i corsi di recitazione di Maurice Escande.\nNel 1952 Lesaffre lavor\u00f2 con altri registi, quali Luciano Emmer in \"Parigi \u00e8 sempre Parigi\", Max Oph\u00fcls ne \"Il piacere\", Jacques Becker in \"Casco d'oro\", Andr\u00e9 Cayatte in \"Siamo tutti assassini\", e Jean-Pierre Melville in \"Labbra proibite\". Torn\u00f2 a essere diretto da Carn\u00e9 nel 1953, nel film \"Teresa Raquin\", nel quale il suo mentore gli affid\u00f2 il ruolo chiave del giovane testimone dell'assassinio di Camille Raquin. Carn\u00e9 e lo sceneggiatore Charles Spaak lavorarono sul personaggio del giovane, tratteggiandolo come un disinvolto ragazzo parigino che si trova casualmente coinvolto in un fatto di cronaca e intende approfittarne per un ricatto, pur rimanendo essenzialmente una figura simpatica allo spettatore. \"Teresa Raquin\" venne scelto per rappresentare la Francia alla Mostra del Cinema di Venezia e ottenne il Leone d'argento ex aequo con altri cinque film. Lesaffre, fino ad allora semi-sconosciuto, ottenne un grande successo personale, destinato ad essere confermato nel successivo progetto cinematografico di Carn\u00e9, \"Aria di Parigi\" (1954).\nCarn\u00e9 desiderava da tempo girare un film sul mondo della boxe, ponendo in particolare l'attenzione sul coraggio e l'impegno dei giovani pugili dilettanti che, al termine di una giornata di lavoro spesso gravoso, si recano in palestra per allenarsi sul ring nella speranza di affermarsi un giorno come professionisti. La trama di \"Aria di Parigi\" \u00e8 incentrata sul personaggio del proprietario di una palestra (interpretato da Jean Gabin), che decide di dedicare tutto il proprio tempo all'allenamento e alla preparazione di una giovane promessa di cui egli ha notato le particolari doti atletiche fra gli altri frequentatori della palestra. Reduce dal successo di \"Teresa Raquin\", Lesaffre ottenne la parte del giovane boxeur Andr\u00e9 Menard, ruolo che richiese da parte sua un notevole impegno atletico, in particolare per la sequenza del combattimento sul ring, che vide il giovane attore opporsi a Seraphin Ferrer (popolare pugile francese dell'epoca) e che egli interpret\u00f2 con foga e accanimento tali da meritare frequenti e spontanei applausi da parte dei presenti sul set durante le riprese.\nIl successo di \"Aria di Parigi\", presentato alla Mostra del Cinema di Venezia, consent\u00ec a Lesaffre di partecipare a una produzione hollywoodiana, \"Caccia al ladro\" (1955) di Alfred Hitchcock, nella quale egli interpret\u00f2 il breve ruolo dell'atletico bagnino presso la spiaggia dell'Hotel Carlton di Cannes, personaggio misterioso e laconico che appare in alcune scene accanto a John Robie, l'ex ladro di gioielli interpretato da Cary Grant, e accanto a Bertani (Charles Vanel) nella sequenza del funerale del cameriere Foussard (Jean Martinelli).\nLesaffre continu\u00f2 la carriera nel cinema, tornando sotto la direzione di Marcel Carn\u00e9 nel 1958 per il film \"Peccatori in blue-jeans\", e nel 1960 per \"Giovent\u00f9 nuda\", entrambi manifesti della giovent\u00f9 bruciata francese dell'epoca. In \"Parigi proibita\" (1963), una sorta di pochade di stampo teatrale, Carn\u00e9 affid\u00f2 a Lesaffre il ruolo di uno dei condomini di un vecchio caseggiato parigino, mentre in \"Tre camere a Manhattan\" (1965), tratto dall'omonimo romanzo di Georges Simenon, gli fece interpretare il ruolo di Pierre, cos\u00ec come in \"I giovani lupi\" (1968) gli affid\u00f2 la parte di Albert.\nDurante gli anni sessanta e oltre, l'attore lavor\u00f2 in diversi altri film, quali il drammatico \"La casa del peccato\" (1961), il mitologico \"Ursus e la ragazza tartara\" (1961), l'avventura bellica \"I disperati della gloria\" (1964), e la commedia \"Un elmetto pieno di... fifa\" (1970). Torn\u00f2 a recitare per Carn\u00e9 solo nel 1971 nel poliziesco \"Inchiesta su un delitto della polizia\", cui fece seguito \"La meravigliosa visita\" (1974), tratto da un romanzo di H.G. Wells, che gli restitu\u00ec un ruolo importante dopo anni di interpretazioni in ruoli secondari. \"La meravigliosa visita\" ottenne un grande successo di critica e di pubblico, e l'interpretazione di Lesaffre raccolse unanimi consensi, paragonabili a quelli ottenuti vent'anni prima in \"Teresa Raquin\".\nDalla met\u00e0 degli anni settanta, Lesaffre rallent\u00f2 sensibilmente l'attivit\u00e0 artistica, lavorando occasionalmente per la televisione e partecipando ancora ad alcuni film, fra i quali sono da ricordare il poliziesco \"Il pericolo \u00e8 il mio mestiere\" (1975) e \"Donne di piacere\" (1990), e a due episodi della serie televisiva \"Il ritorno di Arsenio Lupin\", il secondo dei quali rappresent\u00f2 il suo addio alle scene nel 1995.\nLesaffre e Marcel Carn\u00e9, il regista che l'aveva scoperto nel 1949, mantennero per tutta la vita un lungo rapporto di affetto e amicizia, legame che rimase immutato e duraturo anche nei periodi in cui le rispettive strade professionali e affettive si dividevano temporaneamente. Lesaffre si spos\u00f2 due volte, la prima nel 1956 con l'attrice franco-nipponica Y\u014dko Tani, la seconda con l'attrice e modella francese Tania Busselier. Nel 1991 pubblic\u00f2 un volume di memorie dal titolo \"Mataf\".\nRoland Lesaffre mor\u00ec il 3 febbraio 2009, all'et\u00e0 di 81 anni. \u00c8 sepolto accanto a Marcel Carn\u00e9 (morto nel 1996) nel Cimitero di Saint-Vincent, nel quartiere parigino di Montmartre."}
{"id": "5309608", "revid": "76963", "url": "https://it.wikipedia.org/wiki?curid=5309608", "title": "Fulvio Gonzaga", "text": "Biografia.\nGiovent\u00f9.\nEra figlio quartogenito del nobile condottiero Sigismondo II Gonzaga, dei Gonzaga di Vescovato e di Lavinia Rangoni.\nCarriera militare e attivit\u00e0 letteraria.\nFu consignore di Vescovato. Seguendo le orme paterne intraprese la carriera militare e fu al servizio dei Gonzaga di Mantova. Fu al seguito del duca di Mantova Vincenzo I Gonzaga combattendo in Ungheria nel 1595 contro i Turchi. Al ritorno dall'Ungheria abbandon\u00f2 la vita di corte, ritirandosi nella sua villa di Portiolo, dove si dedic\u00f2 alle attivit\u00e0 letterarie.\nMatrimonio.\nFulvio spos\u00f2 probabilmente Benedetta Bonatti.\nDiscendenza.\nFulvio spos\u00f2 probabilmente Benedetta Bonatti, ma non ebbero figli."}
{"id": "5309611", "revid": "1442080", "url": "https://it.wikipedia.org/wiki?curid=5309611", "title": "Mario Mar\u00e8", "text": "Ha insegnato pittura a Milano al Centro d'Arte Augusto Colombo.\nBiografia.\nNasce a Firenze il 27 giugno 1921. Inizia a disegnare e a dipingere giovanissimo come autodidatta. Deve seguire il padre che per ragioni di lavoro si trasferisce a Milano dove continua a dipingere, ma per motivi economici si impiega in banca. Nel periodo tra il 1947 e il 1948 frequenta l'atelier del pittore Augusto Colombo per approfondire le tecniche pittoriche e per lo studio del ritratto. Tra Mar\u00e8 e il maestro Colombo si instaura una profonda affinit\u00e0 artistica tanto da fare scrivere a Vittorio Beonio Brocchieri a proposito di Mar\u00e8: \"non un allievo a rimorchio, ma un discepolo-pioniere\"\nNel 1951, dopo un primo periodo di attivit\u00e0 pittorica, esercitata con mezzi materialmente tradizionali, nell'intento di trovare una strada di rinnovamento anche attraverso il mezzo, si indirizza, senza ovviamente trascurare la pittura eseguita con mezzi tradizionali, verso lo studio dello smalto \u00aba gran fuoco\u00bb su metallo. Le sue opere in smalto avranno prevalentemente come supporto il rame. Questa tecnica lo affascina e gli fa affermare in un'intervista: \"Lo smalto \u00e8 un'arte di lusso, bisogna esserne innamorati fino al delirio oppure bisogna aver perso la testa. Perch\u00e9 si rischia anche di ustionarsi, di scorticarsi. Il fuoco \u00e8 fuoco: e questo \u00e8 circa un sesto della temperatura solare. Lavoriamo ai limiti della fisica atomica. Per\u00f2 quando il quadro riesce ...\".. Rifacendosi agli antichi maestri (limosini, bizantini, toscani, ecc.) ne studia le tecniche fino a raggiungere un suo personale linguaggio ed elaborando tecniche da lui inventate porta l'arte dello smalto da espressione prevalentemente decorativa a vero e proprio mezzo pittorico, dando luogo cos\u00ec a un'autentica innovazione nell'arte della pittura.\nNel 1960 abbandona l'impiego per dedicarsi completamente all'arte e nel 1964 allestisce una personale alla Galleria Gavioli di Milano Collabora con Augusto Colombo traducendo a smalto una sua \"Via Crucis\" collocata nella cappella dell'Ospedale Sant'Anna di Como.\nNel 1965 espone presso la LXVI mostra annuale d'arte al Palazzo della Permanente di Milano, al\n10\u00ba Premio Nazionale di pittura \u00abMaschere e Carnevale\u00bb organizzato dalla Bottega dei Vageri di Viareggio e alla III Biennale d'Arte del Metallo a Gubbio.\nNel 1966 le sue opere sono esposte alla III Mostra d'Arte Contemporanea al Palazzo Reale di Milano, alla Mostra di Pittura Citt\u00e0 di Mortara, alla Mostra della Resistenza al Palazzo Gotico di Piacenza ed altre. Partecipa inoltre al Premio Merlo di Vigevano.\nNel 1969 fonda, insieme con altri ex allievi e con i figli di Augusto Colombo, il Centro d'Arte Augusto Colombo di cui diviene il presidente. Oltre all'attivit\u00e0 culturale esercitata ufficialmente con il Centro d'Arte, per cui chiama i nomi pi\u00f9 illustri a collaborare con conferenze, tavole rotonde, scritti, intensifica anche la sua partecipazione personale collaborando con scritti, disegni, conferenze, interventi con riviste e giornali. Continua ad operare nella pittura a connotazione figurativa, sia con i mezzi tradizionali sia con lo smalto, e va lentamente trasformandosi non trascurando, nel contempo, esperimenti astratteggianti e astratti. Da questo momento, in coerenza anche con un'azione di costume che va conducendo, decide di limitare la partecipazione a collettive e a premi.\nNel 1970 allestisce una mostra personale alla Galleria S. Jacopo di Firenze e l'anno successivo, sempre a Firenze, partecipa al Premio Brunellesco. Nel 1972 pubblica una raccolta di poesie, \"Foglie gialle\".\nNel 1973 tiene una personale alla Galleria La Nuova Sfera di Milano e inizia una serie di studi e ricerche per una nuova espressione alla quale da tempo sta meditando. Nel 1974 attraversa un breve periodo chiamato degli \u00abUltimi Idoli\u00bb, in cui si esprime mediante avveniristiche figure mitologiche con le quali, immaginando un mondo gi\u00e0 distrutto, tenta di ammonire l'uomo che va verso una folle autodistruzione. Riprende gli studi per una nuova espressione e, dopo una lunga riflessione, giunge a una idea-pensiero: la rappresentazione del tempo identificandolo nell'istante. Ne completa un primo periodo. Sempre nello stesso anno espone in una mostra personale alla Galleria Civica di Campione d'Italia organizzata dal Comune Gli viene proposto l'insegnamento della pittura al Centro d'Arte Augusto Colombo, incarico che accetta perch\u00e9 vi coglie una occasione per manifestare certe sue convinzioni sulla didattica e sull'arte in contrapposizione ad altre, in quel momento specialmente, largamente dominanti.\nNel 1975 partecipa al Premio Sant'Eligio organizzato dal Museo della Scienza di Milano con esposizione e premiazione a Vicenza ed espone i suoi lavori in una mostra di grafica a Brescia e in una personale alla Galleria The Judgement di Padova.\nNel 1977, in una mostra personale alla Galleria La Nuova Sfera di Milano, presenta ufficialmente la sua nuova pittura con la quale si sforza di tendere verso un nuovo senso dell'arte che possa essere il tramite per la sollecitazione alla ricerca di un modo diverso di raggiungere una pulita e veramente sociale convivenza al di fuori delle idee e dei mezzi che sino ad oggi si sono alternati e che ad altro non hanno portato se non alla creazione e proliferazione di faide politiche. Mar\u00e8 ha fatto suo, in un certo qual modo, l'assunto platonico per cui l'uomo deve occuparsi prima di se stesso, poi della societ\u00e0. \"A individuo eccellente societ\u00e0 eccellente\". Questa pittura verr\u00e0 chiamata: \u00abdell'istante\u00bb. Pubblica inoltre un romanzo satirico - filosofico, \"L'ottava a destra\".\nNel 1978 tiene un personale antologica alla Galleria Comanducci. Michele Emmer docente all'istituto matematico Guido Castelnuovo dell'Universit\u00e0 di Roma, e studioso anche delle relazioni fra arte e matematica, si interessa alla sua opera per inserirlo in un filmato sui \u00absolidi platonici\u00bb.\nNel 1979 espone in una mostra personale alla Citibank di Milano e Parigi alla mostra \"Les Artistes d'Italie\".\nNel 1981 pubblica per le Edizioni de \"Il Castello\" un libro sull'arte dello smalto, \"Lo smalto a fuoco su metalli\", primo manuale per l'Italia. Viene invitato a Torino al Congresso \"Lo smalto 3000 anni dopo\" i cui lavori vengono aperti con la sua relazione \"Lo smalto: alchimia dell'arte\".\nNel 1982 espone ancora a Parigi a Le Salon des Nations. Viene invitato dal Comune di Marsala alla Rassegna Nazionale di Pittura e premiato per la sua attivit\u00e0. Svolge una feconda attivit\u00e0 nell'ambito del Sindacato Arti Visive e intensifica i suoi rapporti con l'ambiente artistico. L'anno seguente partecipa a una mostra alla Civica Galleria d'Arte Contemporanea di Ascoli Piceno ed espone in due mostre personali, al Collegio Cairoli dell'Universit\u00e0 degli Studi di Pavia e alla Galleria Vismara di Milano.\nNel 1984 partecipa alla mostra \"Flatland\" alla Galleria Il Salotto di Como, in cui esplora il rapporto tra arte e matematica, in relazione soprattutto alle pluridimensionalit\u00e0 spazio-temporali evocate dal romanzo di Edwin Abbot Abbott\nNel 1985, alcune sue opere vengono esposte alla I Biennale Internazionale d'Arte Contemporanea di Milano. Partecipa a \"L'arte in Italia 1958-1985\" al Castello Aragonese di Baia Bacoli (Napoli), a cura di Carmine Benincasa. Espone in una mostra personale alla Galleria Michaud di Firenze che, suo malgrado, \u00e8 costretto a seguire saltuariamente con molta fatica, a causa di gravi motivi di salute.\nNel 1986 riprende a fatica la sua attivit\u00e0, incoraggiato da amici ed estimatori e tiene una mostra personale alla Galleria Radice di Lissone. Nello stesso anno partecipa a numerose collettive, tra cui la mostra \"Esmaltes internacionales\" al Palacio Municipal de Exposiciones di La Coru\u00f1a, in Spagna, l'VIII Biennale internazionale d'arte dello smalto a Limoges in Francia e la I Biennale internazionale dello smalto a Laval in Canada. Prosegue intanto l'attivit\u00e0 nell'ambito del Sindacato Nazionale Artisti come membro del gruppo dirigente a Milano e nel 1987 collabora a \"Quetzalcoatl\", il giornale del sindacato.\nTra il 1988 e il 1989 partecipa a diverse collettive: a Milano alla Galleria Vismara e a Campobasso a \"Linee - Incontri di arti visive\". Nel maggio 1989, per una banale caduta che gli provoca la frattura di un femore, \u00e8 costretto a sottoporsi a una lunga serie di operazioni chirurgiche e di cure mediche che ne condizionano l'attivit\u00e0.\nNel 1990 partecipa alla collettiva \"Ritrovamento della Croce\" al Palazzo Vittorio Veneto di Lissone\n\u00c8 costretto a essere operato pi\u00f9 di una volta per il femore fratturato. La sua vista peggiora e ci\u00f2, oltre a essere motivo di ulteriore impedimento al lavoro, lo costringe a un'ennesima operazione.\nStremato dal lungo calvario fisico e psicologico, si spegne il 14 dicembre 1993."}
{"id": "5309615", "revid": "171091", "url": "https://it.wikipedia.org/wiki?curid=5309615", "title": "Pointe de Chaligne", "text": "La Pointe de Chaligne (pron. fr. : - 2.607 ) \u00e8 una montagna della Catena Grande Roch\u00e8re-Grand Golliaz nelle Alpi Pennine. Si trova in Valle d'Aosta.\nCaratteristiche.\nLa montagna si trova tra i comuni di Aosta, Gignod e Sarre e costituisce il punto pi\u00f9 elevato dei comuni di Aosta e di Gignod.\nSulla vetta sono collocate due grandi croci.\nOgni anno il 16 agosto si svolge una processione che da Gignod sale fino alla vetta."}
{"id": "5309617", "revid": "92723", "url": "https://it.wikipedia.org/wiki?curid=5309617", "title": "Alfonso Daniel Rodr\u00edguez Castelao", "text": "Biografia.\nNato il 30 gennaio 1886 a Rianxo, in Galizia, trascorse la sua infanzia e adolescenza a Santa Rosa de Toay, in Argentina. Nel 1900 fece ritorno in Galizia con la famiglia.\nNel 1908 si laure\u00f2 in Medicina presso l'Universit\u00e0 di Santiago di Compostela, forse per compiacere il padre, ma fu sempre attratto dalla letteratura. Si stabil\u00ec a Rianxo, dove si iscrisse al movimento politico \"Acci\u00f3n Gallega\".\nNel 1916 si trasfer\u00ec a Pontevedra, dove si affili\u00f2 alla \"Irmandades da Fala\" (\"Confraternita della lingua\"). A questo paese Castelao svilupp\u00f2 un attaccamento emotivo e spesso afferm\u00f2 di voler essere considerato un nativo di quella citt\u00e0.\nEletto deputato alla Corte costituente della Seconda repubblica spagnola nel 1931 per l'Organizaci\u00f3n Republicana Gallega Aut\u00f3noma (ORGA), venne confinato nel 1934-1935 a Badajoz durante il governo di coalizione di destra di Alejandro Lerroux.\nNel 1940 fu esiliato a Buenos Aires; nel 1946 fu inviato a Parigi per far parte del governo repubblicano in esilio, guidato da Jos\u00e9 Giral. Tornato a Buenos Aires nel 1950, vi mor\u00ec il 7 gennaio di quell'anno."}
{"id": "5309623", "revid": "24443", "url": "https://it.wikipedia.org/wiki?curid=5309623", "title": "Punta Chaligne", "text": ""}
{"id": "5309625", "revid": "36426", "url": "https://it.wikipedia.org/wiki?curid=5309625", "title": "Colle Sud", "text": " Il Colle Sud \u00e8 una sella montuosa, posta ad un'altitudine di 7.906\u00a0m s.l.m., il punto pi\u00f9 basso della cresta che unisce tra loro l'Everest e il Lhotse, vale a dire la prima e la quarta montagna della Terra per altezza. La via pi\u00f9 comune di ascensione all'Everest dal Nepal passa attraverso questo punto, sul quale viene di norma allestito l'ultimo campo avanzato (abitualmente il quarto).\nStoria.\nDopo il fallimento di tutti i tentativi di raggiungere la vetta dell'Everest dalla cresta nord-est attraverso il Colle Nord, la chiusura del Tibet agli stranieri e la quasi contemporanea apertura delle frontiere nepalesi nel 1949 costrinsero le spedizioni alpinistiche a trovare una diversa via di accesso. Il nuovo percorso era gi\u00e0 stato intuito da Eric Shipton durante l'ascensione al Lingtren del 1935; nel 1950 Bill Tilman conferm\u00f2 tale impressione, ma giudic\u00f2 scarsamente praticabile la cascata del Khumbu. Fu ancora Shipton, l'anno successivo, a trovare la chiave per superare tale punto, ma ne giudic\u00f2 i pericoli oggettivi troppo elevati per i portatori che avrebbero dovuto passare continuamente tra i seracchi.\nL'anno successivo una spedizione svizzera raggiunse per la prima volta il Colle Sud attraverso una sporgenza rocciosa chiamata da allora \u201cSperone dei Ginevrini\u201c; la cordata di punta, composta da Raymond Lambert e dallo sherpa Tenzing Norgay si ferm\u00f2 per\u00f2 a poco pi\u00f9 di 200\u00a0m dalla vetta. Nel 1953, durante il primo tentativo riuscito di ascensione alla vetta effettuato da una spedizione britannica, sul colle fu posto l'ottavo campo avanzato; da qui partirono il 28 maggio Edmund Hillary e Tenzing Norgay per raggiungere la cima il giorno successivo, dopo un ulteriore campo sulla cresta sud-est."}
{"id": "5309626", "revid": "92723", "url": "https://it.wikipedia.org/wiki?curid=5309626", "title": "Tioflavine", "text": "Le tioflavine sono una famiglia di composti organici coloranti utilizzati nell'istologia per la colorazione e gli studi biofisici di aggregazione proteica.\nTioflavina T.\nLa \"tioflavina T\" \u00e8 un sale del benzotiazolo ottenuto dalla metilazione della diidrotiotoluidina con metanolo in presenza di acido cloridrico. Il colorante \u00e8 ampiamente utilizzato per visualizzare e quantificare la presenza di aggregati proteici mal ripiegati detti placche amiloidi, sia in vitro che in vivo (ad esempio, placche composte da \u03b2-amiloide all'interno del cervello in pazienti con malattia di Alzheimer).\nQuando si lega a strutture ricche di \u03b2-fogli, come gli aggregati amiloidi, il colorante diventa fluorescente. \u00c8 una molecola che sfrutta il fenomeno fisico dello spostamento verso il rosso. Il comportamento fluorescente pu\u00f2 essere causato da molti fattori che influenzano la distribuzione di carica per lo stato eccitato della tioflavina T, tra cui possiamo menzionare l'associazione a una rigida struttura amiloide altamente ordinata, o un'interazione chimica specifica con un'altra proteina.\nTioflavina S.\nLa Tioflavina S \u00e8 un insieme omogeneo di composti che derivano dalla metilazione della diidrotiotoluidina con l'acido solfonico. Anche questa \u00e8 usata per visualizzare le placche di amiloide. Come la tioflavina T si lega anch'essa alle fibrille di amiloide ma non ai monomeri e d\u00e0 un segnale di emissione di fluorescenza molto evidente. Tuttavia a differenza della Tioflavina T non produce uno shift marcato tra lo spettro di assorbimento e quello di emissione. Quest'ultima caratteristica fa s\u00ec che la Tioflavina S mostri un alto segnale di fluorescenza di background rendendo impossibile la quantificazione delle fibrille di amieloide che stiamo studiando."}
{"id": "5309642", "revid": "287204", "url": "https://it.wikipedia.org/wiki?curid=5309642", "title": "2745 San Martin", "text": ""}
{"id": "5309643", "revid": "1305772", "url": "https://it.wikipedia.org/wiki?curid=5309643", "title": "Dovunque tu vada, ci sei gi\u00e0", "text": "Dovunque tu vada, ci sei gi\u00e0 \u00e8 un libro di Jon Kabat-Zinn, pubblicato nel 1994 ed \u00e8 la sua seconda opera, dopo \"Vivere momento per momento\", dato alle stampe nel 1993.Best seller negli Stati Uniti,\nil libro \u00e8 stato tradotto in numerose lingue, incluso tamil, cinese e nepalese.\nContenuto.\nIl libro tratta del concetto di consapevolezza, qualit\u00e0 universale della natura umana, che implica attenzione e lucidit\u00e0 rivolte al momento presente.Kabat-Zinn evidenzia come molto spesso opinioni e convinzioni errate sulla realt\u00e0, originate nel passato, causano azioni e comportamenti inconsci ed automatici, spesso indotti anche da timori ed insicurezze. Questo non permette di vivere con attenta consapevolezza il momento presente per ci\u00f2 che esso \u00e8 realmente, fa perdere il contatto con la vera essenza delle cose e pu\u00f2 causare non solo disagio psicologico, ma anche situazioni di stress e malattia.Occorre quindi fermarsi per entrare in relazione con il nostro s\u00e9, affinch\u00e9 si manifesti il risveglio della consapevolezza verso la vera realt\u00e0 della nostra vita, per poterla cogliere in modo vigile ed attento nel momento presente e viverla in modo pi\u00f9 armonioso, sano e saggio.\nCon \"Dovunque tu vada ci sei gi\u00e0\", l'intenzione dell'autore \u00e8 di fornire una guida facile ed accessibile a tutti per comprendere l'essenza della meditazione consapevole e mostrare come essa pu\u00f2 essere utilizzata per sviluppare la piena consapevolezza del momento.\nIl titolo.\nIl titolo, che esprime un paradosso, \u00e8 un invito a ricercare noi stessi non altrove, ma proprio dentro di noi.Spesso le persone cercano di alleviare le proprie sofferenze rivolgendosi all'esterno, illudendosi per esempio che spostandosi in un altro luogo troveranno una soluzione ai loro problemi. Ma in realt\u00e0 non \u00e8 necessario andare da nessuna parte, perch\u00e9, secondo Kabat-Zinn, ci\u00f2 che occorre \u00e8 solo mobilitare le nostre energie interiori, attraverso la pratica della meditazione, per affrontare le nostre afflizioni osservandole per quello che sono, con attenzione e amorevolezza, e trattarle con integrit\u00e0, concentrazione e coraggio per essere attenti a noi stessi nel momento presente.\nStruttura dell'opera.\nIl libro \u00e8 diviso in tre parti, ognuna suddivisa in diversi capitoli, spesso corredati da significative citazioni che sottolineano il concetto trattato nel capitolo stesso e da suggerimenti per la pratica."}
{"id": "5309645", "revid": "48731", "url": "https://it.wikipedia.org/wiki?curid=5309645", "title": "Leopolda (convegno)", "text": "La Leopolda \u00e8 un convegno politico ideato e lanciato da Matteo Renzi a partire dal 2010 che si svolge ogni anno in autunno, a Firenze, presso l'ex stazione Leopolda. \nStoria.\nLa prima edizione \u00e8 stata l'incontro \"Prossima fermata Italia\" organizzato a novembre 2010 da Matteo Renzi e Giuseppe Civati, allora rispettivamente sindaco di Firenze e consigliere regionale lombardo, dopo aver lanciato in estate la richiesta di un forte rinnovamento della classe dirigente del Partito Democratico, ragione per cui vennero soprannominati \"rottamatori\". Organizzarono un evento presso l'ex stazione Leopolda di Firenze invitando diversi amministratori, politici e professionisti per lanciare l'attacco ai vertici del PD di allora. Tra i partecipanti al convegno, che vide la partecipazione di 6 800 persone registrate, ci furono anche Debora Serracchiani e Ivan Scalfarotto.\nDopo la separazione da Civati, a causa di divergenze politiche, Renzi ha proseguito annualmente l'organizzazione della \"convention\": l'edizione del 2011, intitolata \"Big Bang\", vide come braccio destro di Renzi e co-conduttore Matteo Richetti, presidente del Consiglio regionale dell'Emilia-Romagna; tra gli interventi dal palco Davide Faraone, allora consigliere comunale a Palermo, Giorgio Gori, Luigi Zingales, e i sindaci di Torino Sergio Chiamparino e di Reggio Emilia Graziano Delrio. L'obiettivo della Leopolda 2011 era quello di andare oltre il PD guidato da Pier Luigi Bersani, chiedendo le primarie per scegliere il futuro candidato Presidente del Consiglio del centro-sinistra, ruolo che per statuto spetterebbe automaticamente al segretario PD.\nNel 2012 il convegno, con lo slogan \"Viva l'Italia viva\", si svolse in piena campagna elettorale la settimana precedente alle primarie del centro-sinistra in cui Renzi stava sfidando il segretario del PD Pier Luigi Bersani; vide la partecipazione del finanziere Davide Serra e del giuslavorista Pietro Ichino.\nAnche la quarta Leopolda, nel 2013, ebbe luogo durante la campagna elettorale delle primarie, quelle per la leadership PD in cui Renzi sfid\u00f2 Cuperlo e Civati; l'edizione fu condotta dalla deputata Maria Elena Boschi.\nLa quinta edizione della Leopolda si tenne a ottobre 2014, la prima con Renzi segretario PD e Presidente del Consiglio. Organizzata nuovamente da Maria Elena Boschi, ha visto alla conduzione quattro deputati PD: Edoardo Fanucci, Silvia Fregolent, Luigi Famiglietti e Lorenza Bonaccorsi.\nLa sesta edizione si \u00e8 svolta dall'11 al 13 dicembre 2015. Sono intervenute alcune personalit\u00e0 del governo e varie persone elette a livello locale. Nacque il concetto \"generazione Leopolda\" e nella convention si svolsero, tra gli altri interventi, dei question time con alcuni ministri del governo (Delrio, Boschi, Pinotti, Giannini, Madia, Poletti, Gentiloni e Padoan).\nLa settima edizione si \u00e8 svolta dal 4 al 6 novembre 2016, esattamente a un mese dal referendum costituzionale del 4 dicembre.\nL'ottava edizione si \u00e8 svolta dal 24 al 26 novembre 2017, quasi un anno dopo la sconfitta referendaria e le dimissioni di Renzi da Presidente del Consiglio.\nLa nona edizione si \u00e8 svolta dal 19 al 21 ottobre 2018. Dopo la sconfitta alle elezioni politiche di marzo e le conseguenti dimissioni da segretario PD, Renzi lancia i comitati civici \"Ritorno al Futuro\".\nLa decima edizione si \u00e8 svolta dal 18 al 20 ottobre 2019 e ha visto la fondazione ufficiale del suo partito centrista: Italia Viva.\nNel 2020, a causa della pandemia di COVID-19, il convegno si \u00e8 svolto in un'unica giornata, l'11 settembre: tale evento non \u00e8 stata annoverato nel numero delle edizioni ufficiali.\nNel 2021 si \u00e8 avuto il ritorno alla formula in 3 giorni (19-21 novembre) e questa \u00e8 stata indicata come undicesima edizione dagli organizzatori."}
{"id": "5309663", "revid": "1096414", "url": "https://it.wikipedia.org/wiki?curid=5309663", "title": "Dovunque tu vada ci sei gi\u00e0", "text": ""}
{"id": "5309665", "revid": "110157", "url": "https://it.wikipedia.org/wiki?curid=5309665", "title": "Primi ministri del Ciad", "text": "I primi ministri del Ciad dal 1978 (data di istituzione della carica) sono i seguenti."}
{"id": "5309678", "revid": "1123126", "url": "https://it.wikipedia.org/wiki?curid=5309678", "title": "Kalzeubet Pahimi Deubet", "text": "Dal 21 novembre 2013 al 13 febbraio 2016 ha ricoperto la carica di Primo ministro del Ciad."}
{"id": "5309684", "revid": "2091899", "url": "https://it.wikipedia.org/wiki?curid=5309684", "title": "Coro dei Cosacchi del Don", "text": "Il Coro dei Cosacchi del Don di Serge Jaroff nacque nel 1921 e da allora, per sessanta anni, fu guidato dal suo fondatore Sergej \u017darov.\nOrigini.\nNella fuga dall'Armata Rossa, i Cosacchi si ritrovarono in un campo profughi a \u00c7ilingir, vicino a Costantinopoli. In questo luogo, nel 1921, Sergej \u017darov costitu\u00ec il \"Coro dei Cosacchi del Don\". Inizialmente, il coro accompagn\u00f2 le proprie funzioni religiose e solo successivamente furono tenuti anche dei concerti. Pi\u00f9 tardi il coro si spost\u00f2 sull'isola greca di Lemno acquisendo una certa fama, principalmente tra gli Inglesi, con i suoi concerti all'aperto. Dopo il periodo greco, i Cosacchi, furono spediti in Bulgaria, nella citt\u00e0 di Burgas, dove si legarono, ancor pi\u00f9, alla chiesa ortodossa, ma dato che la chiesa non aveva abbastanza fondi per sostenere il coro, i Cosacchi dovettero intraprendere anche altri impieghi; ad esempio, lavorarono in una fabbrica in cui venivano prodotti fiammiferi.\nSofia, Bulgaria.\nFinalmente a Sofia le tende furono sostituite con delle baracche, messe a disposizione dal Ministero della Difesa. All'epoca per ogni concerto si guadagnavano 2 dollari, pari a circa 4 euro del 2015, ma il debutto del 23 giugno 1923, alla Cattedrale di Aleksandr Nevskij a Sofia, fu ottimo per il morale. Questo piccolo successo, port\u00f2 a una proposta del direttore di una fabbrica di Montargis. La moglie del direttore era russa e insieme avevano gi\u00e0 adottato un'orchestra. In settimana si lavorava e nei fine settimana si tenevano i concerti. Ma per mancanza di fondi i Cosacchi del Don si ritrovarono a Vienna. In questo caso l'aiuto arriv\u00f2 dalla Lega delle Nazioni, la quale fu interessata e organizz\u00f2 delle audizioni presso il direttore dell'agenzia dei concerti di Vienna. La decisione fu presto presa; nella Hofburg viennese si tenne il primo concerto, organizzato il 4 luglio 1923. Il concerto fu un successo e il direttore disse che ne sarebbero seguiti altri. Alla fine, furono organizzati pi\u00f9 di 10.000 concerti diretti da Jaroff, successo mai visto prima nel mondo della musica corale. Nel 1930 il coro raggiunse gli Stati Uniti d'America, dove, nel 1936, durante una cerimonia comunitaria, i componenti furono nominati cittadini onorari.\nSeconda guerra mondiale.\nDopo la seconda guerra mondiale, il coro si stabil\u00ec negli Stati Uniti e Il famoso impresario Sal Hurok divent\u00f2 il suo manager. Pi\u00f9 tardi, in Germania, questo ruolo fu ricoperto da Carla Ebner, la quale, nel 1953, fu sostituita dal Konzertdirektion Collien di Amburgo. In seguito, nel 1960, s\u00ec occup\u00f2 del coro Otto Hofner, il quale divenne molto amico di Serge Jaroff.\nIl 20 marzo 1981, dopo l'ultima serie di concerti in America, Serge Jaroff trasfer\u00ec i diritti del coro a Otto Hofner e autorizz\u00f2 l'inizio di una tourn\u00e9e sotto la guida di George Markitisch. In quel momento Hofner rifiut\u00f2 l'incarico.\nMichail Minskij.\nNel 1985 Otto Hofner si mise in contatto con Michail Minskij, da molto tempo solista di Jaroff. Minskij era in contatto con Jaroff dal 1948 ed aveva fama mondiale come baritono e direttore d'orchestra. Essendo attivo al fianco di Jaroff da molti anni, aveva le capacit\u00e0 per continuare a tramandare la tradizione del coro. Conforme al desiderio di Jaroff, Otto\nHofner, organizz\u00f2 nel 1986, una tourn\u00e9e con Nicolai Gedda, come solista ospite. La tourn\u00e9e fu un successo, ma dato che Gedda non volle pi\u00f9 esibirsi tutti i giorni e Michail Minskij si ammal\u00f2, Otto Hofner decise di lasciare.\nWanja Hlibka.\nIn seguito, furono la giovane solista di Serge Jaroff, insieme a George Tymchenko, a prendere le redini del coro.\nStile di conduzione.\nSerge Jaroff spicc\u00f2 per lo stile che aveva nel dirigere, simile a quello di altri direttori russi del suo tempo. Nonostante fosse di piccola statura, stava di fronte al coro quasi senza muoversi. Egli dirigeva muovendo solo la testa, gli occhi e le dita. Quando sul palco veniva eseguita una danza cosacca, Jaroff dirigeva solo le prime misure, lasciando poi, il coro indipendente. Si diceva di lui che suonava i membri del suo coro come i tasti di un organo."}
{"id": "5309697", "revid": "1005847", "url": "https://it.wikipedia.org/wiki?curid=5309697", "title": "Kalzeub\u00e9 Pahimi Deubet", "text": ""}
{"id": "5309699", "revid": "869733", "url": "https://it.wikipedia.org/wiki?curid=5309699", "title": "Sergej Alekseevi\u010d \u017darov", "text": "Biografia.\nJaroff studi\u00f2 canto corale alla Scuola Sinodale di Mosca e fu insegnante di canto. Prest\u00f2 servizio come tenente nella guerra civile russa. Nel 1920, la Divisione Don fu spinta dall'Armata Rossa verso la Crimea. Da li, fu evacuata a Cilingir, un campo di internamento nei pressi di Costantinopoli. A gennaio, Jaroff diede vita, insieme ai profughi, ad un coro. La maggior parte dei cantanti che, successivamente presero parte al \"Coro dei Cosacchi del Don\", appartenevano alla Divisione del Don sin agli inizi della guerra, nel 1941. La terza divisione del Don fu trasferita, nel marzo 1921, sull'isola greca di Lemnos e da l\u00ec le truppe furono imbarcate in direzione di Burgas in Bulgaria. Gli inviati russi presenti sul luogo, chiesero a Jaroff di accompagnare, con il suo coro, le funzioni religiose. Il coro, composto da 32 cantanti professionisti, inizi\u00f2 la sua attivit\u00e0 il 23 giugno 1923 nella Cattedrale di Alexander Nevskij a Sofia. Da l\u00ec a poco ricevette l'invito a cantare a Montargis in Francia, ma, per mancanza di fondi, si ferm\u00f2 a Vienna. L'ultima grande tourn\u00e9e fu nella stagione 1978-1979, anche se Jaroff continu\u00f2 a lavorare come direttore negli Stati Uniti fino al 1981. Il 20 marzo 1981, passo la direzione del coro al suo amico e manager Otto Hofner che fu sostituito nel 2001 da Wanja Hlibka, la pi\u00f9 giovane solista del coro di Jaroff.\nVita privata.\nJaroff spos\u00f2 Neonila a Berlino e Insieme ebbero un figlio, Aliosja, e vissero a Lakewood nel New Jersey, dove egli mori nel 1985. Poco prima dell'inizio della seconda guerra mondiale, nel 1936, ricevette la nazionalit\u00e0 statunitense. Fu seppellito nel cimitero di St Mary's a Jackson nel New Jersey."}
{"id": "5309700", "revid": "775372", "url": "https://it.wikipedia.org/wiki?curid=5309700", "title": "Moussa Faki", "text": "Dal giugno 2003 al febbraio 2005 ha ricoperto la carica di Primo ministro del Ciad. Dall'aprile 2008 al gennaio 2017 \u00e8 stato Ministro degli Affari esteri."}
{"id": "5309703", "revid": "767487", "url": "https://it.wikipedia.org/wiki?curid=5309703", "title": "Michail Minskij", "text": "Fu famoso interprete del canto russo e ucraino, solista e direttore del Coro dei Cosacchi del Don, Sergej \u017darov.\nBiografia.\nFin da piccolo inizia a studiare musica e a suonare il bajan. Nel 1935 frequenta la \"Rabfak\" studiano in seguito geologia presso l'universit\u00e0 di Kazan'. Nel 1941, diventa membro del Coro accademico e fu spinto da Marija Vladimirovna Vladimirova ad iscriversi al Conservatorio di Mosca.\nLa seconda guerra mondiale.\nIl 22 giugno 1941, la Germania nazista invade l'Unione Sovietica e dal 2 agosto 1942, si arruola nell'esercito e viene addestrato a Saratov. Fu fatto prigioniero di guerra e dovette passare 33 mesi in una zona nei pressi della frontiera ungherese. In questo periodo lavora come detenuto e scopre che il suo capo era un membro del Coro dei Cosacchi del Don di Sergej \u017darov.\nDal 1945 al 1948 venne inviato in diversi campi profughi. Il 3 novembre 1945 forma a Bad Hersfeld un coro internazionale, il Trembita, diretto dal Prof. Tsependa. Questo coro fu molto attivo, venne inviato a tenere concerti in altri campi : nel 1946 a Ingostadt e il 15 novembre 1948 a Bad Kissingen. Subito dopo, venne trasferito nel campo di Karlsfeld, nel quale era spiccato l'interesse per la cultura. Quando il campo fu smantellato, i profughi furono suddivisi tra Berchtesgaden e Mittenwald. Nel 1946 a Ratisbona, Michael entra in contatto con il famoso \"Ukrainian Bandurist Chorus\" di \"Taras Sjevchenko\".\nCarriera.\nL'America, il periodo ucraino.\nInsieme al Bandurist Chorus, fu invitato ai concerti americani. Giunse negli Stati Uniti il 5 maggio 1949 e nello stesso anno fu invitato alla Casa Bianca. Grazie ad una borsa di studio si stabilisce a New York. Il 2 ottobre 1949, presso il Masonic Auditorium inizia a cantare il suo repertorio di opera e operette. Nel 1953 debutta alla Carnegie Hall. Nel 1954 canta a Philadelphia nell'opera dell'Aida. Inoltre, in questo periodo, fu molto attivo nella comunit\u00e0 ucraina. Si esibisce nelle pi\u00f9 importanti citt\u00e0 americane e canadesi. Il primo disco in vinile venne realizzato nel 1950, ad esso ne seguirono, fino al 1962 altri venti, con la partecipazione di grandi compositori della diaspora ucraina, quali \"Mykola Fomenko\", \"Ihor Sonevytsky\", \"W. Hrudyn, Prof. J.B. Rudnyskyj, W. Havrylenko e Stephan Hanushewsky\". In seguito, si esibisce come solista nel \"Bandurist Chorus\" collaborando con \"Ivan Zadorozny, Volodymyr Bozyk e Hryhory Kytasty\". Il 21 febbraio 1953, venne naturalizzato cittadino americano cambiando il suo nome da Spirin in Minsky. Nel 1971, festeggia il suo cinquantesimo compleanno, in compagnia della comunit\u00e0 ucraina, con un concerto di gala, e, nello stesso anno, organizza un tour tra i centri ucraini d' Inghilterra.\nI Banduristi.\nTrasferitosi a Detroit, nel 1958 organizza, tra Canada e Stati Uniti, con un quintetto bandurista in una tourn\u00e9e itinerante. Dal 18 novembre 1958, partecipa con il Coro Bandurista , il Concertgebouw di Amsterdam, ad una tourn\u00e9e europea tra Inghilterra, Svizzera, Svezia, Danimarca e Paesi Bassi. Fin dal 1946 avrebbe voluto tornare a essere il solista di questo coro. Nel 1959, grazie ad una borsa di studio si trasferisce a Roma e fu ricevuto da Papa Giovanni XXIII.\nI cori dei Cosacchi.\nAgli inizi degli anni Sessanta canta nel Coro dei Cosacchi del Mar Nero. Si esibisce come ospite al \u201cRodina\u201d ad Amburgo nel 1962, nel 1963, e nel 1964. All'inizio del 1963 canta nel teatro \"La Scala\" di Philadelphia. Dal 1\u00ba settembre 1963 al 31 agosto 1964 partecipa all'opera Gelsenkirchen e in alcuni concerti con Michael Goldstein e Galina Kowal. Nonostante fosse in contatto con il Coro dei Cosacchi del Don \"Sergej \u017darov\" e con il suo direttore, dovette aspettare l'autunno del 1964 per convincersi ad aderire al coro di Sergej \u017darov. Con la chiusura del \"Rodina\", avvenuta il 31 marzo 1966, si trasferisce al \u201c\"Datscha\"\u201d sempre di Amburgo, fino al 1968. Il 22 aprile 1966 diede nuovamente un concerto nel Mansonic Auditorium. Nello stesso periodo, si esibisce pressp la \u201cFriends Academy\u201d con \"Ludmilla Azova\". Da quel momento trascorre la maggior parte del suo tempo in Europa. Fino alla primavera del 1979, rimase nel coro al fianco di Jaroff.\nIn Australia.\nNel 1972 e nel 1984, organizza una tourn\u00e9e in Australia, sponsorizzato dalle \u201c\"United Ukrainian Organisations\"\u201d. In seguito, produsse una serie di dischi in vinile con l'Orchestra sinfonica di Vienna, insieme a Andrij Hnatyshyn, W.Havrylenko e Hermann Kropatschek. Infine, nel 1978 si trasferisce in Olanda.\nNei Paesi Bassi.\nIl 7 gennaio 1980 fonda il Slavish Kooz Zwolle. Dopo alcuni mesi, il coro tenne il suo primo concerto apparendo in diversi programmi televisivi. Grazie al successo, fu invitato a dirigere tra il 1982 ed il 1984 L'Haagse amateur Oeral Kozakkenkoor. Dal 1984 al 1988 fu direttore dell\u2019\"Ural Kosaken Chor\" in Germania. Inoltre, fece alcuni tour con i Cosacchi del Volga. Nel tardo 1984 inizia a lavorare con un coro amatoriale a Rijswijk. Contemporaneamente ricevette l'invito di \"Otto Hofner\" a ridare vita all'originale Coro dei Cosacchi del Don, in conformit\u00e0 con il desiderio di Jaroff. Con \"Nicolaj Gedda\" come solista, non esit\u00f2 un istante e condusse, nel 1986, la tourn\u00e9e lungo i palcoscenici della Germania.\nMillennium.\nIl 10 maggio 1988, ricevette per mano del Sindaco Loopstra, il Premio \"Mr. Willem Bartjes\", grazie al lustro mondiale che port\u00f2 alla citt\u00e0 di Zwolle. Il tempo che ancora gli restava da vivere, lo trascorse dedicandosi all'organizzazione della festivit\u00e0 nazionale del millenario della Chiesa ortodossa. L'evento ebbe luogo a Zwolle, nei Paesi Bassi, il 30 settembre 1988, in presenza dei dignitari della chiesa e di sua Maest\u00e0, la Regina Beatrice. Nove giorni pi\u00f9 tardi mor\u00ec."}
{"id": "5309705", "revid": "110157", "url": "https://it.wikipedia.org/wiki?curid=5309705", "title": "Primi ministri di Gibuti", "text": "I primi ministri di Gibuti dal 1977 (data di indipendenza dalla Francia) ad oggi sono i seguenti."}
{"id": "5309706", "revid": "991694", "url": "https://it.wikipedia.org/wiki?curid=5309706", "title": "Tioflavina", "text": ""}
{"id": "5309708", "revid": "580197", "url": "https://it.wikipedia.org/wiki?curid=5309708", "title": "Arianna Pittavino", "text": ""}
{"id": "5309710", "revid": "1784425", "url": "https://it.wikipedia.org/wiki?curid=5309710", "title": "Abdoulkader Kamil Mohamed", "text": "Dall'aprile 2013 ricopre la carica di Primo ministro di Gibuti."}
{"id": "5309723", "revid": "538762", "url": "https://it.wikipedia.org/wiki?curid=5309723", "title": "Adam Heidt", "text": "Biografia.\nInizi\u00f2 a gareggiare per la nazionale statunitense nelle varie categorie giovanili nella specialit\u00e0 del singolo, ottenendo tre medaglie ai campionati mondiali juniores: quella d'oro nella gara a squadre e quella d'argento nell'individuale a Calgary 1996 nonch\u00e9 quella di bronzo nella prova a squadre ad Igls 1994.\nA livello assoluto esord\u00ec in Coppa del Mondo nella stagione 1996/97 conquist\u00f2 il suo unico podio il 20 dicembre 1998 nel singolo a Winterberg (3\u00b0) ed in classifica generale come miglior risultato si piazz\u00f2 al quarto posto nel singolo nel 1998/99.\nPartecip\u00f2 a due edizioni dei Giochi olimpici invernali, entrambe le volte esclusivamente nella prova individuale: a termin\u00f2 in nona posizione mentre a giunse quarto.\nPrese parte altres\u00ec a cinque edizioni dei campionati mondiali, ottenendo quali migliori risultati la quarta piazza nella prova a squadre a Sankt Moritz 2000 e nel singolo a Sigulda 2003.\nSi ritir\u00f2 dalle competizioni al termine della stagione 2003/04, dopo che nell'ultimo anno aveva preso parte solo a competizioni nazionali."}
{"id": "5309724", "revid": "1543377", "url": "https://it.wikipedia.org/wiki?curid=5309724", "title": "Carola Librandi", "text": "Caratteristiche tecniche.\nGiocatrice duttile, in carriera \u00e8 stata impiegata sia nel reparto difensivo come difensore centrale che a centrocampo.\nCarriera.\nCarola Librandi ha iniziato la sua carriera nelle giovanili della Pegliese prima di passare all'Atletico Quarto e dal 2005 al Bogliasco Pieve, con cui ha disputato sei stagioni conquistando la promozione dalla C alla B (2006) e poi dalla B alla A2 (2011) prima di passare al Molassana Boero nell'estate 2011. All'inizio di agosto 2012 ha lasciato il Molassana Boero e si \u00e8 trasferita al Cuneo San Rocco. Alla sua seconda stagione con la societ\u00e0 cuneense ha contribuito alla vittoria della Serie B 2013-2014, realizzando la rete della vittoria nell'ultima decisiva partita contro il Luserna.\nHa giocato la sua prima stagione in Serie A nelle file del Cuneo nella stagione 2014-2015, scendendo in campo per 22 volte e realizzando due reti. A fine stagione ha lasciato il Cuneo e nel corso del calciomercato estivo \u00e8 ritornata a Genova, firmando un contratto con il Molassana Boero, dove aveva gi\u00e0 giocato nella stagione 2011-2012. "}
{"id": "5309725", "revid": "1856513", "url": "https://it.wikipedia.org/wiki?curid=5309725", "title": "Pacific Airlines", "text": "Jetstar Pacific Airlines \u00e8 una compagnia aerea vietnamita a basso costo con base nell'Aeroporto Internazionale Tan Son Nhat. \u00c8 stata fondata nel 1999 ed ha iniziato i voli di linea nell'ottobre 1999.\nSi tratta della terza compagnia aerea privata del Vietnam, dopo la Indochina Airlines (fallita nel 2009) e la Air Mekong.\nLa flotta Jetstar Pacific Airlines, nel 2015, \u00e8 composta da otto Airbus A320 dotati di novanta posti fra classe economica e business, affittati dalla statunitense SkyWest Leasing."}
{"id": "5309738", "revid": "486946", "url": "https://it.wikipedia.org/wiki?curid=5309738", "title": "Strada provinciale 263", "text": ""}
{"id": "5309739", "revid": "436907", "url": "https://it.wikipedia.org/wiki?curid=5309739", "title": "D'io", "text": "D'io (reso graficamente D'iO) \u00e8 il sesto album in studio del rapper e cantautore italiano Dargen D'Amico, pubblicato il 3 febbraio 2015 dalla Universal Music Group.\nPromozione.\nOriginariamente previsto per gennaio 2015, l'album \u00e8 stato anticipato dalla pubblicazione di due singoli: \"Amo Milano\" e \"La mia generazione\", usciti rispettivamente il 12 dicembre 2014 e il 23 gennaio 2015. Riguardo alla realizzazione del disco, D'Amico ha selezionato alcuni brani registrati in passato con il tentativo di \u00abliberare quelle cose da tutto quello che c'era di superfluo, entrando in una dimensione diversa, ricercando l'essenziale\u00bb.\nPromosso anche dal singolo \"Modigliani\", entrato in rotazione radiofonica a partire dall'8 maggio 2015, \"D'io\" \u00e8 stato commercializzato in edizione standard e in un cofanetto deluxe limitata denominata \"Edizione enciclopedica\" e contenente tutta la discografia dell'artista con l'aggiunta della versione 45 giri di \"Amo Milano\" e di due album contenenti inediti e remix, intitolati \"Dargen &amp; d'amici\" e \"L'ottavia\"."}
{"id": "5309740", "revid": "104458", "url": "https://it.wikipedia.org/wiki?curid=5309740", "title": "Ryan Cochran Siegle", "text": ""}
{"id": "5309741", "revid": "104458", "url": "https://it.wikipedia.org/wiki?curid=5309741", "title": "Ryan Cochran", "text": ""}
{"id": "5309749", "revid": "2074952", "url": "https://it.wikipedia.org/wiki?curid=5309749", "title": "Buckshot (rapper)", "text": "Ha inciso un album solista, tre con il producer 9th Wonder, uno con KRS-One, quattro album con i Black Moon e quattro album con il Boot Camp Clik.\nBiografia.\nNato e cresciuto a Brooklyn, Kenyatta Blake a.k.a. Buckshot Shorty comincia a reppare nei cerchi di freestyle dei dintorni. Al liceo frequenta 5\u00a0ft, Dj Evil Dee e Mr. Walt, con i quali fonda il super team di produzioni Da Beatminerz.\nNel 1992, Buckshot, 5\u00a0ft e Dj Evil Dee, formano i Black Moon.\nIl trio incide il singolo \"Who Got Da Props?\" nel 1993, che raggiunse l'86\u00aa posizione della Billboard Hot 100, che gli valse un accordo discografico con la Nervous Records. Pi\u00f9 tardi lo stesso anno, i Black Moon incisero il loro primo album, \"Enta Da Stage\", accolto col favore della critica.\nL'album vede la partecipazione di Havoc dei Mobb Deep e di due futuri membri del Boot Camp Clik, ovvero Tek e Steele degli Smif-N-Wessun.\nNel 1994 con Dru-Ha lasciano la Nervous Records per formare la Duck Down Management. Lo stesso anno, Buckshot firma e supervisiona la creazione dell'album di debutto degli Smif N' Wessun \"Dah Shinin\"'."}
{"id": "5309764", "revid": "1266208", "url": "https://it.wikipedia.org/wiki?curid=5309764", "title": "Associazione Calcio Monza 1929-1930", "text": "Questa voce raccoglie le informazioni riguardanti l'Associazione Calcio Monza nelle competizioni ufficiali della stagione 1929-1930.\nStagione.\nIl Fascio di Monza cambia la Presidenza del club: a Ernesto Crippa subentra l'avvocato Gaetano Ciceri, importante dottore commercialista del centro citt\u00e0. \nIl portiere Angelo Piffarerio \u00e8 lasciato libero e al sul posto di titolare subentra il giovane Giulio Sironi. In attacco rientra dal Angelo Ferraris. Si conferma con 5 reti Pietro Lorenzini, ma i migliori realizzatori di stagione risulteranno con 8 centri a testa Carlo Rossi e Carlo Villa.\nIl 23 gennaio 1930 viene programmata una amichevole di lusso al Campo di via Ghilini, davanti ad un pubblico strabocchevole. La compagine monzese affront\u00f2 la nazionale azzurra di Vittorio Pozzo, arbitrata dall'arbitro Vittorio Callegari di Voghera. La Nazionale ha battuto il Monza 6-0, con quattro reti di Marcello Mihali\u0107 ed una a testa di Attila Sallustro e \"Mumo\" Orsi.\nOrganigramma societario.\nArea direttiva\nArea organizzativa\nCommissione tecnica"}
{"id": "5309771", "revid": "1494169", "url": "https://it.wikipedia.org/wiki?curid=5309771", "title": "Coelho Neto", "text": ""}
{"id": "5309772", "revid": "212348", "url": "https://it.wikipedia.org/wiki?curid=5309772", "title": "Duarte Coelho Pereira", "text": ""}
{"id": "5309773", "revid": "212348", "url": "https://it.wikipedia.org/wiki?curid=5309773", "title": "Duarte Coelho", "text": ""}
{"id": "5309774", "revid": "93556", "url": "https://it.wikipedia.org/wiki?curid=5309774", "title": "Bolsa Fam\u00edlia", "text": "Bolsa Familia (in italiano: \"Borsa Famiglia\") \u00e8 un programma di welfare realizzato dal Governo del Brasile. Bolsa Familia fornisce aiuti finanziari alle famiglie brasiliane in stato di povert\u00e0, che dovranno garantire la scolarizzazione dei figli e provvedere alla loro vaccinazione. L'obiettivo di tale programma \u00e8 da un lato ridurre nel breve termine gli effetti della povert\u00e0 mediante erogazione di sussidi pubblici e dall'altro ridurre la povert\u00e0 nel lungo termine valorizzando il capitale umano mediante un trasferimento condizionato di denaro.\nIl programma \u00e8 stato il fulcro della politica sociale presidente Luiz In\u00e1cio Lula da Silva, ed \u00e8 noto per aver giocato un ruolo nella sua vittoria nelle elezioni generali in Brasile del 2006.\nIl programma Bolsa Familia \u00e8 stato uno dei fattori che ha contribuito alla riduzione della povert\u00e0 in Brasile (scesa del 27,7%) durante il primo mandato del governo Lula. Di recente il Centro di studi politici della Fondazione Getulio Vargas ha pubblicato uno studio dimostrando la forte riduzione del numero di persone in povert\u00e0 in Brasile tra il 2003 e il 2005. Altri studi (si vedano quelli riportati nel libro \"Un Paese per tutti\" di Gianfranco Cordisco, ed. Filidiritto, 2016) hanno sottolineato che grazie a tale programma si \u00e8 verificato un miglioramento del mercato del lavoro e dei guadagni reali sul salario minimo. Nel febbraio 2011, il 26% della popolazione brasiliana \u00e8 stata coperta dal programma Bolsa Familia.\nBolsa Familia da attualmente alle famiglie con reddito pro-capite mensile al di sotto di sotto $ 140 BRL (soglia di povert\u00e0, ~ $ 56 USD) uno stipendio mensile di $ 32 BRL (~ $ 13 USD) per ogni bambino vaccinato (&lt;16 anni) che frequenta la scuola (fino a 5 anni) e $ 38 BRL (~ $ 15 USD) per ragazzi (16 o 17 anni) che frequentano scuola (fino a 2 anni). Inoltre, per le famiglie il cui reddito pro-capite mensile di sotto $ 70 BRL (soglia di povert\u00e0 estrema, ~ $ 28 USD), il programma d\u00e0 il vantaggio di base $ 70 BRL al mese.\nQuesto denaro viene erogato attraverso la cosiddetta Cart\u00e3o do Cidad\u00e3o, inviata alle famiglie mediante posta. Tale carta ha un funzionamento analogo ad una qualsiasi carta di debito ed \u00e8 emessa dalla Caixa Economica Federal. \nTale sistema di distribuzione delle carte di debito mira ad evitare fenomeni di corruzione legati alla distribuzione dei sussidi e a dissociare il ricevimento di denaro da clientelismo."}
{"id": "5309776", "revid": "125027956", "url": "https://it.wikipedia.org/wiki?curid=5309776", "title": "Evolve (videogioco)", "text": "Evolve \u00e8 un videogioco di genere sparatutto competitivo, sviluppato da Turtle Rock Studios e pubblicato da 2K Games. Il gioco \u00e8 stato distribuito il 10 febbraio 2015 per Microsoft Windows, PlayStation 4 e Xbox One.\nSviluppo.\nDopo una fase a pagamento, in cui gli incassi erano stati giudicati scarsi e il numero di giocatori si era notevolmente diminuito, il 7 luglio 2016, la casa produttrice ha modificato la versione PC del videogioco rendendola \"free-to-play\" e pubblicandola sotto il nome di \"Evolve Stage 2\". Un mese dopo il passaggio a \"free-to-play\" il gioco ha visto un incremento del 7307% di utenti attivi.\nIl 26 ottobre 2016 Turtle Rock Studios ha annunciato l'interruzione del supporto al gioco.\nA giugno 2018 il gioco \u00e8 stato rimosso dall'acquisto da tutti gli store digitali ed \u00e8 stata annunciata l'imminente chiusura dei server, avvenuta a settembre dello stesso anno.\nScopo del gioco.\nEvolve \u00e8 un gioco sparatutto con due modalit\u00e0 principali, arena 4 contro 1, in questo caso quattro cacciatori contro un mostro e Estrazione che consiste nella sopravvivenza in cinque giorni nel mondo dove viene abitato da queste creature comprese di mostri con varie modalit\u00e0 di gioco (Caccia, Nido, Sopravvivenza e difesa). Per vincere, il mostro deve, o uccidere i quattro cacciatori o arrivare all'ultimo stadio della sua evoluzione, cio\u00e8 la terza, per distruggere il rel\u00e8: cuore della base dei cacciatori coloni.\nI Cacciatori per vincere dovranno uccidere il mostro.\nPersonaggi e mappe.\nCacciatori.\nMostri.\nLe mappe sono il punto di forza di questo gioco: infatti il mostro, per evolversi, dovr\u00e0 mangiare svariati animali della fauna locale comandati dall'IA, mentre i cacciatori possono seguire le tracce lasciate dal mostro, con l'eventuale aiuto di Daisy (un segugio del primo Trapper), e il cambiamento della mappa come alberi distrutti, carcasse di animali e stormi uccelli che si innalzano in volo al passaggio del mostro.\nPer evitare di lasciar tracce il mostro pu\u00f2 muoversi in modo \"Stealth\", tuttavia possono essere sfruttate in favore del mostro stesso facendo seguire una direzione sbagliata ai cacciatori."}
{"id": "5309800", "revid": "44876", "url": "https://it.wikipedia.org/wiki?curid=5309800", "title": "Seregno Foot-Ball Club 1945-1946", "text": "Questa voce raccoglie le informazioni riguardanti il Seregno Foot-Ball Club nelle competizioni ufficiali della stagione 1945-1946."}
{"id": "5309801", "revid": "506294", "url": "https://it.wikipedia.org/wiki?curid=5309801", "title": "Sulle ombre delle idee", "text": ""}
{"id": "5309807", "revid": "228587", "url": "https://it.wikipedia.org/wiki?curid=5309807", "title": "Sovrastruttura (sociologia)", "text": "Nelle scienze sociali, sovrastruttura \u00e8 l'insieme di reazioni positive che mantengono una struttura coerente e significativa in una data societ\u00e0, o in una parte della stessa. Pu\u00f2 comprendere le istituzioni culturali, le strutture di potere, i ruoli ed i rituali.\n\u00c8 ci\u00f2 che attraverso i comportamenti condizionati (sia interpersonale sia situazionale) impone un insieme di limiti e di linee guida all'attivit\u00e0 umana in una maniera stabile ed effettiva, cos\u00ec che determina l'organizzazione caratteristica di una societ\u00e0, e si identifica con l'organizzazione caratteristica medesima.\nNella generalit\u00e0 dello schema sociologico, la sovrastruttura non si riferisce agli specifici materiali di un'organizzazione, come ad una scuola od un negozio, ma piuttosto all'insieme di configurazioni psicologiche o semantiche in cui quella struttura \u00e8 razionalizzata e riprodotta nell'esperienza umana. Ossia, \u00e8 la \"forza invisibile\" dietro o dentro la struttura, o forse \u00e8 la \"ragione\" antropocentrica della struttura. \nSecondo una prospettiva sociologica, la sovrastruttura pu\u00f2 essere rivelata dall'esame dei vincoli interpersonali diretti che hanno luogo nelle circostanze o situazioni canoniche (tipiche), attraverso l'ermeneutica della sociobiologia."}
{"id": "5309809", "revid": "84184", "url": "https://it.wikipedia.org/wiki?curid=5309809", "title": "Magdalena Og\u00f3rek", "text": "Era candidata alla carica di Presidente della Repubblica per l'Alleanza della Sinistra Democratica in occasione delle elezioni presidenziali del 2015.\nCarriera.\nLaureatasi nel 2002 in scienze storiche all'universit\u00e0 di Opole, Og\u00f3rek si specializza in scienze Politiche con indirizzo \"Integrazione europea\" all'universit\u00e0 di Varsavia e prosegue la sua formazione presso l'EIPA (European Institute of Public Administration) di Maastricht (2005). Nel 2009 ottiene un PhD in scienze umane (Storia) all'universit\u00e0 di Opole con una tesi su \"Beghine e valdesi in Slesia e Moravia fino al termine del quattordicesimo secolo\" (pol. \"Beginki i Waldensi na \u015al\u0105sku i Morawach do ko\u0144ca czternastego wieku\"). Ha ricoperto incarichi di insegnamento presso istituti universitari di Varsavia (WSCIL) e Cracovia (Ma\u0142opolska Wy\u017csza Szko\u0142a Zawodowa).\nHa iniziato la sua attivit\u00e0 nel mondo dello spettacolo nel 2002 come comparsa per alcuni film come \"Los Ch\u0142opacos\", \"Czego si\u0119 boj\u0105 faceci, czyli seks w mniejszym mie\u015bcie\" e \"Lokatorzy\", per poi ricoprire il ruolo di attrice non protagonista nel 2003 in un serial \"Na dobre i na z\u0142e\".\nNel 2004 abbandona la carriera cinematografica e intraprende quella politica come stagista presso la cancelleria del presidente della repubblica polacca. Nel 2008 collabora col partito SLD nel 2011 si candida senza successo come parlamentare dello stesso partito. Dal\n2012 al 2014 collabora con la Banca nazionale polacca per alcuni film voluti dalla stessa banca, diviene redattrice di una rivista finanziaria per poi condurre in televisione un programma televisivo finanziario.\nNel 2015 torna al partito SLD, questa volta alla guida del partito e si candida a presidente della repubblica."}
{"id": "5309810", "revid": "21079", "url": "https://it.wikipedia.org/wiki?curid=5309810", "title": "Sovrastruttura (disambigua)", "text": ""}
{"id": "5309811", "revid": "287204", "url": "https://it.wikipedia.org/wiki?curid=5309811", "title": "Societ\u00e0 Ginnastica Gallaratese 1945-1946", "text": "Questa voce raccoglie le informazioni riguardanti la Societ\u00e0 Ginnastica Gallaratese nelle competizioni ufficiali della stagione 1945-1946."}
{"id": "5309821", "revid": "974994", "url": "https://it.wikipedia.org/wiki?curid=5309821", "title": "Pupin (famiglia)", "text": "I Pupin sono stati una famiglia di pittori e decoratori di Schio attiva nel XIX e XX secolo prevalentemente nella provincia di Vicenza.\nGli esponenti della famiglia sono"}
{"id": "5309830", "revid": "339016", "url": "https://it.wikipedia.org/wiki?curid=5309830", "title": "Stefano Moriggi", "text": "Docente all'universit\u00e0 di Brescia, Parma, all'Universit\u00e0 Statale di Milano e presso la European School of Molecular Medicine (SEMM), \u00e8 conosciuto al grande pubblico attraverso la trasmissione TV \"E se domani\" di Rai 3 e per alcuni interventi ad altre trasmissioni (in particolare di Corrado Augias e di Edoardo Camurri)."}
{"id": "5309832", "revid": "110540178", "url": "https://it.wikipedia.org/wiki?curid=5309832", "title": "Robert Morton Nance", "text": "Biografia.\nRobert Morton Nance nacque a Cardiff, in Galles, da genitori cornici. Nel 1906 si trasfer\u00ec in Cornovaglia, nel villaggio di Nancledra nei pressi di St. Ives. Scrisse libri di poesie in lingua inglese fin dal 1898 in cui pubblic\u00f2 \"The Merry Ballad of the Cornish Pasty\" (L'allegra ballata del pasticcio cornovagliese). Pubblic\u00f2 riviste di cultura locale; fra le quali, dal 1925, \"Old Cornwall\", organo della \"Federation of Old Cornwall Societies\" da lui fondata nel 1924, dopo aver fondato nel 1920 la prima \"Old Cornwall Society\" a St. Ives insieme al suo \"maestro\", il \"padre della lingua cornica\" Henry Jenner, del quale prese il posto dopo la sua morte in qualit\u00e0 di massima autorit\u00e0 per la rinascita dell'idioma locale. Nel 1928 istitu\u00ec a Boscawen-Un il \"Gorsedh Kernow\", il festival della lingua cornica la cui tradizione perdura ai nostri giorni; e dove adott\u00f2, in qualit\u00e0 di bardo, lo pseudonimo \"Mordon\" (onda marina). Dal 1951 al 1955 fu presidente del \"Royal Institution of Cornwall\". \nScrisse molti libri sulla lingua cornica. Nel 1929 pubblic\u00f2 il testo \"Cornish for All\" (Il cornico per tutti), per l'apprendimento della lingua secondo il modello \"cornico unificato\" da lui stesso realizzato, con l'importante collaborazione di A.S.D. Smith, basandosi sull'ortografia degli scrittori medievali, distanziandosi dal modello di Henry Jenner. Ma la sua creazione maggiore fu il \"dizionario\", tuttora considerato strumento fondamentale per la conoscenza dell'idioma. Compose molti versi in cornico, ad es. \"Lyver an Pymp Marthus Seleven\" (1939); e \"Nyns Yu Marow Myghtern Arthur\" (Re Art\u00f9 non \u00e8 morto), opera di carattere specificatamente revivalista, nella quale viene trattato il tema, molto popolare in Cornovaglia e non solo, della leggendaria immortalit\u00e0 di Re Art\u00f9. \nFu anche un autorevole archeologo marino e fond\u00f2 la \"Society for Nautical Research\" nel 1911. Mise a disposizione del pubblico le sue ottime ricerche e conoscenze sull'argomento pubblicando nel 1924 il libro \"Sailing-Ship Models\". Studi\u00f2 arte in Gran Bretagna e in Francia, e fu un valido pittore e artigiano.\nMor\u00ec a Hayle il 28 maggio 1959. Riposa a Zennor, nel cimitero della chiesa di Santa Senara."}
{"id": "5309838", "revid": "8660", "url": "https://it.wikipedia.org/wiki?curid=5309838", "title": "Campionato di football americano svizzero", "text": ""}
{"id": "5309843", "revid": "834", "url": "https://it.wikipedia.org/wiki?curid=5309843", "title": "Panda Bear Meets the Grim Reaper", "text": "Panda Bear Meets the Grim Reaper \u00e8 il quinto album in studio del musicista statunitense Panda Bear, pubblicato nel gennaio 2015 dalla Domino Records."}
{"id": "5309845", "revid": "287204", "url": "https://it.wikipedia.org/wiki?curid=5309845", "title": "Panagiotis Katsiaros", "text": ""}
{"id": "5309846", "revid": "287204", "url": "https://it.wikipedia.org/wiki?curid=5309846", "title": "Panagiotis Kanellopoulos", "text": ""}
{"id": "5309848", "revid": "1652635", "url": "https://it.wikipedia.org/wiki?curid=5309848", "title": "Pond", "text": "Pond in italiano \"Stagno\""}
{"id": "5309856", "revid": "287204", "url": "https://it.wikipedia.org/wiki?curid=5309856", "title": "Panagiotis Poulitsas", "text": ""}
{"id": "5309859", "revid": "149466", "url": "https://it.wikipedia.org/wiki?curid=5309859", "title": "San Quirico martire", "text": ""}
{"id": "5309860", "revid": "1926649", "url": "https://it.wikipedia.org/wiki?curid=5309860", "title": "Ghislain Printant", "text": "Biografia.\nAssistente tecnico nel Montpellier nel periodo 1989\u20131992, nel biennio 1992\u20131994 ha allenato il Marvejols.\nRientrato in Francia, \u00e8 stato assistente e tecnico per il settore giovanile del Montpellier dal 1994 al 2010.\nDal 2014 al 2016 \u00e8 stato l'allenatore del Bastia con cui il 4 febbraio 2015 ha conquistato ai calci di rigore contro il Monaco l'accesso alla finale della Coupe de la Ligue 2014-2015, dove ha incontrato il Paris Saint-Germain perdendo 4-0."}
{"id": "5309861", "revid": "1543377", "url": "https://it.wikipedia.org/wiki?curid=5309861", "title": "Caso &quot;Vivi Down vs. Google&quot;", "text": "Il caso \"Google vs. Vivi Down\" si riferisce a un procedimento penale intentato da Vivi Down (Associazione Italiana per la Ricerca Scientifica e la Tutela della Persona con sindrome di Down) che ha visto imputati 4 manager della societ\u00e0 Google Inc..\nLa sentenza della Corte di Cassazione ha stabilito la non responsabilit\u00e0 degli host provider (provider che consentono agli utenti una memorizzazione di informazioni) riguardo ai contenuti pubblicati dagli utenti nel caso si attivino senza indugio a fronte di segnalazioni, e l'assenza di un obbligo generale di sorveglianza.\nStoria.\nLa vicenda ha inizio nel 2006 quando su Google Video viene pubblicato il video che mostra alcuni ragazzini in un edificio scolastico umiliare un compagno affetto dalla sindrome di Down e insultare l'associazione Vivi Down.\nIl video in questione viene rimosso due mesi dopo in seguito a numerose segnalazione di utenti e dopo la richiesta della polizia postale.\nNei confronti dei manager di Google sono state rivolte le accuse di non aver impedito il delitto di diffamazione verso il minore e l'associazione e di aver trattato illecitamente dati personali riguardanti lo stato di salute del ragazzo.\nSentenze.\nSentenza di primo grado.\nIl Tribunale di Milano ha dichiarato assolti i manager di Google Italia srl dal concorso omissivo del delitto di diffamazione in quanto non sussiste l'obbligo di prevenire i reati dei propri utenti ma ritenne che ci fossero gli estremi per l'accusa di trattamento illecito di dati personali (di cui all'art. 167 D.Lgs. 196/2003) in quanto il provider non aveva provveduto a informare preventivamente i propri utenti riguardo agli obblighi nei confronti della trattazione dei dati personali.\nSentenza in Appello.\nLa Corte d'Appello ha confermato l'assoluzione riguardo al concorso del delitto di diffamazione e assolto i manager anche per la seconda accusa sostenendo che il provider offrendo il servizio di upload beneficia di limitazioni di responsabilit\u00e0 previste dagli artt. 16 e 17 del D.Lgs. 70/2003.\nSentenza in Cassazione.\nLa procura generale ha fatto ricorso in Corte di Cassazione con le seguenti ragioni: a. \"Google\" avrebbe inequivocabilmente effettuato il trattamento dei dati personali del minore disabile ripreso nel video, in linea con quanto previsto dall'art. 4, comma 1, lett. A, D.Lgs. 196/2003 - ai sensi del quale tale attivit\u00e0 \u00e8 definita come \u201c...\"qualunque\" \"operazione\" \"o\" \"complesso\" \"di operazioni,\" \"effettuati\" \"anche\" \"senza\" \"l'ausilio\" \"di\" \"strumenti\" \"elettronici,\" \"concernenti\" \"la\" \"raccolta,\" \"la\" \"registrazione,l'organizzazione,\" \"la\" \"conservazione,\" \"la\" \"consultazione,\" \"l'elaborazione,\" \"la\" \"modificazione,\" \"la\" \"selezione,\" \"l'estrazione,\" \"ilraffronto,\" \"l'utilizzo,\" \"l'interconnessione,\" \"il\" \"blocco,\" \"la\" \"comunicazione,\" \"la\" \"diffusione,\" \"la\" \"cancellazione\" \"e\" \"la\" \"distruzione\" \"didati,\" \"anche\" \"se\" \"non\" \"registrati\" \"in\" \"una\" \"banca\" \"di\" \"dati;...\u201d\" \"-\" non curandosi, peraltro,del divieto assoluto di diffondere dati idonei a rivelare lo stato di salute della persona, \"ex\" art. 26 comma 2, Codice della privacy; b. \"Google\" non potrebbe beneficiare delle previsioni di cui agli artt. 16 e 17 del D.Lgs. 70/2003, stante quanto disposto dall'art. 1, comma 2, lett. b, D.Lgs. 70/2003 che escluderebbe l'applicabilit\u00e0 della normativa sul commercio elettronico alle questioni relative al trattamento di dati personali; c. \"Google\" non si era limitata ad offrire un mero spazio per l\"'upload\" di video, eseguendo in realt\u00e0 attivit\u00e0 di indicizzazione e catalogazione del materiale caricato in qualit\u00e0 di \"host\" \"provider\" \"attivo\", figura che, secondo la pubblica accusa, non rientrerebbe in ogni caso nel campo di applicazione del citato art. 16. d. pur emergendo chiaramente dal tenore letterale dell'art. 167 del Codice della privacy la necessit\u00e0 che la condotta del reo, ai fini della configurabilit\u00e0 del reato \"de\" \"quo\", sia caratterizzata dalla finalit\u00e0 di ottenere un profitto, \u00e8 sufficiente che il lucro sia perseguito e non effettivamente percepito. Gli imputati, in sostanza, avrebbero serbato una volontaria disattenzione sui contenuti del video, in modo tale da riuscire ad ottenere dalla sua permanenza in rete, anche solo eventualmente, un introito economico attraverso l'inserimento di \"link\" pubblicitari.\nLa Corte Suprema ha per\u00f2 rigettato ogni accusa ritenendo che Google non abbia nessun dovere di sorveglianza sui contenuti pubblicati dagli utenti secondo l'art. 17 del D.Lgs 70/2003, che non fosse a conoscenza dell'illecito e che abbia subito collaborato con le autorit\u00e0 competenti rimuovendo il video."}
{"id": "5309862", "revid": "1305772", "url": "https://it.wikipedia.org/wiki?curid=5309862", "title": "Shadows in the Night", "text": "Shadows in the Night \u00e8 il trentaseiesimo album in studio del cantautore statunitense Bob Dylan, pubblicato nel febbraio 2015 dalla Columbia Records.\nSi tratta di un album di cover composto da 10 canzoni del cosiddetto \"standard pop\", portate al successo da Frank Sinatra nel periodo compreso fra il 1942 e il 1963."}
{"id": "5309864", "revid": "118067403", "url": "https://it.wikipedia.org/wiki?curid=5309864", "title": "Alien Apocalypse", "text": "Alien Apocalypse \u00e8 un film di fantascienza del 2005 del regista Josh Becker.\nTrama.\nL'astronauta e medico dottor Ivan Hood e la sua compagna Kelly ritornano sulla Terra dopo una missione spaziale durata 40 anni, assieme ad altri due astronauti. Dopo essere stati catturati da altri esseri umani, vengono mandati in un campo di prigionia controllato da alieni simili a delle formiche. Questi alieni sono atterrati sulla Terra 20 anni prima per divorare alberi e distruggere gli esseri umani usando delle bombe EMP.\nUn membro della loro squadra viene mangiato vivo da uno degli alieni, dopo aver rifiutato di lavorare. Il campo \u00e8 controllato da cacciatori di taglie umani. Nel primo giorno di lavoro i protagonisti vedono gli altri esseri umani prigionieri morire in gran parte a causa del duro lavoro. Poco dopo il dottor Hood e Kelly fuggono dal campo, ma alcuni giorni dopo Kelly viene catturata. Il giorno successivo il dott. Hood sente delle voci che sostengono che il presidente ha con s\u00e9 un esercito pronto ad attaccare la base aliena, ma quando incontra un cacciatore, che lo conduce fino al presidente, scopre che le voci erano false.\nRecatosi in un piccolo villaggio, il dottor Hood decide di radunare tutti gli schiavi fuggiti per attaccare la base nemica. Kelly, alla quale gli alieni hanno tagliato due dita come punizione per aver tentato di fuggire, si unisce al gruppo. Quando il gruppo si ritira per le pochissime possibilit\u00e0 di sconfiggere il nemico, giunge l'esercito del presidente in aiuto, e dopo, che la base aliena \u00e8 stata distrutta, vengono salvati degli schiavi e il dott. Hood verr\u00e0 ricordato per sempre come \"Il Grande Exterminator\".\nProduzione.\nIl film \u00e8 stato girato in Bulgaria; la maggior parte degli attori erano bulgari e molti di essi vennero doppiati in inglese nella post-produzione. Il budget del film fu stimato attorno ai 1 500 000 dollari.\nCritica.\nAlien Apocalypse ha ricevuto recensioni negative da parte della critica."}
{"id": "5309865", "revid": "6923", "url": "https://it.wikipedia.org/wiki?curid=5309865", "title": "GE Transportation", "text": "GE Transportation (nota anche come GE Rail) \u00e8 una divisione di Wabtec operante nella costruzione di materiale ferroviario, marino, minerario e industriale per il settore di produzione di energia. Fino al 25 febbraio 2019 era una sussidiaria di General Electric.\nLa sede centrale \u00e8 a Chicago, Illinois, gli stabilimenti a Erie, Pennsylvania. Le locomotive sono assemblate ad Erie, le motorizzazioni a Grove City (Pennsylvania). Nel 2011 annunci\u00f2 il proposito di costruire un secondo stabilimento di produzione di locomotive a Fort Worth, Texas, per sopperire all'aumento di domanda del settore.\nProduzione.\nGE Transportation \u00e8 un grosso produttore di locomotive diesel-elettriche per la trazione di treni merci e passeggeri; si ritiene che abbia in Nord America un \"market share\" del 70%. Produce anche componenti per il segnalamento ferroviario e ricambi per locomotive e rotabili in genere oltre che servizi di manutenzione e riparazione per locomotive di propria produzione o conto terzi.\nNella primavera del 2007, GE Transportation Systems present\u00f2 un prototipo di locomotiva ibrida diesel elettrica ad emissioni inquinanti ridotta. A settembre del 2010 venne annunciato un piano di commercializzazione del modello a partire dagli anni 2014-2015.\nOltre alle locomotive e agli equipaggiamenti ferroviari, GE Transportation Systems produce grandi motori elettrici e sistemi di azionamento per miniere, perforazioni del sottosuolo e turbine eoliche. Nel settore marino sistemi di propulsione per natanti piccoli e di media stazza.\nAltro settore \u00e8 quello della produzione di batterie per alimentazione di apparecchiature di ogni genere. Il comparto produzione batterie GE's Durathon \u00e8 sito a Schenectady (New York)."}
{"id": "5309869", "revid": "110201534", "url": "https://it.wikipedia.org/wiki?curid=5309869", "title": "Topolino e Orazio nel castello incantato", "text": "Topolino e Orazio nel castello incantato (titolo originale: \"Blaggard Castle\") \u00e8 una storia della Walt Disney Company pubblicata tra il 12 Novembre 1932 e il 10 Febbraio 1933.\nTrama.\nAll'inizio della storia Topolino riceve una lettera da tre professori, tali Acca, Kappa e Zeta (\"Ecks\", \"Doublex\" e \"Triplex\", nella versione originale), che gli chiedono di recarsi nel loro castello per testare una macchina utile ai fini della scienza. Nonostante il disappunto di Orazio, che lo invita esplicitamente a non raggiungere il posto, Topolino decide di recarsi dai tre professori, portando con s\u00e9 lo stesso amico.\nArrivati alla porta principale, i due vengono catapultati all'interno della magione tramite una botola che si apre improvvisamente sotto i loro piedi. Rinchiusi nel castello, Topolino e Orazio si ritrovano a vagare senza meta attraverso cunicoli labirintici, mentre busti e dipinti parlano loro.\nOrazio viene poi catturato tramite una trappola da due dei tre professori, che gli svelano il loro piano diabolico: l'invenzione di un'arma capace di sparare un raggio che ipnotizza la gente, e con cui i tre hanno intenzione di conquistare il mondo. Quest'arma non \u00e8 ancora stata testata, per cui Orazio funger\u00e0 da cavia per i due scienziati.\nOrazio viene cos\u00ec iptonizzato e liberato dai due, in modo da accertarsi che risponda ai loro ordini.\nNel frattempo Minni, venuta a conoscenza della lettera, si reca nel castello insieme a Clarabella. \nI due scienziati decidono di liberare Orazio dall'ipnosi, per accertarsi che la loro potente arma funzioni anche a distanza.\nTopolino intanto intuisce che il raggio non funziona con il peltro, quindi decide di forgiare un elmo da una pentola di peltro trovata nel castello. I professori ipnotizzano nuovamente Orazio a distanza, ma Topolino, con l'elmo in testa, riesce a salvarsi. I due scienziati non sanno come interpretare l'accaduto, e decidono di interrogare il professor Triplex. \nTopolino, dopo essere riuscito a passare un pozzo di alligatori, raggiunge il laboratorio degli scienziati, ipnotizzandoli. Nel frattempo libera Orazio dall'incantesimo. \nI professori decidono dunque di far saltare il castello in aria, con la macchina al suo interno. Ma poco dopo essere usciti Topolino scopre che nel castello ci sono Minni e Clarabella, le quali comunque riescono a salvarsi in tempo.\nLa storia termina con Topolino che racconta Minni e Clarabella di aver fatto dimenticare ai professori del raggio ipnotico, e di averli messi al lavoro in un laboratorio per il bene dell'umanit\u00e0.\nAnalisi.\nFloyd Gottfredson mostra, in questa storia, un Topolino molto pi\u00f9 maturo rispetto alle strisce precedenti, il quale riesce qui a sventare, tramite la propria razionalit\u00e0 (e dunque abbandonando quell'impulsivit\u00e0 che lo aveva caratterizzato nelle storie precedenti), un pericolo di scala mondiale.\nAncora una volta Gottfredson mostra il proprio interesse per la tecnologia: Acca e Kappa si servono di un visore che permette loro di spiare Topolino e Orazio ovunque (o quasi) essi si muovano. Il congegno in questione \u00e8 ispirato al televisore del quale proprio in quegli anni cominciavano ad affacciarsi i primi prototipi. Allo stesso modo, sono sempre i professori a far parlare quadri, busti e modelli di armature, per spaventare i due avventurieri. \nIl tema dei professori matti \u00e8 tipico della letteratura di inizio novecento, e viene anche trattato in un corto Disney del 1933, Topolino e lo scienziato pazzo, dove per\u00f2 Topolino agisce indipendentemente, senza la propria spalla.\nRicezione.\nSebbene la storia non sia stata soggetta a censure, la sequenza del pozzo di alligatori era stata inizialmente bollata dalla King Features Syndicate come troppo forte per donne e bambini."}
{"id": "5309873", "revid": "181699", "url": "https://it.wikipedia.org/wiki?curid=5309873", "title": "Costituzione della Corsica del 1755", "text": "La Costituzione della Corsica del 1755, detta anche \"Costituzione paolina\" dal nome del suo estensore, Pasquale Paoli, fu la prima costituzione al mondo scritta secondo i principi dell'Illuminismo, e comprendeva la prima implementazione del suffragio femminile, rappresentando anche il primo esempio nella storia moderna di una Carta d'impronta democratica, precedente alle Costituzioni rivoluzionarie americane e francesi.\nConcepito come reazione al regime dispotico instaurato dalla Repubblica di Genova in Corsica, il testo getta le basi per una nuova realt\u00e0 giuridica soprattutto in materia di forma di governo e di ordinamento processuale. La Costituzione paolina si caratterizza per un'ispirazione dei diritti comunitaristica, piuttosto che individualistica.\nTale ispirazione si manifesta nel riferimento ai doveri, in particolare quelli connessi alla difesa della Patria, al corretto esercizio delle funzioni pubbliche e al rispetto delle regole giudiziarie attraverso il divieto di farsi giustizia da s\u00e9.\nLa Costituzione degli Stati Uniti d'America completata nel 1787 e in vigore dal 1789 venne ispirata dalla Costituzione della Corsica del 1755."}
{"id": "5309877", "revid": "1873140", "url": "https://it.wikipedia.org/wiki?curid=5309877", "title": "Ver\u00f3nica S\u00e1nchez", "text": "Attrice che si divide tra teatro, cinema e televisione, tra piccolo e grande schermo ha partecipato ad una ventina di differenti produzioni, a partire dal 2003.\nCarriera.\nTra i suoi ruoli principali, figurano, tra l'altro, quello di Eva Capdevila G\u00f3mez nella serie televisiva \"Los Serrano\" (2003-2006), quello di Lola Casado nella serie televisiva \"Genesis\" (\"G\u00e9nesis, en la mente del asesino\", 2006) quello di Julia nel film \"Le 13 rose\" (2007), quello di Amparo Duque nella serie televisiva \"Senza identit\u00e0\" (\"Sin identidad\", 2014-...), ecc.\nNel corso della sua carriera, si \u00e8 aggiudicata per una volta il Premio dell'Unione degli Attori Spagnoli e ha ricevuto varie nomination, tra cui tre nomination al Premio Goya.\nNel 2021 recita nella serie di Netflix \"Sky Rojo\", nei panni di Coral."}
{"id": "5309878", "revid": "729019", "url": "https://it.wikipedia.org/wiki?curid=5309878", "title": "Ercole Gonzaga (?-1640)", "text": "Biografia.\nEra figlio di Ottavio Gonzaga, della linea dei Gonzaga di Guastalla e di Cecilia de' Medici. Intraprese la carriera della armi e fu cavaliere al servizio della Spagna nelle Fiandre e poi del Ducato di Milano. Fu anche al servizio del duca di Mantova Francesco IV Gonzaga, che lo invi\u00f2 nel 1612 presso la corte di Madrid per rinsaldare i rapporti dopo la morte di Vincenzo I Gonzaga. Fu membro del consiglio segreto del re di Spagna.\nMor\u00ec senza eredi nel 1640 a Milano e lasci\u00f2 erede dei suoi beni Maria Gonzaga, al tempo reggente del ducato di Mantova e del Monferrato. Per suo espresso desiderio venne sepolto nel Santuario di Santa Maria delle Grazie.\nDiscendenza.\nSpos\u00f2 Francesca Guerrieri Gonzaga, figlia di Tullo ed ebbero un figlio:"}
{"id": "5309881", "revid": "2110845", "url": "https://it.wikipedia.org/wiki?curid=5309881", "title": "Pierre Angel", "text": "Carriera.\nDopo aver militato nelle giovanili dello Stade Reims, passa al FC Nancy nel 1943. Nella stagione 1945-1946, il club della Lorena si classifica primo nel girone Nord ottenendo la promozione in Division 1. Il club si piazza al decimo posto nella stagione 1946-1947, mentre Angel la stagione successiva si accasa al Nizza in Division 2 dove ottiene una nuova promozione in D1.\nAngel passa quindi al Colmar anche lui promosso in D1 dopo il secondo posto alle spalle proprio del Nizza. Qui rimane una sola stagione per passare poi al Lilla dove ottiene due secondi posti in campionato nel 1949-1950 e nel 1950-1951, perdendo anche la finale della Coppa Latina 1951 contro il .\nNell'estate del 1951 entra a far parte dello che finisce diciottesimo in campionato ed \u00e8 quindi retrocesso. Si trasferisce quindi al RC Franche-Comt\u00e9 in D2. Rimane solo una stagione per passare poi all'Olympique Marsiglia. In questo club, coi galloni di capitano, raggiunge la finale di Coppa di Francia 1954, ma perde col Nizza.\nNel 1955 torna a RC Franc-Comtois dove termina la sua carriera nel duplice ruolo di giocatore-allenatore"}
{"id": "5309913", "revid": "1305772", "url": "https://it.wikipedia.org/wiki?curid=5309913", "title": "Bettone di Sens", "text": "Biografia.\nBettone, originario di Sens, fu dapprima monaco dell'abbazia di Santa Colomba a Saint-Denis-l\u00e8s-Sens e poi abate dell'abbazia di Sant'Eracle a Sens. Successivamente fu nominato, al posto di Ansegiso di Fontenelle, prevosto di Santa Colomba, cio\u00e8, responsabile per le cose materiali dell'abbazia e le sue dipendenze, carica che mantenne per 30 anni. Bettone fu uno dei protagonisti dello sviluppo dell'abbazia di Santa Colomba. Ha eretto muri attorno all'abbazia.\nNel 915, \u00e8 stato nominato vescovo di Auxerre, carica che ha mantenuto fino alla morte avvenuta nel 918.\nIl comune di Marchais-Beton lo porta nella seconda parte del suo nome il ricordo del santo vescovo che fece ingrandire lo stagno Grand Marchais nelle dipendenze del priorato di Grandchamp ; questo stagno in seguito fu detto \"Marchais Betton\", nome che poi presa il vicino villaggio divenuto citt\u00e0 nel 1494.\nIl culto.\nIl giorno dedicato al santo \u00e8 il 24 febbraio."}
{"id": "5309917", "revid": "775504", "url": "https://it.wikipedia.org/wiki?curid=5309917", "title": "Cheonbeon-ui immatchum", "text": "Cheonbeon-ui immatchum (hangeul: \ucc9c\ubc88\uc758 \uc785\ub9de\ucda4, lett. \"Un migliaio di baci\"; titolo internazionale A Thousand Kisses) \u00e8 un serial televisivo sudcoreano trasmesso su MBC dal 20 agosto 2011 al 5 febbraio 2012.\nTrama.\nIl serial esplora la questione della differenza d'et\u00e0 in una relazione romantica.\nWoo Joo-young \u00e8 riuscita a sopportare le difficolt\u00e0 della vita grazie alla sua personalit\u00e0 ottimista e affettuosa, ma ha dovuto divorziare dal marito Tae-kyung poich\u00e9 la tradiva. Un giorno, accompagnando suo figlio ad una partita di calcio, Joo-young conosce Jang Woo-bin, ex-calciatore della nazionale diventato agente sportivo. Tra Joo-young e Woo-bin si instaura una profonda amicizia che sfocia in amore, ma la differenza di et\u00e0, di status sociale e di esperienza ostacolano la loro relazione.\nLo zio di Woo-bin, Jang Byung-doo, \u00e8 il capo di una catena di resort, che ha sposato la sua badante nonostante la ventennale differenza di et\u00e0. Il figlio di lui, Woo-jin, \u00e8 un uomo freddo e superbo, che ha con il padre una relazione tesa, perch\u00e9 lo accusa di aver mostrato poca gentilezza verso sua madre. Woo Joo-mi, reporter freelance e sorella di Joo-young, si innamora di lui a prima vista e decide di conquistarlo con il suo carattere amorevole, superando i nove anni di differenza che li separano."}
{"id": "5309919", "revid": "1573940", "url": "https://it.wikipedia.org/wiki?curid=5309919", "title": "Villa Palazzon", "text": "Villa Morosini, Pisani, Romanin Jacur, detta \"Palazzon\", \u00e8 una villa veneta di Zianigo, frazione di Mirano, in provincia di Venezia.\nIl soprannome con cui \u00e8 comunemente nota \u00e8 utilizzato in quasi tutto il Veneto per designare le ville pi\u00f9 importanti o imponenti. Sorge a nord del centro abitato in localit\u00e0 Castelliviero, toponimo che rimanda a un'antica fortezza costruita, secondo la tradizione, dal generele romano Oliveirus per proteggere il decumano massimo (via Desman) della centuriazione patavina.\nStoria.\nI pi\u00f9 antichi proprietari di cui si abbia notizia furono i Morosini i quali, grazie alle parentele instaurate con i Tempesta in epoca medievale, avevano ereditato diversi beni nella zona.\nIl complesso fu costruito nel corso del Cinquecento sui resti, forse, del Castelliviero e ne avrebbe conservato l'aspetto imponente. Di certo era stato ultimato nel 1568, quando Silvestro Morosini fece costruire l'oratorio intitolato al suo santo patrono (oggi \u00e8 dedicato alla Madonna Immacolata); forse nello stesso periodo fu piantata la farnia secolare che si innalza accanto alla chiesetta.\nPassato ai Pisani, attualmente \u00e8 sede di un'azienda agricola della famiglia Romanin Jacur.\nDescrizione.\nIl Palazzon \u00e8 costituito dalla casa padronale, dall'abitazione del gastaldo, dagli edifici della servit\u00f9 e da altre costruzioni di servizio come cantine e barchesse. Il tutto \u00e8 completato dalla chiesetta la quale, pur isolata rispetto al resto del complesso, \u00e8 compresa nelle pertinenze delimitate da mura e fossati.\nLa casa padronale ha pianta rettangolare e si sviluppa su due livelli. I due fronti, l'uno rivolto a nord, verso la strada, e l'altro - il principale - a sud, verso il giardino, presentano la medesima impostazione. Le aperture sono distribuite secondo una simmetria centrale, determinata dal portale d'ingresso al piano terra. Si tratta di un'apertura arcuata a tutto sesto, con cornice lapidea a bugnato e sormontata da un concio in chiave di volta con mascherone; un'elegante mezzaluna in ferro ne chiude la parte superiore. Il motivo ad arco \u00e8 ripetuto nei due ingressi carrabili posti ai lati dell'edificio. Alcune aperture sono impreziosite da cornici pi\u00f9 lavorate in pietra di Nanto: fanno intuire quanto la villa risaltasse nell'antico panorama architettonico e che, forse, essa fosse solo una parte di un grandioso progetto rimasto incompiuto.\nGli interni sono organizzati secondo il tipico schema della villa veneta, con il salone passante in cui si notano tracce di una decorazione alla sansovina. Anche nelle barchesse sussistono simili ornamenti e non si esclude che fossero completati da tavole dipinte.\nVerso sud si colloca l'oratorio, con la facciata delimitata da due lesene di ordine dorico. Degno di nota il triplice utilizzo di timpani triangolari a pi\u00f9 fasce modanate (sopra l'ingresso, a coronamento della facciata e sul campaniletto a vela)."}
{"id": "5309956", "revid": "164044", "url": "https://it.wikipedia.org/wiki?curid=5309956", "title": "Simon Thomas", "text": "Biografia.\n\u00c8 in possesso della cittadinanza francese poich\u00e9 suo padre \u00e8 originario di Grostenquin.\nCarriera.\nClub.\nThomas ha frequentato l'Oak Bay High School, giocando cos\u00ec per il Victoria United. Successivamente, ha militato per i Vancouver Whitecaps, franchigia all'epoca militante in USSF Division 2 Pro League.\nNel 2011 \u00e8 stato ingaggiato dagli inglesi dell'Huddersfield Town, compagine militante in Championship per cui non ha disputato alcun incontro.\nIngaggiato dal Newport County nell'estate 2014, il 1\u00ba settembre dello stesso anno ha rescisso il contratto che lo legava al club. Nel 2013 \u00e8 tornato ai Vancouver Whitecaps, nel frattempo approdati in Major League Soccer, per essere poi prestato nel corso dell'annata all'Edmonton, franchigia della North American Soccer League.\nPassato al Newport County nell'estate 2014, il 1\u00ba settembre dello stesso anno ha rescisso il contratto che lo legava al club.\nThomas \u00e8 passato ai norvegesi dello Str\u00f8mmen in vista del campionato 2015. Ha esordito in 1. divisjon in data 6 aprile, schierato titolare nella sconfitta casalinga per 0-1 contro l'H\u00f8dd. Ha difeso i pali della porta dello Str\u00f8mmen in 28 occasioni in quel campionato, subendo 36 reti.\nL'anno seguente \u00e8 stato tesserato dal Bod\u00f8/Glimt, per cui ha avuto l'opportunit\u00e0 di debuttare in Eliteserien in data 29 maggio 2016, schierato titolare nella sconfitta per 2-0 patita sul campo del Viking. Al termine del campionato, la squadra \u00e8 retrocessa in 1. divisjon. Thomas \u00e8 rimasto in squadra ed ha contribuito alla promozione arrivata alla fine della stagione 2017.\nIl 27 marzo 2018, il Kongsvinger ha reso noto l'ingaggio di Thomas, che si \u00e8 legato al nuovo club con un contratto annuale: il tesseramento del calciatore \u00e8 stato reso necessario dall'infortunio di Idar Lysg\u00e5rd, altro portiere della rosa.\nIl 15 luglio successivo, il Kongsvinger ha ufficialmente ceduto Thomas allo Str\u00f8mmen.\nIl 18 febbraio 2019 \u00e8 passato al KFUM Oslo, a cui si \u00e8 legato con un contratto annuale.\nIl 10 settembre 2020 ha firmato un contratto valido fino al termine della stagione con il Sarpsborg 08.\nIl 12 maggio 2021 ha firmato un accordo annuale con il Troms\u00f8.\nNazionale.\nThomas gioca per il . Ha esordito in Nazionale in data 26 gennaio 2013, subentrando a Lars Hirschfeld in data 26 gennaio 2013, in occasione della partita amichevole persa per 0-4 contro la . \u00c8 stato convocato per la Gold Cup 2013, in cui non ha disputato alcun incontro.\nStatistiche.\nPresenze e reti nei club.\n\"Statistiche aggiornate al 12 maggio 2021.\""}
{"id": "5309961", "revid": "767487", "url": "https://it.wikipedia.org/wiki?curid=5309961", "title": "\u00c9mile Antonio", "text": "Carriera.\nInizia la propria carriera nel club del suo paese natale, La Combelle CCA, giocando poi come professionista con le maglie di S\u00e8te, Nizza e Olympique Lione.\nNella sola stagione con i nizzardi, vince la Coppa di Francia 1953-1954, in finale contro l'Olympique Marsiglia.\nA Lione, resta 7 stagioni giocando 183 partite (tra cui 160 di campionato) e segnando 23 gol.\nNel 1961 interrompe la sua carriera professionista. Gioca altre due stagioni con il Montferrand prima di tornare al club del suo debutto che conduce da allenatore dal 1963 al 1975 ."}
{"id": "5309969", "revid": "838137", "url": "https://it.wikipedia.org/wiki?curid=5309969", "title": "Tareq Khattab", "text": "Carriera.\nGioca nel campionato egiziana con l'Al-Masry; dal 2015 fa parte della nazionale di calcio giordana, con cui ha partecipato alla Coppa d'Asia 2015."}
{"id": "5309986", "revid": "838137", "url": "https://it.wikipedia.org/wiki?curid=5309986", "title": "Ahmed Sariweh", "text": "Carriera.\nGioca nel campionato saudita con l'Al-Qadisiyya; dal 2013 fa parte della nazionale di calcio giordana, con cui ha partecipato alla Coppa d'Asia 2015."}
{"id": "5309989", "revid": "47767", "url": "https://it.wikipedia.org/wiki?curid=5309989", "title": "Sergij Tigipko", "text": ""}
{"id": "5309991", "revid": "1305772", "url": "https://it.wikipedia.org/wiki?curid=5309991", "title": "Vince Martin", "text": ""}
{"id": "5309997", "revid": "599013", "url": "https://it.wikipedia.org/wiki?curid=5309997", "title": "Claude Arribas", "text": "Carriera.\nFiglio di Jos\u00e9 Arribas, avuto anche come allenatore nella sua militanza al Nantes, ha vestito inoltre le maglie di Paris Saint-Germain, Bordeaux, Rennes, Cannes e Angers."}
{"id": "5309999", "revid": "838137", "url": "https://it.wikipedia.org/wiki?curid=5309999", "title": "Mohammad Al-Dawud", "text": "Carriera.\nGioca nel campionato del Bahrein con l'Al Hadd; dal 2011 fa parte della nazionale di calcio giordana, con cui ha partecipato alla Coppa d'Asia 2015."}
{"id": "5310001", "revid": "28592", "url": "https://it.wikipedia.org/wiki?curid=5310001", "title": "Riso Jollof", "text": ""}
{"id": "5310017", "revid": "47767", "url": "https://it.wikipedia.org/wiki?curid=5310017", "title": "Serxhio", "text": ""}
{"id": "5310018", "revid": "47767", "url": "https://it.wikipedia.org/wiki?curid=5310018", "title": "Serxho", "text": ""}
{"id": "5310019", "revid": "47767", "url": "https://it.wikipedia.org/wiki?curid=5310019", "title": "Sergius", "text": ""}
{"id": "5310020", "revid": "47767", "url": "https://it.wikipedia.org/wiki?curid=5310020", "title": "Sergije", "text": ""}
{"id": "5310021", "revid": "47767", "url": "https://it.wikipedia.org/wiki?curid=5310021", "title": "Sergij", "text": ""}
{"id": "5310022", "revid": "47767", "url": "https://it.wikipedia.org/wiki?curid=5310022", "title": "Sjarhej", "text": ""}
{"id": "5310023", "revid": "47767", "url": "https://it.wikipedia.org/wiki?curid=5310023", "title": "S\u00e9rgio", "text": ""}
{"id": "5310024", "revid": "47767", "url": "https://it.wikipedia.org/wiki?curid=5310024", "title": "Sergiusz", "text": ""}
{"id": "5310025", "revid": "47767", "url": "https://it.wikipedia.org/wiki?curid=5310025", "title": "Serhij", "text": ""}
{"id": "5310026", "revid": "47767", "url": "https://it.wikipedia.org/wiki?curid=5310026", "title": "Sergiu", "text": ""}
{"id": "5310027", "revid": "47767", "url": "https://it.wikipedia.org/wiki?curid=5310027", "title": "Serghei", "text": ""}
{"id": "5310029", "revid": "287204", "url": "https://it.wikipedia.org/wiki?curid=5310029", "title": "Bill Lee (disambigua)", "text": ""}
{"id": "5310036", "revid": "1683511", "url": "https://it.wikipedia.org/wiki?curid=5310036", "title": "Bill Lee (cantante)", "text": "Biografia.\nNato a Johnson (Nebraska), \u00e8 morto come il suo collega di danza Bobby Van il 15 novembre 1980 per un tumore al cervello a Los Angeles, California.\nLee crebbe a Des Moines (Iowa). Il suo primo obiettivo musicale era fare il suonatore di trombone, ma dopo aver cantato in diversi gruppi vocali universitari decise di concentrarsi sulla sua voce. Prest\u00f2 servizio come alfiere nella United States Navy durante la seconda guerra mondiale e poi si trasfer\u00ec a Hollywood dopo il congedo. La principale attivit\u00e0 e la maggior parte dei guadagni e di Lee \u00e8 stata costituita dal cantare per spot pubblicitari per la radio e la televisione, in molti dei quali Lee si \u00e8 sentito \"stupido\", pur apprezzando l'indipendenza finanziaria questo lavoro gli diede. Ha cantato la parte principale nel musical del 1953 di Gordon Jenkins intitolato \"Seven Dreams\".\nLe principali interpretazioni per cui Lee \u00e8 noto sono state quelle nel quartetto The Mellomen, fondato da Thurl Ravenscroft. Nella colonna sonora de \"Il libro della giungla\" viene affermato erroneamente che Ravenscroft doppi\u00f2 la voce di Shere Khan nella canzone \"That's What Friends Are For\"; tuttavia, Richard Sherman conferm\u00f2 nel commento audio nella versione DVD del 2007 che fu proprio Bill Lee a prestare la voce di Shere Khan nella parte cantata in quanto George Sanders (doppiatore di Shere Khan nei dialoghi) non era disponibile durante la registrazione finale della canzone.\nLee prest\u00f2 inoltre la voce nella parte cantata a Christopher Plummer in \"Tutti insieme appassionatamente\"."}
{"id": "5310037", "revid": "125078436", "url": "https://it.wikipedia.org/wiki?curid=5310037", "title": "Young Woods", "text": "Young Woods \u00e8 una raccolta del sassofonista jazz Phil Woods, pubblicato su CD dalla Fresh Sound Records nel 2003. "}
{"id": "5310039", "revid": "11959", "url": "https://it.wikipedia.org/wiki?curid=5310039", "title": "Sajida al-Rishawi", "text": ""}
{"id": "5310042", "revid": "767487", "url": "https://it.wikipedia.org/wiki?curid=5310042", "title": "Minoru Kawasaki", "text": "\u00c8 conosciuto principalmente per i suoi film a basso budget che hanno come temi portanti l'ironia e un certo gusto per l'assurdo.\nBiografia.\nGli inizi e gli studi.\nKawasaki \u00e8 originario del quartiere di Shibuya, a Tokyo, dove i suoi genitori avevano un ristorante specializzato nel \"fugu\". Ha dichiarato di essere stato influenzato dalla sottocultura giapponese degli anni '60, dai film sui \"kaij\u016b\" della Toho\",\" come Godzilla, e dalle serie televisive \"tokusatsu\", come \"Ultraman\".\nDopo le superiori, frequent\u00f2 la Facolt\u00e0 di Agraria dell'Universit\u00e0 Meiji, con sede a Ikuta nella periferia rurale a ovest di Tokyo e, sebbene il suo corso di studi non fosse direttamente legato alla cinematografia, Kawasaki mantenne viva una profonda passione per i film e si un\u00ec al club cinefilo locale, chiamato . Nel 1977, durante le vacanze estive a seguito del primo anno di universit\u00e0, gir\u00f2 il suo primo cortometraggio in 8 millimetri sul tetto della Facolt\u00e0 di Agraria, con il supporto di alcuni membri del club Cinemazo appassionati di effetti speciali. Il corto era intitolato e raccontava la storia di un pezzo di tofu che cade in un fiume e diventa un gigantesco mostro che attacca la citt\u00e0. Negli anni seguenti continu\u00f2 a sperimentare realizzando cortometraggi con effetti speciali meccanici e personaggi ispirati ai grandi classici dei kaiju movie. Del 1978 \u00e8 il suo secondo cortometraggio in 8 mm, intitolato , che si basava sulla serie \"Ultraseven.\"\nCarriera cinematografica.\nKawasaki ha iniziato la sua carriera autofinanziandosi e il suo debutto professionale nel mondo del cinema \u00e8 avvenuto nel 1987 con il mediometraggio originale, \"Iko the Earth Patrol Girl.\" In seguito si \u00e8 occupato di diversi adattamenti di manga in \"live action\" prima di lavorare alla sceneggiatura della serie televisiva \"Ultraman Tiga\". Il suo primo successo alla regia \u00e8 stato il lungometraggio \"The Calamari Wrestler\", un film del 2004 su un wrestler che si trasforma in un enorme calamaro. A questo hanno fatto seguito, nel 2005, \"Executive Koala\", una sorta di parodia horror su un impiegato koala sospettato di aver ucciso la moglie, e \"Kabuto-O Beetle\", altro film sul wrestling, stavolta con protagonista un gigantesco coleottero. Nel 2006 ha firmato \"The World Sinks Except Japan\" (una parodia di \"Japan Sinks\") e \"Kani Goalkeeper\", un film che Kawasaki descrive come una specie di \"Forrest Gump\".\nNel 2008 Kawasaki ha diretto \"\", un sequel spirituale del kaij\u016b movie del 1967 \"Odissea sulla Terra\" (mentre l'originale era un film di fantascienza la pellicola di Kawasaki \u00e8 esplicitamente una parodia). Il film venne selezionato e proiettato alla 65\u00aa Mostra internazionale d'arte cinematografica di Venezia, come opera fuori concorso."}
{"id": "5310043", "revid": "121877832", "url": "https://it.wikipedia.org/wiki?curid=5310043", "title": "Liliana Ugolini", "text": "Biografia.\nPer 16 anni ha condotto per Pianeta Poesia (cicli di seminari e d'incontri ideati da Franco Manescalchi) la poesia performativa e multimediale promuovendo la conoscenza di questa particolare modalit\u00e0 del linguaggio poetico. Questo \u00e8 documentato, a cura di Franco Manescalchi e Liliana Ugolini, in 3 libri editi rispettivamente dal Comune di Firenze, da Polistampa, da Pianeta Poesia come Documenti 1,2,3 e dal DVD \"Esemplari percorsi di poesia performativa e multimediale\" curati da Massimo Mori (2008) per la X Edizione del Festival Internazionale \"A+Voci\". \nPer 5 anni ha fatto parte del gruppo performativo di Gianni Broi sulla scrittura di Raymond Roussel al P\u00e8re-Lachaise di Parigi. \nHa realizzato il teatro da camera di poesia e opere in versi e musica collaborando con attori, musicisti e performers.\nHa iniziato a pubblicare i suoi scritti dal 1993 (tolto una plaquette nel 1980). \nFa parte dell'Archivio Voce dei Poeti e del Gruppo performativo \"Cerimonie crudeli\" per Multimedia91. \n\u00c8 insieme a Vincenzo Lauria nel progetto/manifesto \"Oltre Infinito\" 1-2-3-4\u201d (autoprodotto) per una poesia non solo intimistica ma aperta alla scienza e alla tecnologia.\nHa pubblicato 11 drammaturgie tratte da suoi libri in \"Tuttoteatro\" edito dalla Joker 2008. \nHa proposto la figura dell'Umanit\u00e0 Marionetta documentata in quattro libri - (Marionetteemiti Ediz. Esuvia 1999, \"Delle Marionette dei Burattini e del Burattinaio\" Ediz. Genesi 2007 e \"Des Marionnettes\" Book Edition 2012, \"La marionetta vivente\" Ediz. Florence Art Edizioni 2017 con foto elaborazioni di Dario Caiani). Una performance in video a cura di Marco Zoli e un film corto di Andrea Baggio 2012 \nHa lavorato per 45 anni nell'oggettistica d'Arte. \nTutte le opere e i carteggi sono consultabili presso il fondo Liliana Ugolini all'Archivio di Stato di Firenze - Archivio per la memoria e la scrittura delle donne Alessandra Contini Bonacossi (censimento) e una parte all'Archivio Voce dei Poeti settore multimediale alla Barbagianna, una Casa per l'Arte contemporanea."}
{"id": "5310053", "revid": "125726118", "url": "https://it.wikipedia.org/wiki?curid=5310053", "title": "Non sposate le mie figlie!", "text": "Non sposate le mie figlie! (\"Qu'est-ce qu'on a fait au Bon Dieu?\") \u00e8 un film del 2014 diretto da Philippe de Chauveron.\nTrama.\nClaude e Marie Verneuil sono una coppia cattolica e borghese di Chinon con quattro figlie: le tre maggiori sono convolate a nozze con tre uomini francesi, conosciuti mentre studiavano a Parigi, ma di origini molto diverse tra loro: Rachid, di famiglia algerina musulmana, Chao, figlio di cinesi, e David, ebreo maghrebino. Non senza qualche difficolt\u00e0, questa strana famiglia multietnica e multiculturale cerca di andare d'accordo, ma la strada \u00e8 lunga da fare: non solo Claude e Marie sono poco tolleranti verso le diverse culture dei generi, ma tra gli stessi vi sono spesso buffe incomprensioni e frivoli litigi che rendono tesa l'atmosfera della famiglia; la circoncisione di un nipotino viene considerata una pratica barbara; le scelte alimentari delle tre diverse culture mettono in confusione la suocera; gli stereotipi sui diversi popoli fanno scontrare i tre generi, che arrivano anche alle mani. La speranza pi\u00f9 grande dei due genitori \u00e8 dunque che almeno la loro figlia minore Laure scelga un compagno francese, cattolico e di buona famiglia, affinch\u00e9 possa sposarsi in chiesa e non in municipio.\nAlla cena di Natale i tre generi stupiscono Claude cantando la Marsigliese, dimostrandosi degni del suo rispetto, e partecipando anche alla Messa di mezzanotte: la famiglia sembra finalmente raggiungere una certa armonia.\nLaure, la pi\u00f9 giovane, confessa ai felici genitori di aver deciso di sposare Charles (il cui nome \u00e8 lo stesso di De Gaulle), cattolico, di buona famiglia ma omettendo che sia ivoriano. Lo stesso fa Charles, in visita a casa per Natale: mentre la madre Madeline vuole solo la felicit\u00e0 del figlio, il padre Andr\u00e9 acconsente di malavoglia al matrimonio pretendendo per\u00f2 che i Verneuil si accollino tutte le spese delle nozze, sostenendo che l'uomo bianco deve ripagare le ricchezze depredate all'Africa (questo a causa del suo turbolento passato nella marina militare francese).\nCharles viene presentato ai Verneuil, con loro disappunto. L'evento crea disagio anche nelle tre figlie e nei loro consorti, che lamentano la nuova destabilizzazione famigliare. I tre cognati pedinano Charles, fotografandolo in compagnia di una bella ragazza e pensano di avere le prove di un tradimento, ma la donna si riveler\u00e0 essere sua sorella Viviane.\nI quattro futuri suoceri vengono prima presentati in videochat, dove iniziano gli scontri culturali, e poi di persona: mentre Marie e Madeline legano subito, Claude e Andr\u00e9 arrivano allo scontro. Le madri vogliono solo la felicit\u00e0 dei figli, mentre i padri rimangono fermi sulle proprie posizioni nazionaliste. Le figlie scoprono che Claude ha intenzione di vendere la villa e fare il giro del mondo, e deducono che i genitori vogliano separarsi a causa dell'ennesimo matrimonio multietnico.\nAndr\u00e9 vuole parlare a quattr'occhi con Claude e lo accompagna a pesca. I due uomini capiscono presto di avere pi\u00f9 cose in comune di quanto pensassero: sono entrambi fieri Gollisti (per questo Andr\u00e9 ha chiamato il proprio figlio Charles) e totalmente contrari al matrimonio. Quando poi i due pescano un enorme luccio, quest'ultimo ferisce Andr\u00e9, il cui sangue viene tamponato col fazzoletto di Claude. In seguito, i due vanno a mangiare in un ristorante, dove bevono un sacco di Cognac e fraternizzano sempre di pi\u00f9. Poi, i consuoceri, completamente ubriachi, si scambiano gli abiti e vanno in un panificio, dove Andr\u00e9 chiede provocatoriamente una \"testa di negro\" (un dolce a base di meringa ricoperto di cioccolato), ma il panettiere chiama la polizia e i due vengono arrestati per ubriachezza molesta. In prigione una piccola colluttazione fa s\u00ec che Claude si rompa il naso.\nNel frattempo la famiglia \u00e8 preoccupata: le nozze sono fissate per l'indomani e i due suoceri sono spariti da molte ore. Nel bosco, Laure e Charles trovano il fazzoletto insanguinato di Claude: pensando che i due siano venuti alle mani, e sconvolta all'idea che i genitori vogliano divorziare, Laure decide di annullare le nozze e prende il primo treno per Parigi.\nI due suoceri vengono infine trovati al commissariato, e si presentano a casa il mattino successivo: dopo essere stati sgridati dalle mogli, raggiungono Laure sul treno, rivelandole la loro neonata amicizia, appianando l'equivoco del fazzoletto insanguinato e del naso rotto, e rassicurandola che Claude non intende affatto divorziare da Marie.\nCon uno stratagemma riescono a far fermare il treno e a portare Laure all'altare. Finalmente, Claude e Marie vedono una delle proprie figlie sposarsi in chiesa. Claude ammette di aver programmato il giro del mondo con sua moglie per andare a conoscere le quattro famiglie dei quattro generi nei loro paesi d'origine.\nDistribuzione.\nIl film \u00e8 stato distribuito nelle sale cinematografiche francesi il 16 aprile 2014, diventando il film con il maggior incasso dell'anno ed entrando della lista dei 10 migliori incassi di sempre. \nIn Italia \u00e8 stato distribuito il 6 febbraio 2015.\nSequel.\nNel 2019 \u00e8 stato prodotto un sequel del film intitolato \"Non sposate le mie figlie! 2\" (\"Qu'est-ce qu'on a encore fait au bon Dieu?\"), sempre diretto da Philippe de Chauveron."}
{"id": "5310055", "revid": "767487", "url": "https://it.wikipedia.org/wiki?curid=5310055", "title": "Furio Scarpellini", "text": "Carriera.\nEsordisce con il , nel campionato di Serie C 1941-1942, e successivamente passa al . Nella primavera 1946 partecipa con il alla Coppa Alta Italia, in prova in vista della stagione successiva, e successivamente il trasferimento viene ufficializzato. Scarpellini disputa due campionati cadetti con la squadra emiliana: il primo come riserva di Paolo Manfredini e il secondo alternandosi al collega. Dopo la retrocessione del 1948 diventa titolare per il campionato di Serie C 1948-1949, nel quale disputa tutte le 42 partite della stagione, e l'anno successivo torna a militare tra i cadetti, ingaggiato dal Fanfulla. Nella formazione bianconera gioca 14 partite del campionato 1949-1950.\nNel campionato 1950-1951 torna in terza serie con la Casertana dove rimane fino al 1954. Nella stagione 1951-1952 viene coinvolto in un tentativo di \"combine\": contattato da Silvio Brioschi per favorire la vittoria del Foggia contro la Casertana, denuncia ai propri dirigenti la tentata corruzione.\nTerminata l'attivit\u00e0 agonistica, \u00e8 stato allenatore della Pontenurese, squadra dilettantistica della Provincia di Piacenza."}
{"id": "5310056", "revid": "26244", "url": "https://it.wikipedia.org/wiki?curid=5310056", "title": "Specchio di Claude", "text": ""}
{"id": "5310057", "revid": "26244", "url": "https://it.wikipedia.org/wiki?curid=5310057", "title": "Specchio di Claude Lorrain", "text": ""}
{"id": "5310058", "revid": "599013", "url": "https://it.wikipedia.org/wiki?curid=5310058", "title": "Andr\u00e9 Ascensio", "text": "Muore il 23 settembre 2017 all'et\u00e0 di 79 anni.\nCarriera.\nHa vestito le maglie di Rennes e Lorient, vincendo una coppa di Francia coi primi."}
{"id": "5310060", "revid": "599013", "url": "https://it.wikipedia.org/wiki?curid=5310060", "title": "Jorge Navarro", "text": "Carriera.\nDopo anni di gavetta passati tra mini moto e campionati minori, nel 2012 esordisce nel campionato Spagnolo, classificandosi dodicesimo in sella alla Honda. Lo stesso anno conquista la sua prima wild card nel motomondiale, al GP d'Aragona, concludendo con un ritiro.\nNel 2013 passa al team MIR Racing e si classifica sesto nel Campionato Spagnolo Velocit\u00e0, conquistando due secondi posti ad Arag\u00f3n e nella gara 2 di Albacete. Prende parte anche al motomondiale ottenendo due wild card per prendere parte ai GP di Spagna e Comunit\u00e0 Valenciana, concludendo rispettivamente con un ritiro e un 22\u00ba posto.\nNel 2014 partecipa nuovamente al Campionato Spagnolo (CEV), conclude al secondo posto in classifica generale dietro Fabio Quartararo, conquistando numerosi podi e la vittoria nella gara di Albacete. Nello stesso anno prende parte al motomondiale sostituendo, a stagione iniziata, Livio Loi dal GP di Indianapolis, conquistando undici punti in nove gare.\nNel 2015 corre nel team Estrella Galicia 0,0 alla guida di una Honda NSF250R; il compagno di squadra \u00e8 Fabio Quartararo. Ottiene un terzo posto in Malesia, due secondi posti in Aragona e a Valencia, un terzo posto in Giappone e una pole position in Gran Bretagna. Chiude al settimo posto in classifica finale con 157 punti.\nNel 2016 rimane nello stesso team, con compagno di squadra Ar\u00f3n Canet. Ottiene le sue prime vittorie (Catalogna e Aragona), due secondi posti (Argentina e Americhe) e un terzo posto in Francia. In questa stagione \u00e8 costretto a saltare il Gran Premio Olanda a causa di una frattura di tibia e perone della gamba sinistra rimediata in allenamento, il suo posto, in questo frangente, viene preso dall'italiano Lorenzo Dalla Porta. Chiude la stagione al terzo posto in classifica piloti con 150 punti all'attivo.\nNel 2017 passa in Moto2, alla guida della Kalex del team Gresini Racing. Ottiene come miglior risultato tre sesti posti (Catalogna, Germania e Aragona) e termina la stagione al 14\u00ba posto con 60 punti. In questa stagione \u00e8 costretto a saltare il Gran Premio della Malesia a causa di una lesione a un legamento dell'anulare della mano sinistra rimediata nel precedente GP d'Australia. Nel 2018 rimane nello stesso team, ottenendo come miglior risultato un quinto posto in Austria e terminando la stagione al 13\u00ba posto con 58 punti.\nNel 2019 passa alla guida della Speed Up, con compagno di squadra Fabio Di Giannantonio. Ottiene quattro secondi posti (Spagna, Francia, Gran Bretagna e Aragona), cinque terzi posti (Americhe, Catalogna, Austria, Spagna e Comunit\u00e0 Valenciana) e quattro pole position (Spagna, Francia, Australia e Comunit\u00e0 Valenciana) e termina la stagione al 4\u00ba posto con 226 punti. Nel 2020 \u00e8 nuovamente pilota titolare in Moto2, con lo stesso team della stagione precedente. Ottiene come miglior risultato un quarto posto in Catalogna e termina la stagione al 17\u00ba posto con 58 punti.\nNel 2021 rimane nello stesso team, con telaio rinominato Boscoscuro e con compagno di squadra Yari Montella. Ottiene un terzo posto in Gran Bretagna e chiude la stagione al nono posto con 106 punti."}
{"id": "5310061", "revid": "838137", "url": "https://it.wikipedia.org/wiki?curid=5310061", "title": "Yousef Al-Rawashdeh", "text": "Carriera.\nGioca nel campionato giordano con l'Al Ramtha; dal 2013 fa parte della nazionale di calcio giordana, con cui ha partecipato alla Coppa d'Asia 2015."}
{"id": "5310063", "revid": "92920", "url": "https://it.wikipedia.org/wiki?curid=5310063", "title": "Secondo teorema dell'angolo esterno", "text": "Il secondo teorema dell'angolo esterno spiega con una semplice dimostrazione che \"in un triangolo qualsiasi, l'angolo esterno corrispondente ad uno degli angoli interni \u00e8 congruente alla somma degli altri due angoli interni\". In formula, \u03b1=\u03b2+\u03b3.\nDimostrazione.\nSia dato un triangolo ABC. Prolunghiamo il lato AC di un segmento qualsiasi. Tracciamo la retta \"r\" parallela ad AB. Abbiamo:\nPerci\u00f2:\nInoltre, sappiamo che la somma degli angoli interni di un triangolo \u00e8 sempre di 180\u00b0, cio\u00e8 un angolo piatto, che \u00e8 anche congruente alla somma di un angolo interno con il suo corrispettivo angolo esterno."}
{"id": "5310064", "revid": "767487", "url": "https://it.wikipedia.org/wiki?curid=5310064", "title": "Carlo Tassi", "text": ""}
{"id": "5310073", "revid": "838137", "url": "https://it.wikipedia.org/wiki?curid=5310073", "title": "Ahmed Abdel-Sattar", "text": "Carriera.\nGioca nel campionato giordano con l'Al-Jazira di Amman; dal 2007 fa parte della nazionale di calcio giordana, con cui ha disputato la Coppa d'Asia 2015."}
{"id": "5310081", "revid": "584834", "url": "https://it.wikipedia.org/wiki?curid=5310081", "title": "Stazione di Chur Wiesental", "text": ""}
{"id": "5310082", "revid": "729019", "url": "https://it.wikipedia.org/wiki?curid=5310082", "title": "ATV-005 Georges Lema\u00eetre", "text": "La missione ATV-005 \u00e8 stata l'ultima missione del programma ATV e si \u00e8 conclusa, come da programmi, il 15 febbraio 2015 con il suo rientro distruttivo in atmosfera.\nIl veicolo spaziale ha portato rifornimenti alla Stazione Spaziale Internazionale il 12 agosto 2014.\nA gennaio 2015 ha eseguito una manovra di abbassamento di quota dell'orbita della stazione per facilitare le missioni cargo future."}
{"id": "5310091", "revid": "599013", "url": "https://it.wikipedia.org/wiki?curid=5310091", "title": "Moataz Yaseen", "text": "Carriera.\nGioca nel campionato giordano con il That Ras; dal 2004 fa parte della nazionale di calcio giordana, con cui ha disputato due Coppe d'Asia."}
{"id": "5310095", "revid": "599013", "url": "https://it.wikipedia.org/wiki?curid=5310095", "title": "S\u00edlen\u00ed", "text": ""}
{"id": "5310096", "revid": "155634", "url": "https://it.wikipedia.org/wiki?curid=5310096", "title": "Super Rugby 2015", "text": "Il Super Rugby 2015 fu la 20\u00aa edizione del Super Rugby SANZAAR, torneo professionistico di rugby a 15 annuale tra squadre di club delle federazioni australiana, neozelandese e sudafricana.\nComposto interamente di \"franchise\", esso si \u00e8 svolto tra febbraio e luglio 2015, quinta e ultima edizione del torneo con la partecipazione di 15 squadre; dall'edizione 2016, infatti, il campionato \u00e8 stato aperto a 18 squadre, con un'aggiunta dal Sudafrica e due nuove formazioni, una dall'Argentina e un'altra dal Giappone.\nIl regolamento per il 2015 prevedeva, come per le quattro edizioni precedenti, che alla fase a \"playoff\" accedessero la prima classificata di ogni \"conference\" nazionale e a seguire le altre tre squadre con il miglior punteggio complessivo; dopo uno spareggio tra le squadre con il \"seeding\" dal terzo al sesto, si sono svolte le semifinali e la finale in gara unica, tutte in casa della squadra con il miglior piazzamento nella stagione regolare.\nAvvenimenti.\nRegular season.\nAustralia.\nIn Australia i grandi favoriti per la vittoria della conference erano i Brumbies, storicamente la franchigia \"aussie\" di pi\u00f9 successo, mentre i Waratahs campioni in carica erano anch'essi considerati capaci di lottare per il titolo. La Western Force era molto diversa dalla squadra protagonista di una discreta stagione l'anno precedente, e da essa non ci si aspettava molto, mentre i Reds erano ormai solo lontani parenti dell'ottima squadra di pochi anni prima. Infine i Rebels, profondamente rimaneggiati dopo una stagione disastrosa conclusa con l'ultimo posto, erano visti come la vera incognita del girone.\nLa prima parte della stagione fu dominata dai Brumbies, con la franchigia della capitale capace di distanziare tutte le concorrenti, a causa di alcuni rovesci iniziali dei Waratahs e di pessime prestazioni delle altre 3 squadre, in particolare di Western Force e Reds. I Waratahs apparvero come l'unica candidata a insidiare la vetta della classifica, con un distacco nella prima met\u00e0 del campionato che and\u00f2 progressivamente a ridursi, anche se in virt\u00f9 dei risultati delle altre conferences la franchigia di Sydney restava al momento fuori dal discorso \"post-season.\"\nSe infatti alla quinta giornata il distacco era di 10 punti alla decima era diventato di sole 3 lunghezze e due settimane dopo un solo punto divideva le due rivali.\nIl cambio al vertice arriv\u00f2 alla quindicesima giornata, con il turno di riposo di Canberra e la vittoria di Sydney per 32-22 contro i Crusaders. I campioni in carica quindi amministrarono il vantaggio fino alla fine della regular season, accedendo direttamente alla semifinale col \"seeding\" numero 2. Anche i Brumbies si qualificarono alla post-season, col \"seeding\" numero 6, concludendo con un solo punto in classifica generale davanti ai Crusaders di Christchurch, primi degli esclusi.\nI Rebels furono protagonisti di un girone aperto comunque fino alla fine, ma dovettero presto rassegnarsi a un ruolo di terzo incomodo, mantenendo sempre un distacco considerevole dalla coppia in testa. Reds e Western Force furono infine protagonisti di una delle stagioni peggiori della loro storia, conclusa per la prima con soli 22 punti, per l'altra con 19 dopo aver collezionato dalle seconda alla dodicesima giornata 10 sconfitte consecutive.\nNuova Zelanda.\nDall'altro lato del Mare di Tasman tutte le franchigie con l'unica eccezione dei Blues di Auckland erano considerate possibili contendenti per il titolo e per la qualificazione alle finali.\nI Crusaders vice-campioni dell'anno precedente e orfani di Dan Carter e Richie McCaw presentavano una squadra complessivamente indebolita rispetto al 2014, mentre erano in ascesa Highlanders e Hurricanes, con i Chiefs che dopo l'uscita nel round preliminare della \"post-season\" dello scorso campionato volevano portare a casa il terzo titolo in quattro anni.\nLe prime giornate videro un testa a testa nei piani alti della graduatoria tra Hurricanes e Chiefs, con gli Highlanders terzi con un piccolo margine di vantaggio sui Crusaders, sconfitti in molte partite chiave. I Blues furono molto presto separati da un distacco abissale nei confronti degli altri teams, vivendo un'annata gi\u00e0 finita prima della met\u00e0 della stagione conclusa con il penultimo posto in classifica generale, uno dei risultati peggiori della storia della franchigia di Auckland.\nGli Hurricanes rimasero in vetta sia alla classifica della conference che a quella generale per tutto l'anno, qualificandosi col \"seeding\" numero 1 e vincendo 14 match su 16, ambendo dunque alla vittoria del loro primo titolo, avendo il diritto a giocare tutte le gare della fase a eliminazione diretta in casa.\nDietro di loro la lotta per una wild card fu molto aspra e combattuta soprattutto tra Highlanders e Chiefs, coi Crusaders sempre in corsa ma tenuti a debita distanza. I Chiefs furono davanti ai futuri campioni per gran parte della regular season, ma il loro vantaggio si azzer\u00f2 a met\u00e0 maggio e furono scalzati al secondo posto la settimana successiva. Le posizioni in classifica non cambiarono pi\u00f9, e sia Dunedin che Hamilton si qualificarono alla \"post-season\" coi \"seeding\" 4 e 5\",\" al contrario dei Crusaders molto discontinui e che non riuscirono ad agganciare i Brumbies al sesto posto in classifica generale per un solo punto, terminando due punti dietro ai Chiefs e pagando carissimo la sconfitta di Sydney alla quindicesima giornata.\nSudafrica.\nIn Sudafrica, dopo un 2014 disastroso, che vide una sola rappresentante del paese alle finali, non c'era una squadra favorita e tutte le formazioni (a parte i Cheetahs reduci dalla stagione peggiore della loro storia) potevano ambire a un posto nelle finali. Le speranze sudafricane per riportare il trofeo nel continente nero si basavano soprattutto sugli Sharks, campioni di conference e semifinalisti dell'anno prima, e sugli Stormers, questi ultimi pronti a ritornare a dominare a livello nazionale e a provare a dettare legge anche al di l\u00e0 dei confini sudafricani, con minori chance attribuite anche a Lions e Bulls.\nMentre i Cheetahs furono distaccati gi\u00e0 nelle prime settimane da tutte le altre concorrenti, i pronostici furono, durante le prime giornate, rispettati, con Durban e Citt\u00e0 del Capo a contendersi la prima piazza insieme alla sorpresa Pretoria, capaci di superare gli Stormers al secondo posto al settimo turno e di portarsi in testa a pari merito con gli Sharks l'ultimo week-end di marzo.\nI Lions, dopo un avvio stentato, con tre sconfitte nelle prime tre partite, tra cui gli scontri diretti contro Squali e Tempeste, si ripresero insidiando le posizioni di testa. All'ottava giornata, con la vittoria della sola franchigia di Johannesburg le quattro squadre erano racchiuse in soli 2 punti. Nelle settimane successive, mentre era chiaro che i Cheetahs avrebbero chiuso all'ultimo posto un'annata nata male, gli Sharks entrarono in una spirale negativa di 6 sconfitte consecutive, estromettendosi dalla corsa e facendosi superare da tutte le rivali. Di questa situazione e della sconfitta dei Leoni nello scontro diretto di Pretoria approfittarono i Bulls, capolista solitaria per 3 giornate e, a cinque partite dal termine, seria candidata a un posto direttamente in semifinale in post-season, mentre gli Stormers avanzarono al secondo posto a poche lunghezze di distanza. I Tori di Pretoria per\u00f2 racimolarono 5 sconfitte su 5 partite giocate, conquistando in totale solo 4 punti in un tour da incubo tra Australia e Nuova Zelanda e con una sconfitta contro i Cheetahs ormai senza pi\u00f9 obiettivi, scivolando fuori dal discorso post-season. Lions e Stormers vinsero le partite successive, giocandosi un posto alle finali nello scontro diretto di Citt\u00e0 del Capo alla penultima giornata: in caso di vittoria i Lions avrebbero scalzato i rivali al primo posto, dovendo per\u00f2 sperare in un aiuto degli Sharks la settimana successiva in quanto i Lions avrebbero riposato. La partita fin\u00ec in parit\u00e0, 19-19, e cos\u00ec i Lions furono eliminati, mentre gli Stormers si laurearono campioni sudafricani e accedettero alle finali.\nFase a eliminazione diretta.\nCon 'Canes e 'Tahs gi\u00e0 in semifinale il round preliminare vide le due sfide Stormers-Brumbies e Highlanders-Chiefs. Le finali dell'edizione 2015 si aprirono a Dunedin, dove i padroni di casa grazie a due mete di Naholo e al piede di Sopoaga ebbero la meglio sui Chiefs, quindi a Citt\u00e0 del Capo arriv\u00f2 l'eliminazione dell'unica sudafricana in corsa in una partita vinta per 39-19 dove i Brumbies misero a reperto 6 mete, con un hat-trick di Tomane, contro l'unica meta della franchigia di casa.\nLe due semifinali con derby Australia-Nuova Zelanda videro prevalere entrambe le franchigie \"kiwi\", in due match senza storia. Al Westpac Stadium i Brumbies furono asfaltati con 20 punti di scarto senza riuscire a segnare nemmeno una meta, mentre a Sydney i Waratahs furono eliminati con un 17-35 senza alibi.\nLa prima finale tutta neozelandese dal 2006 vide per la prima volta nella storia del torneo la vittoria della squadra ospite e la prima vittoria del torneo di una franchigia non vincitrice di conference e che abbia giocato il round preliminare. Gli ospiti furono avanti per tutta la partita, e gli sbagli al piede di Barrett (8 punti mancati tra trasformazioni e punizioni) portarono al primo storico titolo della storia della franchigia dell'estremo Sud della Nuova Zelanda, con un punteggio finale di 14-21."}
{"id": "5310113", "revid": "149485", "url": "https://it.wikipedia.org/wiki?curid=5310113", "title": "Valentin Golubev", "text": "Carriera.\nClub.\nLa carriera di Valentin Golubev inizia nella , dove gioca dalla Superliga 2010-11 e con cui vince una Coppa di Russia e la Champions League 2012-13; prende inoltre parte alla Coppa del Mondo per club 2013, perdendo solo in finale contro i brasiliani del .\nPer la stagione 2015-16 si accasa all', neopromossa in Superliga: tuttavia nella stagione successiva \u00e8 nuovamente al club di Novosibirsk, dove resta per un biennio prima di passare, per l'annata 2018-19, al con cui conquista la Challenge Cup.\nNella stagione successiva si trasferisce allo , sempre in Superliga russa, con cui si aggiudica la Coppa di Russia 2019 e la Supercoppa russa 2020.\nNazionale.\nCon la rappresentativa giovanile russa vince una medaglia di bronzo ai Giochi Olimpici giovanili del 2010, mentre dal 2013 fa parte della nazionale maggiore, con cui conquista un oro alla XXVII Universiade e un argento alla Grand Champions Cup e si aggiudica la vittoria in Volleyball Nations League 2019.\nNel 2021 vince la medaglia d'argento ai Giochi della XXXII Olimpiade di Tokyo gareggiando con la squadra del Comitato Olimpico Russo sotto la sigla , a seguito dell'esclusione della Russia per la questione riguardante il doping di Stato."}
{"id": "5310124", "revid": "1272592", "url": "https://it.wikipedia.org/wiki?curid=5310124", "title": "Joe Jones", "text": ""}
{"id": "5310133", "revid": "1652635", "url": "https://it.wikipedia.org/wiki?curid=5310133", "title": "Giada Oliviero", "text": ""}
{"id": "5310138", "revid": "767487", "url": "https://it.wikipedia.org/wiki?curid=5310138", "title": "Joe Jones (cantante)", "text": "Biografia.\nDopo aver frequentato un'accademia militare della United States Navy, ha iniziato a collaborare come musicista per B.B. King, suonando il piano e arrangiando i suoi brani, e con il gruppo Shirley &amp; Lee. Nello stesso periodo, nel 1954, ha pubblicato per la Capitol Records il suo singolo d'esordio come solista \"Will Call\".\nDivenuto popolare in Francia, dove si esib\u00ec per un periodo nelle principali discoteche del paese, ha inciso il brano \"You Talk Too Much\", da lui scritto insieme a Reginald Hall, pubblicato da una nuova etichetta discografica, la Roulette Records, ottenendo un discreto successo di vendite in particolar modo in Belgio (Vallonia) nel 1961, raggiungendo la sesta posizione della classifica dei singoli e rimanendo in classifica per ventiquattro settimane.\nNello stesso anno \u00e8 stato pubblicato anche il suo album d'esordio come solista, anch'esso intitolato \"You Talk Too Much\", dal quale sono stati estratti come singoli anche i brani \"One Big Mouth\" e \"California Sun\", quest'ultimo reinterpretato con successo nel 1964 dai The Rivieras.\nIn seguito \u00e8 diventato produttore discografico, dedicandosi alle carriere di Alvin Robinson e delle Dixie Cup, per le quali ha scritto il brano \"Iko Iko\" (ripreso in seguito da diversi altri artisti che ne hanno realizzato una cover, come Dr. John, Natasha England e i Captain Jack).\n\u00c8 poi diventato avvocato, specializzandosi nei diritti degli artisti R&amp;B e dedicandosi alle cause per il recupero dei diritti d'autore degli artisti protagonisti dei primi anni d'attivit\u00e0 dell'industria musicale, ancora poco regolamentata.\nNel 1994 la Sequel Records ha pubblicato una raccolta antologica delle sue registrazioni.\n\u00c8 morto nel 2005, in seguito ad un intervento chirurgico per l'innesto di un bypass quadruplo."}
{"id": "5310147", "revid": "1718925", "url": "https://it.wikipedia.org/wiki?curid=5310147", "title": "A.S.D. Smith", "text": "Biografia.\nMeglio conosciuto come \"A.S.D. Smith\" o con il nome d'arte bardico di \"Caradar\", nacque nella contea del Sussex, in Inghilterra, da genitori cornovagliesi. Fu un membro del \"Gorsedh\" della lingua cornica, dove assunse il succitato nome d'arte. Riposa nel cimitero di Amberley, sempre nel Sussex.\nStudi\u00f2 fin da giovane la lingua gallese, per la quale scriver\u00e0 in seguito il metodo d'apprendimento \"Welsh Made Easy\" (Il gallese reso facile). Inizi\u00f2 per conto proprio lo studio della lingua cornica con il libro, a base gallese, \"Llawlyfr Cernyweg Canol\" (Manuale di cornico medio) di Henry Lewis.\nNell'anno 1930 divent\u00f2 insegnante a Tiverton dove insegn\u00f2 il cornico agli alunni della scuola, per i quali scrisse il manuale \"Lessons in Spoken Cornish\". Nel 1934 collabor\u00f2 con Robert Morton Nance e Henry Jenner per la compilazione dei dizionari \"English-Cornish Dictionary/Gerlyver Sowsnek-Kernewek\" e \"Gerlyver Noweth Kernewek ha Sawsnek/Cornish-English Dictionary\". Nel 1936 pubblic\u00f2 un dizionario terminologico dal titolo \"Kernow\"; e nel 1939 il libro didattico \"Cornish Simplified\", ancora oggi molto apprezzato. Infine pubblic\u00f2 il manuale didattico \"How to Learn Cornish\" ed una storia della lingua \"The Story of the Cornish Language\".\nFu anche un valente letterato: la sua traduzione, pubblicata nel 1950, del poema \"Trystan hag Ysolt\" (Tristano e Isotta), versione della nota leggenda da parte dello scrittore francese Joseph B\u00e9dier (\"Le Roman de Tristan et Iseut\", 1900), \u00e8 da molti ritenuta la pi\u00f9 bella opera della letteratura cornica moderna. Scrisse inoltre il libro di racconti \"Nebes Whethlow Ber\". Tradusse in cornico alcune parti dei \"Mabinogion\" gallesi; degna di nota anche la traduzione del racconto popolare \"Seven Sages of Rome\" (I sette savi di Roma), di origine orientale e noto in molte lingue, ma che Smith tradusse dalla versione gallese del \"Red Book of Hergest / Llyfr Coch Hergest (Libro rosso di Hergest)\" (1382-1410), e che pubblic\u00f2 nel 1948 con il titolo \"Whethlow an Seyth Den Fur a Rom\"."}
{"id": "5310157", "revid": "716642", "url": "https://it.wikipedia.org/wiki?curid=5310157", "title": "Associazione Calcio Trento 1945-1946", "text": "Questa voce raccoglie le informazioni riguardanti l'Associazione Calcio Trento nelle competizioni ufficiali della stagione 1945-1946."}
{"id": "5310158", "revid": "1305772", "url": "https://it.wikipedia.org/wiki?curid=5310158", "title": "Egomostro", "text": "Egomostro \u00e8 il secondo album in studio del cantautore siciliano Colapesce, pubblicato nel febbraio 2015.\nIl disco.\nL'album \u00e8 stato anticipato, il 27 novembre 2014, dalla pubblicazione del nuovo singolo \"Maledetti italiani\", il cui videoclip \u00e8 realizzato dal collettivo catanese Ground's Oranges con la regia di Zavvo Nicolosi.\nIl 7 gennaio 2015 \u00e8 stata annunciata la pubblicazione del disco, avvenuta il 4 febbraio seguente. \nIl secondo singolo estratto dopo \"Maledetti italiani\" \u00e8 \"L'altra guancia\".\nIl disco \u00e8 stato prodotto da Mario Conte, gi\u00e0 collaboratore di Meg, che a sua volta ha lavorato con Colapesce per il singolo \"Satellite\".\nAlle registrazioni hanno partecipato tra gli altri Fabio Rondanini (Afterhours), Giuseppe Sindona (Mario Venuti), Vincenzo Vasi (Vinicio Capossela) e Alfredo Maddaluno. Quest'ultimo si \u00e8 occupato anche dell'artwork. La statuetta che compare sulla copertina \u00e8 stata realmente messa a punto e non \u00e8 stata realizzata con il computer.\nPer quanto riguarda le sonorit\u00e0 dell'album, il cantautore ha dichiarato di essersi ispirato a Damon Albarn, Mark Hollis, Lucio Battisti, Matia Bazar e Talking Heads.\nIl titolo del brano \"Le vacanze intelligenti\" \u00e8 tratto da un episodio del film \"Dove vai in vacanza?\" con Alberto Sordi."}
{"id": "5310159", "revid": "1870933", "url": "https://it.wikipedia.org/wiki?curid=5310159", "title": "Muhammet Demir", "text": "Caratteristiche tecniche.\nAttaccante forte fisicamente e nel gioco aereo, in possesso di una buona corsa e di grande velocit\u00e0 nell'allungo. In grado di calciare con entrambi i piedi, predilige svariare su tutto il fronte offensivo portandosi sull'esterno per poi tentare il traversone al centro dell'area.\nSi distingue inoltre per capacit\u00e0 tecniche, senso del goal e per l'abilit\u00e0 nel dribbling nell'uno contro uno che gli consente di creare superiorit\u00e0 numerica.\nCarriera.\nClub.\nMuove i suoi primi passi nel settore giovanile del Karadeniz Eregli Belediyespor, per poi approdare - nel 2004 - al Bursaspor. Esordisce tra i professionisti il 24 maggio 2009 contro il Gaziantepspor (2-2 il finale), subentrando nei minuti finali al posto di Veli Acar.\nIl 16 maggio 2010 la squadra si laurea campione di Turchia.\nIl 1\u00ba febbraio 2011 viene acquistato - per 900.000 euro - dal Gaziantepspor. Il 28 luglio 2011 esordisce nelle competizioni europee, in occasione della sfida disputata contro il Legia Varsavia, valida per il terzo turno preliminare di UEFA Europa League.\nIl 23 gennaio 2016 passa per tre milioni di euro al Trabzonspor, legandosi alla societ\u00e0 di Trebisonda per tre anni e mezzo.\nNazionale.\nNel 2009 ha preso parte all'Europeo Under-17 disputato in Germania, dove - nonostante segni tre reti - non riesce a rendere al meglio a causa di un problema al ginocchio.\nIl 10 ottobre 2014 esordisce in nazionale maggiore nel corso di Turchia-Repubblica Ceca (1-2), incontro di qualificazione agli Europei 2016, sostituendo Olcay \u015eahan al 67'.\nStatistiche.\nPresenze e reti nei club.\n\"Statistiche aggiornate al 28 febbraio 2017.\""}
{"id": "5310161", "revid": "978461", "url": "https://it.wikipedia.org/wiki?curid=5310161", "title": "Giorgio Giugiaro", "text": ""}
{"id": "5310162", "revid": "1305772", "url": "https://it.wikipedia.org/wiki?curid=5310162", "title": "Bill Wood", "text": ""}
{"id": "5310176", "revid": "47767", "url": "https://it.wikipedia.org/wiki?curid=5310176", "title": "Thomas Nicolay Fearnley", "text": ""}
{"id": "5310179", "revid": "1543377", "url": "https://it.wikipedia.org/wiki?curid=5310179", "title": "Societ\u00e0 Sportiva Panigale 1945-1946", "text": "Questa voce raccoglie le informazioni riguardanti la Societ\u00e0 Sportiva Panigale nelle competizioni ufficiali della stagione 1945-1946."}
{"id": "5310184", "revid": "599013", "url": "https://it.wikipedia.org/wiki?curid=5310184", "title": "Giorgia Galletti", "text": "Carriera.\nCresciuta nelle giovanili del Predappio, all'et\u00e0 di 14 anni lascia la squadra mista per passare all'Imolese.\nConvocata anche per uno stage della nazionale under-17 nel febbraio 2005, subisce nel marzo 2005 un grave infortunio ad un occhio, che la costringe a restare ferma per diversi anni. Rientra in campo solo il 30 settembre 2012, in occasione del match tra Imolese e Mestre, terminato 1-1, validoo per la prima giornata del campionato di Serie A2.\nL'anno successivo si trasferisce al San Zaccaria, societ\u00e0 del ravennate con cui disputa tre stagioni, vincendo anche il campionato di Serie B 2013-2014, e contribuendo a raggiungere la salvezza negli anni successivi: segna il suo primo gol in Serie A con la maglia delle ravennati il 16 maggio 2015 contro la Riviera di Romagna, nel match vinto 2-1 che consente la salvezza al San Zaccaria e la rispettiva retrocessione della Riviera.\nNell'estate del 2016, si trasferisce all'Olimpia Forl\u00ec, dove conquista il 3\u00ba posto in Serie C e la finalissima di Coppa Italia regionale.\nPresenze e reti nei club.\n\"Aggiornato al 4 dicembre 2017\"."}
{"id": "5310190", "revid": "70703253", "url": "https://it.wikipedia.org/wiki?curid=5310190", "title": "Reti Mediaset", "text": ""}
{"id": "5310193", "revid": "1429175", "url": "https://it.wikipedia.org/wiki?curid=5310193", "title": "Temperatura corporea", "text": "La temperatura corporea \u00e8 un parametro vitale per verificare i bisogni del paziente e la temperatura di un organismo vivente.\nLe reazioni chimiche che consentono la vita possono avvenire solamente entro un determinato intervallo di temperatura. Gli animali omeotermi utilizzano dei meccanismi endogeni di termoregolazione, che consentono di mantenere una determinata temperatura corporea media, diversa da specie a specie, per il corretto mantenimento delle funzioni vitali."}
{"id": "5310197", "revid": "287204", "url": "https://it.wikipedia.org/wiki?curid=5310197", "title": "Sport Club Suzzara 1945-1946", "text": "Questa voce raccoglie le informazioni riguardanti lo Sport Club Suzzara nelle competizioni ufficiali della stagione 1945-1946."}
{"id": "5310200", "revid": "110157", "url": "https://it.wikipedia.org/wiki?curid=5310200", "title": "Bill Wood (cantante)", "text": "Ha all'attivo un album inciso assieme a Joan Baez e Ted Alevizos nel 1959, \"Folksingers 'Round Harvard Square\"."}
{"id": "5310202", "revid": "834", "url": "https://it.wikipedia.org/wiki?curid=5310202", "title": "William Barry Wood", "text": ""}
{"id": "5310220", "revid": "228587", "url": "https://it.wikipedia.org/wiki?curid=5310220", "title": "Paul Brown", "text": ""}
{"id": "5310221", "revid": "1290986", "url": "https://it.wikipedia.org/wiki?curid=5310221", "title": "Ted Alevizos", "text": "Ha all'attivo un album inciso assieme a Joan Baez e Bill Wood nel 1959, \"Folksingers 'Round Harvard Square\"."}
{"id": "5310222", "revid": "834", "url": "https://it.wikipedia.org/wiki?curid=5310222", "title": "Theodore Alevizos", "text": ""}
{"id": "5310230", "revid": "110157", "url": "https://it.wikipedia.org/wiki?curid=5310230", "title": "Clino Trini Castelli", "text": "Pi\u00f9 conosciuto come Clino Castelli, \u00e8 fratello del critico d'arte Tommaso Trini Castelli e marito della designer di moda Nanni Strada. \u00c8 noto a livello internazionale per il suo lavoro di rinnovamento dei linguaggi plastici, perseguito attraverso il concetto di \"noform\". Rispetto all'uso dei tradizionali metodi compositivi, Castelli ha infatti privilegiato il progetto degli aspetti pi\u00f9 intangibili della figurazione, come il colore e la materia, la luce e il suono. Ci\u00f2 lo ha portato, fin dai primi anni Settanta, a essere uno dei primi a occuparsi della ricerca sull'identit\u00e0 emozionale dei prodotti nel settore industriale, sviluppata attraverso gli strumenti propri del Design Primario e del CMF design.\nBiografia.\nClino Castelli si diploma alla Scuola Centrale Allievi Fiat di Torino nel 1961, iniziando a lavorare da subito al Centro Stile Fiat, per poi trasferirsi alla Olivetti di Milano nel 1964, nello studio di Ettore Sottsass. Parallelamente frequenta l\u2019ambiente torinese della nascente Arte Povera, confrontandosi con artisti come Pistoletto, Gilardi e Boetti. A Milano scopre invece il mondo della moda che si andava formando intorno alla rivista Vogue Italia, sotto la direzione artistica di Flavio Lucchini: qui conosce Nanni Strada ed Elio Fiorucci, col quale fonda, nel 1967, la Intrapresa Design. Dal 1969 al 1973 sviluppa il programma della Corporate Identity di Olivetti creando i famosi Red Book, primi manuali sviluppati in forma di metaprogetto. Nel 1973 \u00e8 co-direttore del Centro Design Montefibre e nel 1974, con Andrea Branzi e Massimo Morozzi, \u00e8 socio fondatore della CDM, Consulenti Design Milano, che dal 1983 diventa Castelli Design. Dal 1978 al 1983 fonda e dirige il Colorterminal IVI di Milano, primo centro di ricerca e servizi sulle nuove tecnologie del colore RGB. Dall'attivit\u00e0 del Colorterminal si \u00e8 sviluppato il tema del CMF design (Colori, Materiali e Finiture). Parallelamente, con la formazione del Gruppo Colorscape, nel 1982, introduce nuovi strumenti strategici per la progettazione dell'immagine urbana. A cavallo degli anni Ottanta inizia una serie di durature collaborazioni con Louis Vuitton e con Vitra in Europa, con Herman Miller negli Stati Uniti e con Mitsubishi in Giappone. Pochi anni prima aveva ripreso la collaborazione con Fiat, che nel 1985 avrebbe portato alla nascita del Centro di Qualistica. In questo periodo riprende a lavorare anche con Olivetti sul programma Qualistic Compendium e, con Cassina, al planning CMF dell'intera gamma prodotti. Dagli anni Novanta avvia in Giappone diverse iniziative progettuali, tra cui quelle con Hitachi, Toli e Itoki. Nel contempo, in Europa, \u00e8 tra i primi a misurarsi con il nuovo grande tema dell'automazione domestica (Domoscape): con BTicino, Legrand e Somfy. Nel 2000 fonda il Qualistic Lab, divisione di Castelli Design dedicata allo sviluppo di nuovi strumenti per il posizionamento emozionale di immagini e prodotti. In parallelo all'attivit\u00e0 di progetto e di ricerca, Clino Castelli mantiene un costante impegno didattico in diverse scuole e universit\u00e0 internazionali del design, tra cui il Politecnico di Milano. Nel 1983 \u00e8 tra i fondatori della Domus Academy. \u00c8 autore di numerose pubblicazioni sulla cultura del progetto e di articoli per importanti riviste internazionali di arte e design."}
{"id": "5310231", "revid": "1573940", "url": "https://it.wikipedia.org/wiki?curid=5310231", "title": "Specioso (nome)", "text": "Origine e diffusione.\nNome augurale ormai rarissimo, continua il latino \"Speciosus\", basato sul verbo \"speci\u014d\" (\"osservare\", \"ammirare\"); ha il significato di \"bello\", \"di bell'aspetto\", \"brillante\", \"ricco di bellezza\", lo stesso dei nomi Bello, Shayna, Gra\u017cyna, Callisto e Jamil.\nOnomastico.\nL'onomastico si pu\u00f2 festeggiare il 15 marzo per la forma maschile, in memoria di san Specioso, proprietario terriero che si fece monaco, con il fratello Gregorio, a Terracina, e l'11 gennaio (il 18 giugno per la traslazione delle reliquie) per il femminile, in ricordo di santa Speciosa, religiosa di Pavia."}
{"id": "5310233", "revid": "47767", "url": "https://it.wikipedia.org/wiki?curid=5310233", "title": "Speciosa", "text": ""}
{"id": "5310237", "revid": "287204", "url": "https://it.wikipedia.org/wiki?curid=5310237", "title": "Associazione Sportiva Pro Gorizia 1945-1946", "text": "Questa voce raccoglie le informazioni riguardanti l'Associazione Sportiva Pro Gorizia nelle competizioni ufficiali della stagione 1945-1946."}
{"id": "5310239", "revid": "1543377", "url": "https://it.wikipedia.org/wiki?curid=5310239", "title": "Metodo MoSCoW", "text": "MoSCoW (detta anche \"prioritizzazione MoSCoW\" o \"analisi MoSCoW)\" \u00e8 un'utile tecnica impiegata nella gestione d'impresa, nella business analysis e nello sviluppo del software per raggiungere con gli stakeholders un concetto condiviso circa l'importanza che essi attribuiscono al raggiungimento di ciascun requisito. \nSecondo \"A Guide to the Business Analysis Body of Knowledge\", versione 2.0, sezione 6.1.5.2, le categorie \"MoSCoW\" sono le seguenti:\nLe lettere \"o\" della sigla MoSCoW sono aggiunte semplicemente per rendere pronunciabile la parola (che peraltro ovviamente \u00e8 identica al nome inglese di Mosca), e sono spesso scritte in minuscolo, per indicare che non hanno un vero significato. \u00c8 comunque ammessa anche la grafia \"MOSCOW\" (con tutte maiuscole).\nSfondo.\nL'uso di \"MoSCoW\" fu sviluppato per la prima volta da Dai Clegg, di Oracle UK Consulting, in \"CASE Method Fast-Track: A RAD Approach\" \n (DSDM).\nMoSCoW \u00e8 spesso usato assieme al timeboxing, in cui viene fissato un termine di tempo essenziale \"(deadline),\" in modo che ci si concentri sui requisiti pi\u00f9 importanti, e in questo senso \u00e8 visto come un aspetto principale di processi di sviluppo software rapid application development (RAD), come il gi\u00e0 ricordato \"Dynamic Systems Development Method\" (DSDM) e le tecniche della metodologia agile.\nPrioritizzazione di requisiti MoSCoW.\nTutti i requisiti sono importanti, ma sono \"prioritizzati\" (ossia: associati ad un grado di priorit\u00e0 convenzionale) per apportare quanto prima i vantaggi di business pi\u00f9 grandi e pi\u00f9 immediati.\nGli sviluppatori proveranno inizialmente a rendere disponibili tutti i requisiti \"M, S\" e \"C\" ma i requisiti \"S\" e \"C\" saranno i primi ad andare se il crono-programma di consegna apparisse in pericolo.\nIl significato letterale delle parole in MoSCoW \u00e8 utile per far s\u00ec che i committenti comprendano cosa stanno facendo durante la prioritizzazione, in un modo che non si raggiunge con altre forme di attribuzione di priorit\u00e0, quali \"alta\", \"media\" e \"bassa\"."}
{"id": "5310240", "revid": "767487", "url": "https://it.wikipedia.org/wiki?curid=5310240", "title": "Topolino e Piedidolci", "text": "Topolino e Piedidolci (titolo originale: \"His Horse Tanglefoot\") \u00e8 una storia della Walt Disney Company pubblicata tra il 12 Novembre 1932 e il 10 Febbraio 1933.\nTrama.\nAll'inizio della storia Topolino e Minni si recano ad una fiera di paese. Qui gli viene venduto un cavallo, proveniente da una fabbrica di colla, e spacciato per cavallo da corsa. Nonostante gli intensivi allenamenti a cui il cavallo Piedidolci (\"Tanglefoot\" in inglese) \u00e8 sottoposto, Topolino non riesce a farlo correre. \nDurante la prima gara Piedidolci non \u00e8 in grado di vincere: si trova infatti a correre nella direzione opposta a quella di gara. \nIntanto Topolino entra in debito a causa degli alti costi di mantenimento del cavallo, e rischia la prigione. \nTopolino impara ben presto che la chiave per far correre veloce il cavallo \u00e8 spaventarlo facendogli credere di essere inseguito da calabroni. \nIl giorno prima della gara decisiva, due truffatori decidono di imbottire le orecchie del cavallo con il cotone. Topolino, non riuscendo a richiamare Piedidolci, si convince che \u00e8 diventato sordo. Ma dopo diverse vicissitudini, Topolino scopre il cotone. Piedidolci riesce cos\u00ec a vincere la gara. Venuto a conoscenza dell'imbroglio iniziale, Topolino decide comunque di mantenere il cavallo.\nAnalisi.\nCome molte storie di Gottfredson, anche qui vediamo Topolino alle prese con un nuovo lavoro. La partecipazione di Topolino ad una gara di animali non sar\u00e0 isolata: sempre Gottfredson, infatti, metter\u00e0 Topolino alle prese con gare di cani in Topolino e Pluto corridore.\nIl Topolino qui presente, nonostante precedenti prove di maturit\u00e0 nelle storie precedenti, come in Le avventure eroicomiche di Topolino aviatore o Topolino e Orazio nel castello incantato, non ha ancora raggiunto quel grado di assennatezza che caratterizzer\u00e0 le storie di Gottfredson successive: di fronte alle iniziali preoccupazioni di Minni su cosa fare di un tesoro trovato in una storia precedente, Topolino risponde che avrebbero usato tre dollari dal tesoro per partecipare alla fiera.\nRicezione.\nPiedidolci acquis\u00ec una certa fama tra i lettori di fumetti, venendo poi riutilizzato in storie di diversi autori, come Paul Murry nel 1951. In Italia sar\u00e0 disegnato da Giorgio Cavazzano nel 1988, nella storia La Strada."}
{"id": "5310248", "revid": "287204", "url": "https://it.wikipedia.org/wiki?curid=5310248", "title": "Panagiotis Vlachodimos", "text": ""}
{"id": "5310250", "revid": "287204", "url": "https://it.wikipedia.org/wiki?curid=5310250", "title": "Panagiotis Glykos", "text": ""}
{"id": "5310252", "revid": "37401", "url": "https://it.wikipedia.org/wiki?curid=5310252", "title": "Teocle", "text": ""}
{"id": "5310256", "revid": "1543377", "url": "https://it.wikipedia.org/wiki?curid=5310256", "title": "Missouri (trib\u00f9)", "text": "I Missouri, detti anche Missouria, sono un popolo di nativi americani di lingua siouan originari della regione dei Grandi Laghi. I Missouri, insieme con gli Oto (detti anche Otoe), sono una delle trib\u00f9 federalmente riconosciute negli Stati Uniti.\nStoria.\nIn origine i due gruppi siouan dei Chiwere, comprendenti i Winnebago, i Missouri, gli Iowa e gli Oto e dei Dhegiha, comprendente gli Osage, i Kansa, i Ponca, gli Omaha ed i Quapaw, vivevano nello stesso luogo. Poi, intorno al 1000 d.C. i due gruppi iniziarono a divergere. Gli Iowa, Oto e i Missouri si separarono dai Winnebago presso Green Bay nel Wisconsin nord-orientale e si spostarono pi\u00f9 a sud. Gli Iowa si insediarono presso il fiume omonimo presso la sua confluenza con il Mississippi, mentre gli Oto ed i Missouri proseguirono pi\u00f9 a sud stabilendo degli insediamenti presso la confluenza del Grand e del Missouri. In seguito gli Oto si separarono dai Missouri spostandosi pi\u00f9 a monte sul Missouri.\nRiserva Otoe-Missouria.\nCome detto in precedenza, a livello del governo federale degli Stati Uniti, \u00e8 riconosciuta una entit\u00e0 chiamata \"Otoe-Missouria Tribe of Indians of Oklahoma\" composta sia dai Missouri che dagli Otoe. \nSecondo i dati del censimento del 2000 la popolazione della trib\u00f9 \u00e8 di 1.472 persone.\nL'area di giurisdizione tribale della trib\u00f9 si trova nelle attuali contee di Noble e Pawnee in Oklahoma ed ha una superficie di circa 523\u00a0km2 (circa 129.000 acri). Il quartier generale della trib\u00f9 si trova a Red Rock nella contea di Noble."}
{"id": "5310258", "revid": "36426", "url": "https://it.wikipedia.org/wiki?curid=5310258", "title": "Ritratto del Signore e della Signora Manet", "text": ""}
{"id": "5310300", "revid": "110157", "url": "https://it.wikipedia.org/wiki?curid=5310300", "title": "Lega Nazionale A 2015 (football americano)", "text": "La Lega Nazionale A 2015 \u00e8 la 30\u00aa edizione del campionato di football americano di primo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5310301", "revid": "1305772", "url": "https://it.wikipedia.org/wiki?curid=5310301", "title": "Richard Barrett", "text": ""}
{"id": "5310302", "revid": "830939", "url": "https://it.wikipedia.org/wiki?curid=5310302", "title": "Simona Forti", "text": "Biografia.\nSimona Forti nasce a Modena nel 1958. Si laurea in Filosofia all'Universit\u00e0 di Bologna nel 1983. Nel 1989 consegue il titolo di dottore di ricerca in Teoria politica presso l'Universit\u00e0 di Torino, frequentando parallelamente anche i corsi di dottorato in Filosofia politica presso The New School a New York. Ricercatrice dal 1996, nel 2004 diventa professore ordinario di Storia della filosofia politica presso l'Universit\u00e0 del Piemonte Orientale. Dal 2020, \u00e8 Professore Ordinario presso la Scuola Normale Superiore di Pisa, dove detiene la cattedra di Filosofia Politica.\nInteressi di ricerca e attivit\u00e0 scientifica.\nSimona Forti \u00e8 nota in Italia e all'estero soprattutto per i suoi studi sul pensiero filosofico e politico di Hannah Arendt, di cui ha curato numerose edizioni per gli editori Feltrinelli ed Einaudi. La sua monografia su Hannah Arendt ha vinto il premio Angelini come miglior opera prima.\nSenza mai smettere di occuparsi del pensiero arendtiano e della sua eredit\u00e0, Simona Forti ha progressivamente allargato i suoi interessi di ricerca al tema del totalitarismo, tracciando una genealogia del concetto in cui ha ricostruito le interpretazioni della riflessione filosofica sulle esperienze politiche totalitarie del XX secolo. Recentemente ha preso parte al dibattito sulla biopolitica iniziato dagli studi di Michel Foucault, concentrandosi sulla biopolitica dei corpi nelle societ\u00e0 democratiche contemporanee oltre che sulla biopolitica nazista delle anime.\nPrendendo le distanze da quella interpretazione demoniaca e manichea del male che emerge chiaramente nei \"Fratelli Karamazov\" e in altre opere di Dostoevskij, nella sua ultima monografia ha portato a termine un impegnativo progetto filosofico, volto a ri-significare l'endiadi male-potere.\nSimona Forti collabora con numerose riviste nazionali e internazionali. Dal 2004 al 2007 ha rappresentato l'Italia nell'\u201cInternational Committee of the European Science Foundation Network Activity\u201d per il progetto \"The Politics and History of European Democratisation\". Dal 2003 al 2011 \u00e8 stata membro eletto della giuria per il \u201cDer Hannah-Arendt-Preis f\u00fcr politisches Denken\u201d della fondazione Heinrich B\u00f6ll di Brema e Berlino.\nOltre ad aver tenuto diverse lezioni in molte universit\u00e0 europee ed americane, tra il 2016 e il 2017, e premia nell'intero anno accademico 2011-2012, Simona Forti \u00e8 stata visiting professor presso il Dipartimento di Filosofia della New School di New York. Questo \u00e8 uno dei centri pi\u00f9 sensibili nei confronti della \"Continental Philosophy\" insieme al Department of Philosophy ed al Department of Italian and French della Northwestern University (Evanston, IL), dove Simona Forti \u00e8 stata \u201cFulbright Distinguished Chair\u201d durante il secondo semestre dell'anno accademico 2013-2014. \nSimona Forti \u00e8 presidente di BIOS, un centro di ricerca internazionale e interdisciplinare sulla bioetica e la biopolitica, partecipa al comitato scientifico della Fondazione Fossoli, ed \u00e8 membro del comitato scientifico e organizzativo della manifestazione culturale Biennale Democrazia.\nParadigma dei demoni mediocri.\nNel 2013 ha descritto il \"Paradigma dei demoni mediocri\", per descrivere la partecipazione al male dell'uomo comune, che aspira alla normalit\u00e0 senza complicazioni perseguita tramite il lasciar fare, l'astensione, il silenzio."}
{"id": "5310306", "revid": "1543377", "url": "https://it.wikipedia.org/wiki?curid=5310306", "title": "Moschea dell'Imperatore", "text": "La moschea dell'imperatore (Bosniaco: \"Careva D\u017eamija\", Turco: \"H\u00fcnk\u00e2r Camii\") \u00e8 un importante punto di riferimento di Sarajevo, Bosnia ed Erzegovina, essendo la prima moschea costruita (1457) dopo la conquista ottomana della Bosnia. \u00c8 la pi\u00f9 grande moschea costruita con una singola cupola in Bosnia ed Erzegovina, costruita secondo lo stile ottomano classico dell'epoca.\n\u00c8 stata costruita da Isakovi\u0107-Hranu\u0161i\u0107, che la dedic\u00f2 al Sultano Maometto II, il conquistatore di Costantinopoli. \u00c8 considerata una delle pi\u00f9 belle moschee del periodo ottomano nei Balcani, la moschea dispone di ampi dettagli decorativi interni di qualit\u00e0 elevata, come il mi\u1e25r\u0101b.\nStoria.\nLa moschea originaria \u00e8 stata costruita nella met\u00e0 del XV secolo e ha una storia lunga e affascinante. Danneggiata e completamente distrutta alla fine di quel secolo, fu ricostruita nel 1565 e dedicata questa a Solimano il Magnifico, uno dei sultani pi\u00f9 celebri dell'impero ottomano.\nLa prima moschea era costruita in legno e decisamente pi\u00f9 piccola rispetto all'edificio ricostruito nel 1565. Le camere laterali sono state aggiunte nel 1800 e collegate all'area di preghiera centrale nel 1848. Tra il 1980 e il 1983 le decorazioni dipinte all'interno della moschea sono state conservate e restaurate. Il terreno di sepoltura (cimitero) accanto alla moschea dell'imperatore contiene le tombe di visir, mullah, muft\u012b, sceicchi, dei dipendenti della moschea, insieme ad altri personaggi di spicco che vivono a Sarajevo.\nLa moschea \u00e8 stata danneggiata durante la seconda guerra mondiale, ma soprattutto durante le guerre nel corso degli anni '90 del XX secolo, il lavoro di ristrutturazione \u00e8 tuttora in corso.\nI primi insediamenti a Sarajevo sono stati costruiti intorno alla moschea, a partire dalla residenza dei rappresentanti del Sultano, allora in costruzione accanto alla moschea. Furono costruiti anche un hammam (bagno pubblico) e un ponte, che portava direttamente alla moschea. Il ponte \u00e8 stato smontato durante il governo austro-ungarico e ricostruito pochi metri pi\u00f9 a monte, dove esiste ancora oggi.\nDall'altra parte del fiume, fu costruito il caravanserraglio Kolobara-han. Per il finanziamento di queste strutture, Isakovi\u0107-Hranu\u0161i\u0107 lasci\u00f2 un patrimonio di molti negozi, terreni e propriet\u00e0."}
{"id": "5310308", "revid": "36426", "url": "https://it.wikipedia.org/wiki?curid=5310308", "title": "Ninfee blu", "text": ""}
{"id": "5310314", "revid": "1788047", "url": "https://it.wikipedia.org/wiki?curid=5310314", "title": "Associazione Calcio Cesena 1945-1946", "text": "Questa voce raccoglie le informazioni riguardanti l'Associazione Calcio Cesena nelle competizioni ufficiali della stagione 1945-1946."}
{"id": "5310315", "revid": "247222", "url": "https://it.wikipedia.org/wiki?curid=5310315", "title": "Sto male", "text": ""}
{"id": "5310317", "revid": "1305772", "url": "https://it.wikipedia.org/wiki?curid=5310317", "title": "Edward Lhuyd", "text": "Biografia.\nConosciuto anche con il nome latinizzato di Eduardus Luidius, era figlio illegittimo di Edward Lloyd di Llanforda, presso Oswestry, nella contea inglese dello Shropshire; e di Bridget Pryse di Llantsantffraid, presso Talybont, nella contea gallese del Ceredigion. Fu un alunno, e pi\u00f9 tardi un insegnante, della \"Oswestry Grammar school\". La sua famiglia apparteneva alla nobilt\u00e0 minore del Galles del sud-ovest. Per quanto ben ambientata, la sua famiglia non era in perfette condizioni economiche, e il padre ebbe esperienze di agricoltura e industria che lo portarono a contatto con le innovazioni scientifiche del periodo. Edward, terminata la \"Grammar School\", prosegu\u00ec gli studi al \"Jesus College\" di Oxford ma li interruppe prima del conseguimento del diploma. Nel 1684 fu nominato assistente di Robert Plot, Conservatore dello Ashmolean Museum di Oxford; nel 1690 prese il suo posto di Conservatore, che tenne fino al 1709.\nDurante il periodo di attivit\u00e0 presso il museo Lhuyd viaggi\u00f2 in lungo e in largo. Una visita al Parco nazionale gallese della Snowdonia nel 1688 gli permise di compilare, per il volume di John Ray \"Synopsis Methodica Stirpium Britannicorum\", un elenco della flora della regione. Dopo il 1697 visit\u00f2 ogni contea del Galles, poi viaggi\u00f2 in Scozia, Irlanda, Cornovaglia, Bretagna e Isola di Man. Nel 1699, grazie a un contributo finanziario dall'amico Isaac Newton, pubblic\u00f2 \"Lithophylacii Britannici Ichnographi\", un catalogo di fossili raccolti in giro per l'Inghilterra, ma soprattutto a Oxford, e oggi custoditi presso il museo.\nNel 1707, assistito nelle sue ricerche dal collega e studioso gallese Moses Williams, pubblic\u00f2 il primo volume di \"Archaeologia Britannica: an Account of the Languages, Histories and Customs of Great Britain, from Travels through Wales, Cornwall, Bas-Bretagne, Ireland and Scotland\". Lhuyd not\u00f2 la somiglianza tra le due famiglie delle lingue celtiche: \"Brittoniche\" o \"Celtiche-P\" (bretone, cornico e gallese); e \"Goideliche\" o \"Celtiche-Q\" (irlandese, mannese e gaelico scozzese). Sostenne che le lingue brittoniche avessero avuto origine nella \"Gaul\" (Francia), e le lingue goideliche nella Penisola iberica. Concluse che, siccome le lingue erano di origine celtica, i popoli che le parlavano fossero celti. A partire dal XVIII secolo i popoli di Bretagna, Cornovaglia, Irlanda, Isola di Man, Scozia e Galles venivano sempre pi\u00f9 conosciuti come celti, e oggi queste sono considerate le moderne nazioni celtiche. Questo libro \u00e8 anche un'importante fonte d'informazioni per la sua descrizione linguistica della lingua cornica.\nNel tardo XVII secolo Lhuyd fu preso in contatto da un gruppo di studiosi, capitanati da John Keigwin di Mousehole, che cercavano di mantenere e prolungare l'uso della lingua cornica; e lui accett\u00f2 l'invito di viaggiare in Cornovaglia per studiare la lingua. La fase iniziale del cornico moderno fu l'argomento di uno studio pubblicato da Lhuyd nel 1702; si differenziava dalla lingua medievale in quanto possedeva una struttura e una grammatica pi\u00f9 semplici.\nNel 1701 fu accordata a Lhuyd la laurea MA honoris causa dall'Universit\u00e0 di Oxford, e fu eletto \"Fellow of the Royal Society\" nel 1708. Mor\u00ec di pleurite ad Oxford nel 1709.\nLhuyd ebbe il merito di avere fornito la prima descrizione e denominazione scientifica di quello che ora noi identifichiamo come un dinosauro: il dente del sauropode \"Rutellum implicatum\". (Delair and Sarjeant, 2002)."}
{"id": "5310322", "revid": "729019", "url": "https://it.wikipedia.org/wiki?curid=5310322", "title": "Paul Brown (costumista)", "text": "I suoi lavori pi\u00f9 importanti sono stati quelli per i film \"Angeli e insetti\", per il quale ricevette una candidatura all'Oscar per i costumi nel 1997, \"Una notte per decidere\" e \"Arancia rosso sangue\".\nPremi e riconoscimenti.\nPremio Oscar"}
{"id": "5310325", "revid": "767487", "url": "https://it.wikipedia.org/wiki?curid=5310325", "title": "Pete Ham", "text": "Biografia.\nInfanzia.\nPete Ham nacque a Swansea, in Galles. Nel 1961 form\u00f2, con un gruppo di ragazzi della sua citt\u00e0, un complesso rock chiamato The Panthers. La band, dopo diversi cambiamenti di nome e formazione, nel 1965 divenne The Iveys, con Ham a voce e chitarra, Ron Griffiths a voce e basso, David \"Jay\" Jenkins a voce e chitarra e Mike Gibbins a voce, batteria e percussioni.\nIl manager del complesso beat The Mojos, Bill Collins, nel 1966 divenne manager degli Iveys e li trasfer\u00ec a Londra. La band inizi\u00f2 a girare il Regno Unito, mentre Ham si rivelava il pi\u00f9 talentuoso compositore dei quattro - incoraggiato da Collins, che gli rese disponibile un registratore Revox.\nS'interess\u00f2 agli Iveys Ray Davies, leader dei Kinks, che produsse alcuni brani, tuttavia editi ufficialmente molto tempo dopo. Invece nel 1968 s'interess\u00f2 degli Iveys Mal Evans, assistente personale dei Beatles, che consent\u00ec loro di firmare un contratto per la Apple Records, dopo l'approvazione di tutti e quattro i Beatles, positivamente impressionati dalle abilit\u00e0 compositive degli Iveys.\nCon i Badfinger.\nGli Iveys cambiarono il proprio nome in Badfinger con l'uscita del singolo \"Come and Get It\", brano scritto da Paul McCartney che divenne una \"hit\" in tutto il mondo. Ham, inizialmente contrario a lanciare la band con un singolo non composto da nessuno dei quattro membri - degli Iveys originali rimanevano Ham e Gibbins, mentre nel 1967 Tom Evans aveva preso il posto di Jenkins e nel 1970 Joey Molland quello di Griffiths -, tanto pi\u00f9 che tutti e quattro stavano avendo sempre pi\u00f9 confidenza con le proprie composizioni, si ricredette presto: Come and Get It ebbe enorme successo.\nLa perseveranza creativa di Ham diede infine i suoi frutti: la sua canzone \"No Matter What\", uscita alla fine del 1970, fu un grande successo e viene oggi ritenuta il prototipo della musica power pop.\nNel 1971 Ham compose altre due canzoni di successo per i Badfinger, \"Baby Blue\" e \"Day After Day\", prodotta da George Harrison, che partecipa al brano anche come chitarrista. Harrison sfrutt\u00f2 il maestrale stile di Ham come chitarrista durante le sessioni del suo album \"All Things Must Pass\"; il culmine della loro amicizia si ebbe quello stesso anno, quando, durante il Concerto per il Bangladesh, Harrison invit\u00f2 Ham a un duetto di chitarre acustiche per il brano \"Here Comes the Sun\".\nIl pi\u00f9 grande successo cui Ham \u00e8 ritenuto la ballata \"Without You\", scritta insieme a Tom Evans, che raggiunse la vetta di diverse classifiche nella cover di Harry Nilsson del 1972; da allora la canzone \u00e8 stata interpretata da centinaia di altri artisti di ogni genere e di ogni nazione. Per \"Without You\" nel 1973 Ham vinse due premi Ivor Novello e ricevette anche una nominations ai Grammy Awards.\nNel 1972, con il declino della Apple, i Badfinger passarono alla casa discografica Warner Bros.\nMorte.\nI Badfinger rimasero legati alla Warner Bros. fino al 1975, ma gi\u00e0 nel 1973 la band inizi\u00f2 a trovarsi coinvolta in problemi finanziari e manageriali che soffocavano la loro musica. Nel 1975 i Badfinger accusavano una totale mancanza di entrate, di cui il loro manager Stan Polley non rispondeva.\nHam, estremamente scoraggiato dalla situazione, s'impicc\u00f2 nel garage della propria abitazione a Surrey il 24 aprile 1975, tre giorni prima del suo ventottesimo compleanno. Prima di suicidarsi, Ham scrisse una nota che si concludeva con un'accusa a Polley: \"Non mi sar\u00e0 concesso amare e fidarmi di tutti. Questa \u00e8 la cosa migliore da fare. P.S. Stan Polley \u00e8 un bastardo senz'anima. Lo porter\u00f2 via con me\".\nUn mese dopo la morte di Ham, la sua compagna partor\u00ec la loro figlia, Petera.\nLa notizia della sua morte non fu molto diffusa, n\u00e9 alcun membro dei Beatles o della Apple o della Warner Bros. la comment\u00f2.\nLascito artistico.\nPete Ham \u00e8 oggi ritenuto uno dei primi esponenti del genere musicale power pop.\nDalle sue numerose demo il produttore discografico e tecnico del suono Dan Matovina ha realizzato tre raccolte: \"7 Park Avenue\" nel 1997, \"Golders Green\" nel 1999 e \"The Keyhole Street Demos 1966-67\" nel 2013.\nIl 27 aprile 2013, in quello che sarebbe stato il sessantaseiesimo compleanno di Ham, la citt\u00e0 di Swansea lo ha ricordato ufficialmente con una placca commemorativa presso la stazione centrale.. La placca \u00e8 stata scoperta da sua figlia Petera, e a seguito della cerimonia, presso il Grand Theatre di Swansea, \u00e8 stato tribuito a Ham un concerto con due membri originali degli Iveys, Griffiths e Jenkins, e Bob Jackson, tastierista dei Badfinger dall'ottobre 1974."}
{"id": "5310331", "revid": "287204", "url": "https://it.wikipedia.org/wiki?curid=5310331", "title": "Richard Barrett (musicista)", "text": "Nel 1962 pubblic\u00f2 il singolo \"Some Other Guy\", di cui era autore assieme a Jerry Leiber e Mike Stoller.\nCome produttore discografico, lanci\u00f2 gruppi quali Frankie Lymon and the Teenagers, The Chantels e The Cleftones."}
{"id": "5310333", "revid": "287204", "url": "https://it.wikipedia.org/wiki?curid=5310333", "title": "Beta Ethniki 1988-1989", "text": "La Beta Ethniki 1988-1989 \u00e8 la 30\u00aa edizione del campionato greco di calcio di secondo livello.\nClassifica.\nLegenda:\nPlay-off.\nClassifica.\nLegenda:\nNote:\nLegenda:\nNote:"}
{"id": "5310334", "revid": "1442080", "url": "https://it.wikipedia.org/wiki?curid=5310334", "title": "Open Sud de France 2015", "text": "L'Open Sud de France 2015 \u00e8 stato un torneo di tennis giocato su campi in cemento al coperto. \u00c8 stata la 28\u00aa edizione dell'evento conosciuto prima come \"Grand Prix de Tennis de Lyon\" e successivamente come \"Open Sud de France\", ed appartiene alla serie ATP World Tour 250 series nell'ambito dell'ATP World Tour 2015. Gli incontri si sono giocati nella Park&amp;Suites Arena, a Montpellier, in Francia, dal 2 all'8 febbraio 2015.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Richard Gasquet ha sconfitto in finale Jerzy Janowicz che si \u00e8 ritirato sul punteggio di 3-0.\nDoppio.\n Marcus Daniell / Artem Sitak hanno sconfitto in finale Dominic Inglot / Florin Mergea per 3-6, 6-4, [16-14]."}
{"id": "5310336", "revid": "2191572", "url": "https://it.wikipedia.org/wiki?curid=5310336", "title": "Guido Leto", "text": "Biografia.\nLa carriera nel governo fascista.\nLaureato in Giurisprudenza entr\u00f2 nel servizio pubblico nel 1919 (dal 1922 presso il Ministero dell'interno). A partire dal 1926 inizi\u00f2 a lavorare con il capo della polizia Francesco Crispo Moncada. Subito dopo l'attentato di Violet Gibson contro Mussolini gli fu affidato l'incarico di raccogliere informazioni a Dublino al fine di escludere che dietro all'evento delittuoso vi fossero dei mandanti internazionali. Rientrato in Italia Leto rifer\u00ec del proprio convincimento che la Gibson fosse effettivamente una squilibrata ed avesse agito di propria iniziativa.\nDopo il fallito attentato di Gino Lucetti, Crispo Moncada fu sostituito dal prefetto di Genova Arturo Bocchini con il quale Leto instaur\u00f2 un legame professionale molto forte.\nLeto entr\u00f2 a far parte dell'Ufficio speciale movimento sovversivo (istituito nel 1925 e rimasto operativo fino al 1930). Prende parte, assieme a Michelangelo Di Stefano, alle indagini che seguono l'attentato a Vittorio Emanuele III del 1928. Le indagini condussero all'arresto di diversi esponenti del gruppo Giustizia e Libert\u00e0. In questo contesto matur\u00f2 la scelta del suicidio di Umberto Ceva, uno dei coimputati. Nel 1931 si ebbero infine le condanne da parte del Tribunale speciale per la difesa dello Stato di altri esponenti di rilievo di GL, quali Ernesto Rossi e Riccardo Bauer, senza che tuttavia si giungesse a dimostrare la loro responsabilit\u00e0 nell'attentato.\nLeto venne nominato vicequestore nel 1932, questore di seconda classe nel 1936 e di prima classe nel 1938. Nel 1935 venne nominato capo della Divisione Affari Generali e Riservati (DAGR). Per la sua conoscenza delle lingue straniere ebbe spesso incarichi all'estero e rapporti con gli omologhi di vari Paesi. Fu inoltre membro dell'Associazione dei capi di polizia degli Usa e della Commissione internazionale di polizia criminale.\nLa polizia politica.\nNell'ottobre 1938 succedette a Michelangelo Di Stefano alla guida della Divisione di Polizia Politica del Ministero dell'Interno su nomina di Bocchini. Dopo l'inizio della seconda guerra mondiale, su incarico del capo della polizia, Leto dispose la raccolta informazioni presso i questori dei sentimenti degli italiani nei confronti della guerra. Le relazioni, che sarebbero state rese segrete, avrebbero dovuto essere raccolte con la massima onest\u00e0 creando un quadro il pi\u00f9 fedele possibile dei sentimenti della popolazione. I documenti raccolti, da cui emergeva una vasta opposizione alla guerra furono poi condensati in un'unica relazione da parte dello stesso Leto.\nIl ruolo nella Repubblica Sociale Italiana.\nNei momenti convulsi della caduta del fascismo Leto pot\u00e9 giovarsi della protezione accordata ad un amico di famiglia, Rosario Bentivegna, gi\u00e0 compagno di universit\u00e0 e amico del figlio Disma. Sebbene fosse infatti in programma la sua uccisione da parte dei GAP romani, Bentivegna si oppose con successo a tale progetto.\nSuccessivamente Leto ader\u00ec alla RSI, divenendo capo della polizia. Si trasfer\u00ec nel marzo del 1944 a Valdagno, recando con s\u00e9 una parte corposa dell'archivio dell'OVRA che fu ospitato nei locali delle opere sociali del lanificio propriet\u00e0 del conte Gaetano Marzotto. Alla caduta del Fascismo Leto sarebbe stato temporaneamente confermato dalle autorit\u00e0 alleate quale conservatore e responsabile del suddetto archivio (in seguito trasportato a Roma nelle cantine del Viminale). Come riporta Giuseppe De Lutiis, \"una volta giunto a Roma, l'archivio venne letteralmente saccheggiato per non far figurare nell'elenco dei confidenti i nomi di alcuni personaggi che erano riusciti a rifarsi una verginit\u00e0 democratica\". Leto, tornato a Roma nel 1945, fu arrestato e ristretto in carcere a Regina Coeli e sottoposto alla commissione di epurazione. Durante il soggiorno romano a Regina Coeli, il giorno 27 settembre 1945, fu prelevato e portato nell'abitazione sulla via Appia di Mario Spallone, medico carcerario e amico di Togliatti. Ivi fu lungamente interrogato da Palmiro Togliatti per poi essere ricondotto in cella. Analogo trattamento ebbe due giorni dopo. Prelevato dalla cella dal vicecommissario Marcello Guida (ex direttore della colonia penale di Ventotene) venne condotto nell'abitazione di Pietro Nenni, del PSI, presso la quale rimase circa un'ora e mezza. Il 12 aprile del 1946 venne assolto in Corte d'appello relativamente alle imputazioni ascrittegli.\nGli ultimi anni e la morte.\nReintegrato nel 1948 fu richiamato da Federico Umberto D'Amato con il compito di riattivare i servizi segreti italiani i quali non erano mai stati realmente smantellati alla fine della guerra. Nel 1951 terminer\u00e0 la sua carriera nella P.S. come Direttore tecnico delle scuole di polizia. Dopo il suo pensionamento dalla polizia, lo stesso conte Marzotto, conosciuto a Valdagno lo nomin\u00f2 direttore della sua catena di alberghi Jolly Hotel. Mor\u00ec nel 1956.\nIl regista Marco Leto era suo figlio."}
{"id": "5310365", "revid": "12109", "url": "https://it.wikipedia.org/wiki?curid=5310365", "title": "Prioritizzazione MOSCOW", "text": ""}
{"id": "5310366", "revid": "1684799", "url": "https://it.wikipedia.org/wiki?curid=5310366", "title": "Antonio Rossi", "text": ""}
{"id": "5310368", "revid": "12109", "url": "https://it.wikipedia.org/wiki?curid=5310368", "title": "Analisi MOSCOW", "text": ""}
{"id": "5310369", "revid": "287204", "url": "https://it.wikipedia.org/wiki?curid=5310369", "title": "Tide", "text": ""}
{"id": "5310370", "revid": "124123", "url": "https://it.wikipedia.org/wiki?curid=5310370", "title": "Paul Schellander", "text": "Carriera.\nClub.\nSchellander \u00e8 cresciuto nelle giovanili della squadra della sua citt\u00e0, l'EC KAC, ed ha giocato per tutta la sua carriera coi biancorossi, collezionando complessivamente 500 presenze nel massimo campionato austriaco e vincendo tre titoli (2003-2004, 2008-2009 e 2012-2013).\nAl termine della stagione 2013-2014 venne annunciato il mancato rinnovo con il KAC, che si trasform\u00f2 presto in un ritiro dall'hockey professionistico, poich\u00e9 prefer\u00ec dedicarsi agli studi.\nNegli anni successivi ha giocato in quarta serie austriaca con i dilettanti dell'Union EC Wien.\nNazionale.\nSchellander ha esordito con la maglia della nazionale austriaca il 6 aprile 2007, in una gara contro la .\nHa disputato anche un'edizione dei mondiali, nel 2009."}
{"id": "5310391", "revid": "111433", "url": "https://it.wikipedia.org/wiki?curid=5310391", "title": "Mazzingo Donati", "text": "Presidente Nazionale della \"Societ\u00e0 immunoematologi\" e della \"Associazione Italiana Centri Trasfusionali\", dedic\u00f2 la propria vita alla ricerca.\nBiografia.\nNato a Firenze il 26 marzo 1912, consegu\u00ec la laurea in Medicina e Chirurgia presso l'Universit\u00e0 di Siena nel novembre 1936 e l'abilitazione presso l'Universit\u00e0 di Perugia nel dicembre dello stesso anno, si iscrisse all'albo professionale dei medici il 10 febbraio 1939.\nNel 1937, presso il distretto 15 Porta Romana del comune di Firenze, Donati prest\u00f2 servizio in qualit\u00e0 di medico condotto supplente nelle condotte medico-chirurgiche. Nel periodo tra il febbraio 1937 e il gennaio 1939 svolse l'incarico di sottotenente medico; dal febbraio all'aprile 1939 svolse il ruolo di medico presso il comune di Livraga. Nel 1939, presso il distretto n.5, Santa Maria Novella, di Firenze, prest\u00f2 servizio in qualit\u00e0 di medico condotto supplente nelle condotte medico-chirurgiche.\nNel marzo 1939 divenne assistente incaricato nella Divisione Malattie Infettive e Laboratorio di Ricerche Cliniche presso l'Ospedale di Santa Maria Nuova di Firenze. Interruppe l'attivit\u00e0 di Assistente Incaricato perch\u00e9 fu richiamato e inviato in zona di guerra in Africa settentrionale, dove venne tenuto prigioniero di guerra per quasi tre anni, sino alla fine del 1943.\nNel 1947, presso il distretto 4 del comune di Firenze, Donati nuovamente prest\u00f2 servizio in qualit\u00e0 di medico condotto supplente nelle condotte medico-chirurgiche. Dal giugno 1949, sino al febbraio del 1954, assunse nuovamente il ruolo di Assistente Incaricato presso l'Arcispedale di S. M. Nuova di Firenze, nel Laboratorio di Analisi Mediche diretto in quegli anni da Mario Montagnani. Nello stesso periodo fu incaricato della direzione del Laboratorio di Ricerche Cliniche presso l'Azienda ospedaliero-universitaria Careggi.\nNel febbraio del 1954 fu nominato direttore sanitario del Centro per la Trasfusione del Sangue e di Immunoematologia presso il Politecnico di Firenze, ruolo che rivest\u00ec ininterrottamente sino al 31 dicembre 1966, in tale data pass\u00f2 poi alle dipendenze dell'amministrazione dell'Arcispedale di S. M. Nuova in qualit\u00e0 di primario incaricato, continuando comunque a prestare servizio presso il Centro per la Trasfusione del Sangue del Consorzio di Firenze. \nIl 2 luglio 1959 consegu\u00ec il diploma di specializzazione in immunoematologia, con settanta punti su settanta, presso l'Universit\u00e0 di Pisa.\nIl 2 settembre 1959 Donati esegu\u00ec un intervento unico, il primo trapianto di midollo osseo, cio\u00e8 il trapianto di cellule staminali ematopoietiche. L'intervento venne effettuato al Policlinico di Careggi a Firenze, di cui era direttore. Esegu\u00ec lui l'operazione su un paziente leucemico da un donatore volontario.\nDonati partecip\u00f2 a vari concorsi pubblici: nel 1960 al concorso per l'assegnazione del posto di primario direttore del centro immunotrasfusionale, dell'Ospedale M. Vittoria di Torino, raggiunse l'idoneit\u00e0. Nel 1961 al concorso per l'assegnazione dell'incarico di primario direttore del centro immunotrasfusionale, dell'Ospedale Civile di Udine, raggiunse nuovamente l'idoneit\u00e0. \nDal gennaio 1961, svolse l'incarico di Direttore del Centro e tale ruolo fu equiparato alla qualifica di primario ospedaliero presso l'Arcispedale di S. M. Nuova di Firenze. \nNell'aprile 1967 super\u00f2 gli esami di abilitazione alla libera docenza di immunologia (com. n. 7040/66 dell'8 settembre 1967). \nDal 1\u00ba gennaio 1967 sino al 30 giugno 1968 fu primario incaricato del servizio trasfusionale sangue presso l'Arcispedale di S. M. Nuova di Firenze, continuando a dirigere anche il Centro Sangue del Consorzio di Firenze. Dal luglio del 1968 sino al marzo 1977 fu primario di ruolo al servizio trasfusionale sangue sempre presso il medesimo ospedale.\nNel 1970 fu eletto presidente nazionale dell'Associazione Italiana Centri Trasfusionali, sino al 1977 ha mantenuto la carica istituzionale.\nDal 1972 al 1978 rivest\u00ec anche il ruolo di presidente nazionale della Societ\u00e0 Immunoematologi continuando a mantenere l'incarico di primario del Centro Trasfusionale e d'Immunoematologia di Firenze.\nNel 1975 rivestiva l'incarico di primario del Centro di Immunoematologia presso l'Arcispedale S. Maria Nuova e Stabilimenti Riuniti di Firenze, sotto la sua direzione la sezione Tipissutale dell'Arcispedale di S. M. Nuova di Firenze ottenne il riconoscimento da parte del Comitato Internazionale Histocompatibility Worksop, accettando i due antisieri preparati dalla suddetta Sezione. \nNel 1975 il Donati venne incaricato di presiedere il comitato tecnico consultivo per la programmazione, il coordinamento e lo sviluppo dell'attivit\u00e0 dei servizi della trasfusione di sangue umano nella Regione Toscana.\nDonati, oper\u00f2 anche presso l'Istituto Immuno Trasfusionale dell'Ospedale Civile di Udine, dopo il Terremoto del Friuli del 1976.\nDonati and\u00f2 in pensione nel marzo del 1977. Nel giugno dello stesso anno gli venne chiesta da parte dell'AVIS, la consulenza per la direzione del Centro Trasfusionale, nella sede dell'Ospedale S. Giovanni di Dio di Firenze.\nNel giugno del 1978 il Consiglio Direttivo dell'A.V.I.S. Comunale di Firenze, assunse Donati in carica di sovrintendente del Centro Trasfusionale A.V.I.S.\nSeconda guerra mondiale.\nNell'ottobre 1932 inizia la carriera militare di Donati, come soldato di leva. Nel 1933 venne chiamato alle armi e ammesso a ritardare in tempo di pace la presentazione al reggimento, come studente di medicina. Nel febbraio 1937 era un aspirante allievo ufficiale di complemento; pochi mesi dopo fu nominato allievo ufficiale medico di complemento e inviato in licenza illimitata in attesa della nomina ad aspirante ufficiale medico di complemento.\nNel giugno 1937 rivestiva il ruolo di aspirante ufficiale di complemento del corpo sanitario militare, ruolo ufficiale di medico, prima nel 19\u00b0 Reg. Art. di Divisione Fanteria per il servizio di prima nomina, poi nel 157\u00ba Reggimento Fanteria.\nNell'ottobre 1937 part\u00ec per la Libia con il 157\u00ba Reggimento Fanteria; nel novembre dello stesso anno divenne sottotenente medico di complemento, e inviato al 45\u00ba Reggimento Artiglieri in El Abiar (Cirenaica), Libia. Nel 1938 aveva ultimato il servizio di prima nomina ma fu trattenuto in Libia per esigenze di organico del Comando XXI Corpo d'Armata.\nNel settembre 1939 fu richiamato in servizio dalla Direzione Sanit\u00e0 Militare di Firenze, part\u00ec da Napoli per sbarcare a Derma il 19 settembre, con l'84\u00ba Reggimento fanteria \"Venezia\" per il battaglione della 4\u00aa Divisione CC. MM., passando poi al 204\u00ba Battaglione Mitraglieri. Nei sei mesi dal giugno al dicembre 1940 il Donati partecip\u00f2 alle operazioni di guerra con il 204\u00ba Battaglione Mitraglieri nei territori di guerra della Libia.\nL'11 dicembre 1940 fu catturato a Sidi Barrani, un villaggio egizio al confine con la Libia, dagli inglesi e trasportato in Australia, nei campi dei prigionieri di guerra italiani, Campo 8 di Hay New South Wales per tre anni.\nRientrato in Italia, venne ricoverato all'Ospedale Militare Carlo del Prete, per poi essere trasferito in quello di Bari. Alla fine del maggio 1943 fu dimesso e inviato in licenza straordinaria di dieci giorni. Si dovette presentare nel giugno dello stesso anno di fronte alla Commissione Nazionale Interrogatrice Militari reduci della prigionia, a Bologna; rientrato al Comando delle Truppe Deposito Reggimento Fanteria di Firenze venne trasferito alla Direzione Ospedaliera Miliare di Firenze, sino al settembre del 1943 quando venne definitivamente ricollocato in congedo perch\u00e9 assegnato alla III categoria.\nNel 1948 gli fu conferito il Grado di Merito di Guerra in virt\u00f9 del R.D. 14 dicembre 1942 n. 1729.\nL'insegnamento.\nNegli anni dal 1952 al 1961 svolse attivit\u00e0 didattiche, come insegnante di tecnica di laboratorio, alla Scuola Convitto professionale per Infermiere di Firenze; presso la Croce Rossa Italiana di Firenze nel 1959 insegnava ai corsi d'istruzione tecnico-sanitaria e nel 1962 rivestiva il ruolo di docente dei corsi per tecnici di centri immunotrasfusionali e per medici del servizio trasfusionale.\nSvolse numerosi corsi e lezioni di immunoematologia sia presso l'Arcispedale di S. M. Nuova a Firenze che presso la Croce Rossa Italiana e presso altri centri immunotrasfusionali.\nPresso la Croce Rossa Italiana toscana, Donati tenne, sino al 1959, corsi di istruzione tecnico-sanitario e di addestramento militare per il conseguimento del brevetto di infermiere del Corpo Militare della Croce Rossa Italiana.\nAl corso teorico-pratico per medici trasfusionisti del 1963, organizzato dal Comitato provinciale per i donatori di sangue di Udine dell'Associazione italiana dei Centri Trasfusionali, tenne il corso \u201cGruppi sanguigni ABO \u2013 Sottogruppi di A \u2013 Caratteristiche dei sieri anti-A ed anti-B da impiegare nella determinazione dei gruppi sanguigni\u201d. Presso l'Ospedale Policlinico S. Orsola di Bologna, durante l'anno scolastico 1962-63 tenne varie lezioni al Corso per Tecnici di Centro Trasfusionale.\nPresiedette il I\u00b0 Convegno di aggiornamento su Attualit\u00e0 dei Trapianti a Tirrenia, il 26 maggio 1979 e organizzato dal Servizio di Immunoematologia e trasfusionale Spedali Riuniti di Livorno in collaborazione con S.I.I. - A.I.C.T., A.V.I.S., A.I.D.O. e l'Ordine provinciale dei Medici.\nCome presidente dei Centri Trasfusionali Italiani, nel settembre del 1977, presso il Sesto Miglio Club di Sesto Fiorentino, tenne un incontro sui \u201cProblemi della raccolta e della trasfusione del sangue nella provincia di Firenze ed in Toscana\u201d\nFu invitato in qualit\u00e0 di relatore in pi\u00f9 congressi medici nazionali, e partecip\u00f2 anche al Congresso Internazionale di Ematologia di Roma. Membro della Societ\u00e0 Italiana di Ematologia e della Associazione Italiana Centri Trasfusionali, compare come autore di pubblicazioni, di cui la maggior parte riguardanti argomenti d'immunoematologia e conservazione del sangue.\nIl primo trapianto di midollo osseo in Italia.\nIl primo trapianto di midollo osseo in Italia fu eseguito il 2 settembre 1959. Donati effettu\u00f2 il trapianto di midollo osseo al Policlinico di Careggi, Azienda ospedaliero-universitaria Careggi, Firenze, su un malato di leucemia, il volontario donatore era Antonio Urso. Donati rivestiva l'incarico di direttore sanitario del Centro per la Trasfusione del Sangue e di Immunoematologia presso il Politecnico di Firenze. \nIn una dichiarazione di Donati si legge che Antonio Urso \u201csi present\u00f2 spontaneamente al Centro Sangue di Firenze (di cui ero allora Direttore) per sottoporsi ad un prelievo di midollo osseo. Tale prelievo fu eseguito dal sottoscritto con l'ausilio del Dott. Maiello anestesista, in data 11 settembre 1959 presso il Centro Sangue di Firenze Ospedale di Careggi. Il midollo osseo prelevato fu utilizzato a scopo terapeutico a beneficio di un ammalato nello stesso Ospedale. Non \u00e8 esistito scopo di lucro.\u201d\nIl trapianto venne eseguito su un paziente malato di leucemia, il donatore, un barista di 29 anni, racconta di aver sentito alla radio che l'ospedale fiorentino necessitava urgentemente di un volontario disposto a sottoporsi ad un intervento chirurgico per riuscire a salvare la vita a un malato.\nAmici miei - il film.\nDonati viene ricordato nel mondo dello spettacolo per aver ispirato il personaggio di Alfeo Sassaroli, interpretato da Adolfo Celi nel film Amici miei del 1975 diretto da Mario Monicelli.\nLa sua abitazione era frequentata da celebri personaggi quali Ugo Tognazzi, Sandra Mondaini e Raimondo Vianello, che avrebbe inizialmente dovuto interpretare il ruolo del Necchi nel film, oltre al suo amico Franco Scandurra.\nTutta la storia dell'amicizia dei cinque e della nascita del cult cinematografico \u00e8 stata poi raccontata da Fabrizio Borghini e Jacopo Nesti nel loro libro \"Caro Amici miei: storie, luoghi, artefici e personaggi del film di Mario Monicelli\".\nAttivit\u00e0 civica.\nDonati fu chiamato a far parte della Commissione per la disciplina e lo sviluppo dei servizi trasfusionali della provincia di Firenze, ai sensi dell'allora vigente normativa, art. 3 Legge n. 592 del 14 luglio 1967, Raccolta, conservazione e distribuzione del sangue umano.\nL'attivit\u00e0 civica del Donati comprende anche l'impegno per far approvare alcune leggi riguardanti le trasfusioni di sangue ai bambini emofiliaci."}
{"id": "5310421", "revid": "124394527", "url": "https://it.wikipedia.org/wiki?curid=5310421", "title": "Marco Chiosa", "text": "Biografia.\nNato a Ciri\u00e9, nel novembre 2019 si laurea in Scienze politiche e sociali all\u2019Universit\u00e0 di Torino discutendo la tesi \u201cI social network e il mondo del calcio\u201d.\nCaratteristiche tecniche.\nDi piede sinistro, predilige la posizione sinistra di difesa nel modulo 3-5-2, con cui ha giocato nel e nell'. Impiegato anche come centrale di sinistra e terzino sinistro nelle difese a quattro. Abile nel gioco d'anticipo.\nCarriera.\nClub.\nCresce nelle giovanili del Torino, con cui disputa due campionati primavera nelle stagioni 2010-2011 e 2011-2012 e due edizioni del Torneo di Viareggio. Nelle due stagioni successive la societ\u00e0 granata lo cede in prestito rispettivamente in Lega Pro Prima Divisione alla e in Serie B al . Con i pugliesi fa il suo debutto in Serie B il 23 agosto 2013 nella partita -Bari 0-0, giocando l'intera gara. Nella stagione 2014-2015, con la formula del prestito con diritto di opzione e controopzione, approda all'.\nIl 1\u00ba luglio, scaduto il prestito, ritorna al Torino. Due settimane dopo, il 13 luglio 2015, fa ritorno in Irpinia in prestito con diritto di riscatto.\nNella stagione 2016/2017 si trasferisce al Perugia. Dopo una prima parte della stagione in cui non trova grande fortuna, nel gennaio 2017 si trasferisce in prestito con diritto di riscatto al Novara Calcio e a giugno viene riscattato dal Torino per 500.000 euro. Conquistatosi il posto da titolare, rimane nonostante la retrocessione in Serie C e nel frattempo diventa capitano. Colleziona in tutto 64 presenze e 1 gol.\nIl 27 gennaio 2019 si trasferisce a titolo definitivo all\u2019Entella ritrovando Roberto Boscaglia, suo allenatore nei primi mesi a Novara, e lo stesso giorno debutta da titolare nella vittoria per 3-1 contro il . Segna il suo primo gol il 20 febbraio nella vittoria interna per 3-1 contro la . Gioca quindi il girone di ritorno da titolare e con 20 presenze e 1 gol contribuisce all'immediato ritorno in B dei liguri. Diventato un punto fermo dei biancocelesti nella serie cadetta, nel corso della stagione 2020/2021 arriva a indossare la fascia da capitano quando sono assenti Luca Nizzetto, Andrea Paolucci e Michele Pellizzer. In occasione di Pescara-Entella 1-1 del 27 aprile 2021 si procura una lesione al crociato anteriore del ginocchio destro venendo operato la settimana seguente a Villa Stuart. Rimasto a Chiavari anche dopo la retrocessione in C, rivede il campo il 31 ottobre nel finale di Entella-Imolese 2-0 per poi tornare a giocare da titolare, e con la fascia da capitano al braccio, tre giorni dopo in Padova-Entella di Coppa Italia di Serie C.\nNazionale.\nHa militato in Under-19 e milita in Under-20 e B Italia. Ha collezionato anche alcune convocazioni in Under-21, senza mai debuttare.\nNel luglio 2015 viene inizialmente convocato alle Universiadi in Corea del Sud con la Nazionale universitaria, ma poi non prende parte alla spedizione azzurra che conquista la medaglia d'oro.\nStatistiche.\nPresenze e reti nei club.\n\"Statistiche aggiornate al 5 dicembre 2021.\""}
{"id": "5310422", "revid": "2036605", "url": "https://it.wikipedia.org/wiki?curid=5310422", "title": "Battaglia di Messina (397 a.C.)", "text": "La battaglia di Messina si svolse nel 397 a.C. in Sicilia. Cartagine, dopo l'attacco di Dionisio a Mozia, invi\u00f2 un esercito a Imilcone per riconquistare i territori precedentemente perduti. Imilcone salp\u00f2 per Panormo e verso la costa nord marci\u00f2 fino a Capo Peloro, circa 15\u00a0km a nord di Messina. Mentre l'esercito della citt\u00e0 usc\u00ec allo scoperto per offrire al nemico la possibilit\u00e0 di combattere, Imilcone invi\u00f2 200 navi provviste di soldati alla citt\u00e0 che fu assalita e i cittadini furono costretti a dileguarsi dai forti nella campagna. Imilcone pi\u00f9 tardi saccheggi\u00f2 e rase al suolo Messina che fu ricostruita solo dopo la fine della guerra.\nAntefatti.\nDurante la spedizione cartaginese del 406 a.C., in risposta ai continui attacchi dei greci, Dionisio era riuscito a diventare tiranno della citt\u00e0 di Siracusa. Imilcone, comandante dei cartaginesi, e Dionisio, tiranno di Siracusa, si divisero la Sicilia in modo che ai cartaginesi ne rimanessero i tre quinti (405 a.C.). Nel 405 a.C. Dionisio ruppe la tregua, rafforz\u00f2 il proprio esercito e intraprese la conquista della Sicilia spingendosi fino all'isola di Mozia che assedi\u00f2 nel 398 a.C.\nLa risposta dei cartaginesi.\nImilcone, eletto a suffeta dei cartaginesi, prese le armi date dai cartaginesi, probabilmente 50000 uomini, 400 triremi e 600 navi da trasporto in Sicilia. La flotta greca comandata da Leptine non riusc\u00ec a fermare l'avanzata punica, riuscendo solo a far affondare 50 trasporti. I cartaginesi sbarcarono a Panormo, poi procedettero verso Erice che fu occupata per tradimento. Imilcone assal\u00ec Mozia, dove la maggior parte delle guarnigioni comandate da Bitone furono facilmente sopraffatte. Successivamente sollevarono l'assedio di Segesta e Dionisio ripar\u00f2 a Siracusa piuttosto che combattere contro un esercito pi\u00f9 grande. Imilcone torn\u00f2 a Panormo, fortificando i territori cartaginesi, salpando poi per Lipara con 300 navi da guerra e 300 navi da trasporto. Dopo aver raccolto 30 talenti d'argento come tributo a Lipara, Imilcone salp\u00f2 per Capo Peloro e sbarc\u00f2 col suo esercito. L'esercito di stanza a Messina marci\u00f2 da nord per venire a battaglia coi cartaginesi.\nLa battaglia.\nLe mura di Messina era in rovina, e la citt\u00e0 non era preparata a un assedio. Inoltre, parte della cavalleria e dei soldati era lontani da casa al servizio di Siracusa. Questo fece decidere al governo della citt\u00e0 di combattere lontano da Messina, perci\u00f2 molti uomini marciarono verso nord per confrontarsi coi Cartaginesi direttamente vicino al loro accampamento. La flotta e l'esercito cartaginese non erano in inferiorit\u00e0 numerica rispetto ai Greci. I difensori, marciando verso nord, non avevano un obiettivo definito: il loro solo scopo pu\u00f2 essere stato quello di entrare in contatto e osservare i loro nemici, anche se Imilcone aveva una sola parte dell'esercito presente. La possibilit\u00e0 di uno scontro navale non fu considerata dai generali greci. Una profezia recitava che i Cartaginesi sarebbero stati i portatori d'acqua a Messina, cosa che probabilmente incoraggi\u00f2 i Greci a affrontare forze superiori. Le donne, i bambini e gli oggetti preziosi furono portati in salvo prima dell'uscita dei soldati dalla citt\u00e0.\nMossa d'aggiramento contro Messina.\nImilcone non fece niente quando vide l'esercito nemico avvicinarsi al suo accampamento. Non si conosce se Messina avesse avuto qualche nave al momento dell'attacco o il loro appoggio durante la battaglia. Imilcone, infine, decise di aggirarli sfruttando la sua superiorit\u00e0; ordin\u00f2 a 200 triremi di presidiare l'avanzata dell'esercito e di far vela per Messina: in questo modo aggirarono i Greci e attaccarono la citt\u00e0 indifesa. Le triremi normalmente trasportavano 200 rematori e 16 membri dell'equipaggio, incluso il capitano della nave, e tra i 14 e i 40 marinai: contando in questi modo le forze cartaginesi risultano oscillare tra i 2400 e gli 8000 soldati.\nMentre una parte dell'esercito cartaginese si riuniva presso il lido di Capo Peloro, 200 triremi, equipaggiate con soldati con picche e rematori, salparono a sud verso Messina. Questo contingente raggiunse velocemente la citt\u00e0, aiutato dal vento proveniente da nord, e sbarc\u00f2 prima che i Greci potessero rientrare in citt\u00e0. Dopo aver preso il controllo del porto, i Cartaginesi entrarono in citt\u00e0 mentre una parte delle loro forze sarebbe potuta essere sbarcata a nord o a sud ed aver mosso da l\u00e0 l'attacco; molti Cartaginesi riuscirono a penetrare tramite le brecce nelle mura.\nI Cartaginesi assalirono la citt\u00e0, che in parte cadde nel giro di poco tempo, ma non fu completamente invasa dato che molti cittadini superstiti ordinarono di fuggire e di nascondersi in pi\u00f9 forti all'esterno della citt\u00e0; a loro si unirono anche i familiari.\nConseguenze.\nSuccessivamente i Greci fuggitivi fondarono colonie a Lipara e a Rhegion, gli Etruschi si dovettero scontrare con loro per ottenere il controllo di questo sito strategico. Una parte della favolosa ricchezza di Sibari \u00e8 venuta dal loro controllo della strada che collega Sibari a Paestum e che permise di evitare i pirati dello Stretto di Messina, il cui controllo \u00e8 stato una fonte di reddito per Messina. Imilcone aveva catturato sia Lipara e sia Messina in due giorni, cosa che gli Etruschi non riuscirono a fare in un secolo di conflitti. La cattura di Messana diede il controllo temporaneo Cartaginesi sullo Stretto di Messina, oltre a un porto abbastanza grande per ospitare l'intera flotta punica di 600 navi, e anche metterli in grado di ostacolare il traffico navale tra l'Italia e la Sicilia."}
{"id": "5310425", "revid": "287204", "url": "https://it.wikipedia.org/wiki?curid=5310425", "title": "Volleyballclub Vol\u00e9ro Z\u00fcrich", "text": "Il Volleyballclub Vol\u00e9ro Z\u00fcrich \u00e8 una societ\u00e0 pallavolistica svizzera avente una formazione maschile con sede a Zurigo. Il club aveva anche una formazione femminile, che ora opera in maniera indipendente.\nStoria.\nIl Volleyballclub Vol\u00e9ro Z\u00fcrich viene fondato nel 1973. Nei primi anni della sua storia \u00e8 attivo a livello professionistico nella pallavolo maschile. La squadra di pallavolo femminile viene fondata nel 2003, per poi diventare indipendente rispetto al club di origine nel 2011."}
{"id": "5310430", "revid": "46291", "url": "https://it.wikipedia.org/wiki?curid=5310430", "title": "Melampyrum sylvaticum", "text": "La spigarola delle foreste (nome scientifico Melampyrum sylvaticum ) \u00e8 una piccola pianta erbacea appartenente alla famiglia delle Orobanchaceae.\nEtimologia.\nIl nome generico (\"melampyrum\") deriva da due parole greche: \"m\u00e9las\" (= nero) e \"pyr\u00f3s\" (= grano), un nome usato da Teofrasto (371 a.C. \u2013 Atene, 287 a.C.), un filosofo e botanico greco antico, discepolo di Aristotele, autore di due ampi trattati botanici, per una pianta infestante delle colture di grano. L'epiteto specifico (\"sylvaticum\") significa \"dei boschi e delle foreste\", habitat tipico per questa pianta.\nIl binomio scientifico della pianta di questa voce \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum - 2: 605\" del 1753.\nDescrizione.\nQueste piante possono arrivare fino ad una altezza di 8 \u2013 25\u00a0cm (massimo 40\u00a0cm). La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Sono piante \u201cemiparassite\u201d : possono vivere sulle radici di altre piante per prelevare acqua e sali minerali, mentre sono capaci di svolgere la funzione clorofilliana (al contrario delle piante \u201cparassite assolute\u201d). Queste piante non anneriscono durante la disseccazione.\nRadici.\nLe radici sono del tipo fittone.\nFusto.\nLa parte aerea del fusto \u00e8 eretta o ascendente.\nFoglie.\nLe foglie lungo il fusto sono disposte in modo opposto; la lamina ha una forma lineare con contorno intero; i bordi sono lievemente dentati e pi\u00f9 o meno revoluti. Dimensione delle foglie maggiori: larghezza 5 \u2013 6\u00a0mm; lunghezza 50 \u2013 60\u00a0mm.\nInfiorescenza.\nL'infiorescenza \u00e8 una spiga unilaterale con pochi fiori in genere disposti a copie. Sono presenti delle brattee verdi con lamina a forma lineare con contorno intero e con un dentello acuto divergente a 90\u00b0 in posizione basale.\nFiore.\nI fiori sono ermafroditi, zigomorfi e tetraciclici (con i quattro verticilli fondamentali delle Angiosperme: calice \u2013 corolla \u2013 androceo \u2013 gineceo) e pi\u00f9 o meno pentameri (ogni verticillo ha 4 o 5 elementi). I fiori sono patenti (disposti orizzontalmente). Lunghezza del fiore: 6 \u2013 10\u00a0mm.\nFrutti.\nIl frutto \u00e8 del tipo a capsula deiscente a quattro semi; la forma \u00e8 obovato-compressa bivalve.\nBiologia.\nQueste piante sono emiparassite, ossia in parte producono clorofilla e sono capaci di assorbire in modo autonomo i minerali dal terreno, ma hanno anche la capacit\u00e0 di utilizzare le sostanze prodotte dalle piante a loro vicine (funzione parassitaria). I meccanismo con il quale assorbono le sostanze di altre piante \u00e8 basato su piccoli austori posti al livello radicale. La pianta ospite pu\u00f2 accettare di buon grado questo insediamento (come la specie \"Festuca ovina\") oppure pu\u00f2 opporsi con secrezioni di sostanze tossiche. Se l'infestazione nelle colture di cereali supera un certo livello, la farina prodotta \u00e8 pi\u00f9 scura, con un particolare odore e dal sapore pi\u00f9 acre e disgustoso dovuto al glucoside velenoso \"rinantina\".\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della specie (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti. Il genere \"Melampyrum\" \u00e8 distribuito in Europa, India, Giappone e Nord America; le sue specie preferiscono climi per lo pi\u00f9 temperati delle regioni extratropicali. Comprende circa 30 - 40 specie di cui una dozzina sono presenti nella flora spontanea italiana.\nFilogenesi.\nLa classificazione tassonomica del \"Melampyrum sylvaticum\" \u00e8 in via di definizione in quanto fino a poco tempo fa il suo genere apparteneva alla famiglia delle Scrophulariaceae (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) \u00e8 stata assegnata alla famiglia delle \"Orobanchaceae\" e trib\u00f9 Rhinantheae..\nIl numero cromosomico per questa specie \u00e8: 2n = 18..\nVariabilit\u00e0.\nLe specie del genere \"Melampyrum\" sono soggette al fenomeno del \"polimorfismo stagionale\". In particolare a quote basse dapprima si ha la fioritura \"estivale\" e quindi quella \"autunnale\". A quote pi\u00f9 alte (alta montagna) a causa del pi\u00f9 breve periodo di fioritura si ha una sola forma intermedia chiamata \"monomorfa\". Per questa specie sono descritte tre forme stagionali:\nOltre ai tre tipi di fioritura, questa specie \u00e8 variabile per i seguenti caratteri:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nLe specie \"Melampyrum\" della flora spontanea italiana si dividono in cinque \"gruppi di specie\" principali non sempre di facile distinzione:\nIl disegno (sotto) mostra i caratteri del calice e delle brattee di questi cinque gruppi.\nIn particolare la specie \"M. pratense\" \u00e8 molto simile a quella di questa voce. La tabella seguente mette a confronto alcuni caratteri delle due specie: \nAltre notizie.\nIl melampiro delle foreste in altre lingue \u00e8 chiamato nei seguenti modi:"}
{"id": "5310432", "revid": "199745", "url": "https://it.wikipedia.org/wiki?curid=5310432", "title": "Spigarola delle foreste", "text": ""}
{"id": "5310439", "revid": "1005847", "url": "https://it.wikipedia.org/wiki?curid=5310439", "title": "Lega Musulmana", "text": ""}
{"id": "5310440", "revid": "70705671", "url": "https://it.wikipedia.org/wiki?curid=5310440", "title": "Maulana Abul Kalam Azad", "text": ""}
{"id": "5310441", "revid": "580", "url": "https://it.wikipedia.org/wiki?curid=5310441", "title": "Givova", "text": "Givova \u00e8 un marchio italiano di abbigliamento sportivo e di accessori per lo sport della societ\u00e0 Gianto S.r.l. di Scafati, in provincia di Salerno.\nStoria.\nGivova nasce ufficialmente il 23 maggio 2008 su iniziativa dell'imprenditore Giovanni Acanfora, che negli anni novanta \u00e8 stato cofondatore di Legea. Il marchio \u00e8 caratterizzato dal colore arancione che ricorda quello della rivoluzione in Ucraina.\nFin dal suo lancio, diviene sponsor tecnico di alcuni club e, tra le sue prime forniture, vi sono state quella del Chievo Verona in Serie A e della Salernitana in Serie B nella stagione 2008-09. Altra partnership significativa tra il marchio campano ed una societ\u00e0 di calcio \u00e8 quella con il Catania, avviata nel 2010 quando i rossoazzurri militavano in massima serie, interrotta nel 2015 e ripresa due anni pi\u00f9 tardi, nel 2017.\nNel 2018, l'azienda campana \u00e8 stata fornitrice di abbigliamento sportivo dei concorrenti del reality televisivo Grande Fratello, in onda su Canale 5, ma la partnership viene successivamente interrotta a causa della negativa condotta assunta da alcuni concorrenti.\nNel 2019, Givova \u00e8 unico sponsor tecnico della XXX Universiade svoltasi a Napoli.\nNel 2020, Givova e la Nazionale italiana cantanti donano 30.000 mascherine, fatte produrre dall'azienda campana, agli ospedali Cardarelli di Napoli e Poma di Mantova, particolarmente impegnati nella lotta contro il COVID-19.\nInformazioni e dati.\nLa Gianto S.r.l. \u00e8 un'azienda con sede a Scafati, in provincia di Salerno, che opera nella distribuzione commerciale di abbigliamento sportivo, materiale tecnico per calcio, pallacanestro, pallavolo, atletica leggera, corsa, nuoto, attrezzature sportive tra cui borse, scarpe, palloni e accessori vari, e articoli per il tempo libero, con il marchio Givova, prodotti su commissione in Estremo Oriente. La distribuzione dei prodotti avviene in tutti i paesi d'Europa e in altri 43 paesi nel resto del mondo. I cataloghi sono reperibili sul sito ufficiale sia in italiano, che in inglese, francese, spagnolo e tedesco.\nNel 2019, l'azienda campana contava 65 dipendenti, realizzava un fatturato di 28,6 milioni di euro, e un utile netto di 1,8 milioni. A Scafati dispone di una piattaforma logistica di 40.000 m\u00b2.\nImportante \u00e8 anche l'attivit\u00e0 nel franchising, avviato nel 2011, che consta di una rete di 79 negozi monomarca, di cui 61 in Italia."}
{"id": "5310450", "revid": "287204", "url": "https://it.wikipedia.org/wiki?curid=5310450", "title": "Extraliga (pallavolo femminile, Slovacchia)", "text": "La Extraliga \u00e8 la massima serie del campionato slovacco di pallavolo femminile: al torneo partecipano nove squadre di club slovacche e la squadra vincitrice si fregia del titolo di campione di Slovacchia."}
{"id": "5310452", "revid": "110157", "url": "https://it.wikipedia.org/wiki?curid=5310452", "title": "Aquilops americanus", "text": "L'Aquilops \u00e8 un piccolo dinosauro erbivoro appartenente alla famiglia dei ceratopsidi, vissuto nel Cretaceo inferiore, circa 109-104 milioni di anni fa, in quello che \u00e8 oggi il Nord America.\nScoperta e denominazione.\nNel 1997, il paleontologo Scott Madsen scopr\u00ec un cranio fossile parziale, nella provincia di Carbon County, nel sud del Montana. Durante la preparazione del campione, il paleontologo ipotizz\u00f2 che il fossile potesse appartenere ad un altro dinosauro chiamato \"Zephyrosaurus\". Solo in seguito a nuove analisi si scopr\u00ec che si trattava di una nuova specie.\nNel 2014, le specie fu nominata e descritta dai paleontologi Andrew Fark\u00eb, W. Desmond Maxwell, Richard L. Cifelli, e Matt J. Wedel come \"Aquilops americanus\". Il nome generico dell'animale deriva dal latino e sta per: \"aquil\" ossia \"aquila\" e \u1f64\u03c8 dal greco \"ops\" che vuol dire \"faccia\", in riferimento all'insolita forma del muso e del becco. Il nome specifico \"americanus\", invece, si riferisce al fatto che l'animale rappresenta la pi\u00f9 antica specie di neoceratopside ritrovata in America.\nL'olotipo, (OMNH 34557), \u00e8 stato trovato all'interno della Formazione Cloverly, formazione risalente a met\u00e0 dell'Albiano. L'olotipo \u00e8 composto da un teschio parziale e dotato di mascella. Il cranio apparteneva ad un individuo sub-adulto. La parte posteriore della testa e del palato sono le principali parti mancanti.\nDescrizione.\nIl cranio dell'animale \u00e8 lungo 84,2 millimetri. L'olotipo appartenendo ad un esemplare sub-adulto non pu\u00f2 dirci quale sia stata la stazza dell'animale da adulto. Ma, un confronto con una specie affine, indica che la lunghezza stimata per il cranio ritrovato, sarebbe stata il 60% della lunghezza di un adulto. Wedel stim\u00f2 quindi che un esemplare adulto dovesse raggiungere una lunghezza totale di 60 cm ed un peso di 1,5 kg.\nLa caratteristica pi\u00f9 distintiva dell\u2019\"Aquilops\" \u00e8 lo strano corno presente sul becco dell'animale. Secondo alcuni paleontologi il corno presente sul becco dell\u2019\"Aquilops\" sarebbe lo stadio iniziale dei grandi corni nasali che compariranno nelle forme di ceratopsidi pi\u00f9 avanzati come lo \"Styracosaurus\" o il \"Centrosaurus\". \u00c8 probabile che il corno dell\u2019\"Aquilops\" fosse rivestito di un tegumento corneo e che probabilmente l'animale lo usava solo come display sessuale pi\u00f9 che come arma di difesa o di attacco. Se ci\u00f2 fosse vero significherebbe che l'evoluzione dei corni nasali era gi\u00e0 presente nei generi pi\u00f9 basali della famiglia dei ceratopsidi.\nClassificazione.\nEssendo un membro piuttosto primitivo della famiglia dei ceratopsidi, l\u2019\"Aquilops\" \u00e8 stato collocato nella sottofamiglia dei Neoceratopsia. Un'analisi cladistica mostra l\u2019\"Aquilops\" come un membro basale della famiglia, ancora pi\u00f9 basale del \"Leptoceratops gracilis\", ma pi\u00f9 recente del Liaoceratops yanzigouensis. I ceratopsidi pi\u00f9 basali evolutisi dagli psittacosauridi, chiamati neoceratopsidi si evolsero in Asia: la presenza di un neoceratopside cos\u00ec primitivo in Nord America indica che durante le prime fasi dell'Albiano ci fu una precoce migrazione di alcuni generi dall'Asia al Nord America."}
{"id": "5310453", "revid": "775372", "url": "https://it.wikipedia.org/wiki?curid=5310453", "title": "Tom MacArthur", "text": "Biografia.\nNato nel Connecticut, MacArthur lavor\u00f2 come assicuratore per molti anni.\nEntrato in politica con il Partito Repubblicano, nel 2011 venne eletto nel consiglio comunale di Randolph e due anni dopo divenne sindaco.\nNel 2014, quando il deputato Jon Runyan annunci\u00f2 il suo ritiro dalla Camera dei Rappresentanti, MacArthur si candid\u00f2 per il suo seggio e nelle elezioni riusc\u00ec a sconfiggere con ampio margine l'avversaria democratica.\nSposato, ha avuto tre figli, una dei quali deceduta nel 1996 all'et\u00e0 di undici anni."}
{"id": "5310473", "revid": "729019", "url": "https://it.wikipedia.org/wiki?curid=5310473", "title": "Battaglia del Crisa", "text": "La battaglia del Crisa si svolse nel 392 a.C., nel corso delle guerre greco-puniche, sulle rive del fiume Crisa, l'attuale Dittaino in Sicilia. La battaglia vide contrapposti l'esercito cartaginese comandato da Magone e quello siracusano comandato da Dionisio I, tiranno di Siracusa, che un\u00ec il suo esercito con quello dell'alleato Agyris, tiranno della citt\u00e0 di Agyrion.\nMagone era stato sconfitto da Dionisio nella battaglia di Abacano del 393 a.C., che non aveva influito sul ruolo dei Cartaginesi in Sicilia. Insieme ai rinforzi giunti da Cartagine nel 392 a.C., Magone si era mosso per attaccare Sicles, citt\u00e0 della Sicilia centrale alleata con Siracusa. Successivamente i Cartaginesi raggiunsero e si accamparono presso il fiume Crisa; i Sicelioti si interposero tra le linee commerciali dei cartaginesi impedendo loro di rifornirsi adeguatamente, mentre alcuni Greci disertarono perch\u00e9 Dionisio si rifiutava di affrontare il nemico in una battaglia campale. Entrambi i generali si accordarono siglando tra loro una tregua che formalmente consent\u00ec ai Cartaginesi di conquistare i territori a ovest del fiume Halycus, mentre Dionisio si imponeva come tiranno presso le altre genti sicule. La tregua si ruppe nel 383 a.C., quando Dionisio attacc\u00f2 nuovamente i Cartaginesi."}
{"id": "5310495", "revid": "122246", "url": "https://it.wikipedia.org/wiki?curid=5310495", "title": "Extraliga (pallavolo maschile, Slovacchia)", "text": "La Extraliga \u00e8 la massima serie del campionato slovacco di pallavolo maschile: al torneo partecipano nove squadre di club slovacche e la squadra vincitrice si fregia del titolo di campione di Slovacchia."}
{"id": "5310501", "revid": "1266208", "url": "https://it.wikipedia.org/wiki?curid=5310501", "title": "Piacenza Sportiva 1943-1944", "text": "Questa pagina raccoglie le informazioni riguardanti la Piacenza Sportiva nelle competizioni non ufficiali della stagione 1943-1944.\nStagione.\nSu ordine dei repubblichini costituitisi a Sal\u00f2 in seno alla Repubblica Sociale Italiana e con la supervisione del Ministero della cultura popolare, vengono organizzati dei tornei nel Nord Italia.\nIl Direttorio II Zona (Lombardia) dopo aver invitato tutte le societ\u00e0 che avevano disputato i campionati italiani della stagione 1942-1943, invit\u00f2 anche il Piacenza a disputare questo torneo.\nIl Piacenza aderisce e viene incluso nel girone F del \"torneo misto\", girone che vede ai nastri di partenza solo 6 squadre.\nPer motivi organizzativi la stagione 1943-1944 ha inizio soltanto il 30 gennaio 1944.\nLa squadra del Commissario Dante Germagnoli non \u00e8 completa perch\u00e9 quasi tutti i propri tesserati sono al militare. Alcuni di questi erano di servizio nelle caserme cittadine oppure fu possibile ottenerli in prestito temporaneo giustificato da un nulla-osta delle rispettive societ\u00e0 per le quali erano tesserati nella precedente stagione 1942-1943.\nArrivano perci\u00f2 Silvio Bandini (ex ), Giuseppe Barantani (dalla Virtus di Parma), Giovanni Bertuzzi (in prestito dal ), Angelo Brandolini (fine prestito, rientra dalla ), Emilio Colombi, Luciano Degara (in prestito dal ), Pietro Ilari (in prestito dalla ), Giulio Longhi (in prestito dal ), Enzo Melandri (in prestito dal ), Giovanni Luciano Molaschi, Angelo Raccone (ex dove era in prestito militare), Amleto Scadassa, Emilio Soressi, Gino Vaghini (in prestito dal ).\nIl Piacenza termina al 6\u00ba e ultimo posto non venendo ammesso alle finali del Direttorio.\nRosa.\nFonte:"}
{"id": "5310502", "revid": "767487", "url": "https://it.wikipedia.org/wiki?curid=5310502", "title": "Ho una moglie pazza, pazza, pazza", "text": "Ho una moglie pazza, pazza, pazza (\"Relaxe-toi ch\u00e9rie\") \u00e8 un film del 1964 diretto da Jean Boyer.\nTrama.\nH\u00e9l\u00e8ne e Fran\u00e7ois sono una coppia felice da dodici anni. La donna ha scoperto le bellezze della psicoanalisi nelle vesti dell'attraente David Kouglow. Convintasi che l'eccellente salute e la fedelt\u00e0 del marito nascondano tragedie orribili, decide di farsi aiutare da tre sue amiche in modo che il marito possa adempiere al necessario \"transfert\", ovvero a una evasione erotica extraconiugale. Ma Fran\u00e7ois scopre la verit\u00e0; organizza cos\u00ec una serata speciale dove, dopo la riconciliazione coniugale, il medico vedr\u00e0 a casa un altro complesso: quello di Filemone e Bauci, lasciando intendere alcuni piccoli drammi familiari in prospettiva."}
{"id": "5310503", "revid": "117353478", "url": "https://it.wikipedia.org/wiki?curid=5310503", "title": "L'Oriana", "text": "L'Oriana \u00e8 una miniserie televisiva italiana in due puntate che \u00e8 stata trasmessa il 16 e il 17 febbraio 2015 su Rai 1 e che narra alcuni aspetti della vita della giornalista e scrittrice Oriana Fallaci, interpretata da Vittoria Puccini. La regia \u00e8 di Marco Turco. La miniserie \u00e8 stata realizzata anche in una versione cinematografica dalla durata di 106 minuti, proiettata in sale selezionate il 3 e 4 febbraio 2015.\nTrama.\nLa miniserie ha inizio con la visione di un'Oriana Fallaci che combattiva come sempre, rientra nelle campagne fiorentine per sistemare tutti i documenti della sua storia nel giornalismo mondiale. La donna, aiutata da una studentessa universitaria di nome Lisa, ripercorre la sua vita sin da quando, da ragazza, compiva la staffetta partigiana contro i nazisti in aiuto del padre. Da l\u00ec il ricordo va alle prime interviste come quella a Gina Lollobrigida o Federico Fellini sino a quelle agli astronauti americani impegnati a giungere sulla Luna. Una delle fasi pi\u00f9 importanti \u00e8 quella della Guerra del Vietnam, dove conosce il suo primo amore: il giornalista francese Fran\u00e7ois Pelou con cui per diversi tempo ha avuto una relazione. Nel 1968 Oriana rimane ferita e viene creduta morta durante le rivolte studentesche di Citt\u00e0 del Messico ma verr\u00e0 salvata da un prete. Nel 1972 conosce il rivoluzionario greco Alexandros Panagulis e con lui instaura la relazione che pi\u00f9 la segna per la vita. Lui sar\u00e0 l'uomo che ama e da cui star\u00e0 quasi per aver un figlio (che per\u00f2 perder\u00e0 a causa di un aborto) ma lui sar\u00e0 anche l'uomo che pi\u00f9 la far\u00e0 infuriare per il suo comportamento indisciplinato. L'omicidio del suo uomo porter\u00e0 Oriana a cadere in una depressione che lei affronter\u00e0 intervistando i pi\u00f9 potenti del mondo come per esempio l'imam Khomeini, dinanzi cui si lever\u00e0 il burqa. Nel 2001 \u00e8 a new York quando assiste all'Attentato delle Torri Gemelle e comincia una campagna contro l'estremismo islamico. Muore a Firenze dopo 11 anni di dura lotta contro il cancro.\nAccoglienza.\nCritica.\nLa critica si \u00e8 soffermata in maniera negativa soprattutto sulla produzione e sulla sceneggiatura; in particolare \u00e8 stata sottolineata la poca attenzione riservata alle battaglie portate avanti dalla Fallaci nel corso della sua vita, su tutte la lotta all'Islam radicale. Inoltre il personaggio della fiction appare, a detta della critica, non evocare il coraggio, l'imprudenza e l'ambizione della Fallaci. La sceneggiatura non approfondisce i temi politici e l'impatto nella cultura dell'autrice, ma si concentra in maniera massiccia soltanto sui temi legati all'amore tormentato con Panagulis, a quello con il giornalista Pelou e alla mancata maternit\u00e0 della Fallaci."}
{"id": "5310525", "revid": "212348", "url": "https://it.wikipedia.org/wiki?curid=5310525", "title": "Bonnie Watson Coleman", "text": "Biografia.\nNata e cresciuta nel New Jersey, dopo gli studi alla Rutgers University la Watson Coleman lavor\u00f2 nel settore universitario.\nEntrata in politica con il Partito Democratico, nel 1998 venne eletta all'interno della legislatura statale del New Jersey, dove rimase per diciassette anni, quattro dei quali con la carica di leader di maggioranza. Nel frattempo nel 2002 fu eletta presidente del Partito Democratico del New Jersey.\nNel 2014, quando il deputato Rush D. Holt, Jr. annunci\u00f2 il suo ritiro dalla Camera dei Rappresentanti, la Watson Coleman si candid\u00f2 per il seggio e riusc\u00ec ad essere eletta. In questo modo Bonnie Watson Coleman divenne la prima donna afroamericana ad essere eletta al Congresso per lo Stato del New Jersey."}
{"id": "5310554", "revid": "110157", "url": "https://it.wikipedia.org/wiki?curid=5310554", "title": "Lega Nazionale A 2014 (football americano)", "text": "La Lega Nazionale A 2014 \u00e8 stata la 29\u00aa edizione del campionato di football americano di primo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5310560", "revid": "106908", "url": "https://it.wikipedia.org/wiki?curid=5310560", "title": "Sculli", "text": ""}
{"id": "5310562", "revid": "709565", "url": "https://it.wikipedia.org/wiki?curid=5310562", "title": "Roger Dooley", "text": "Roger Dooley \u00e8 un personaggio dei fumetti creato da John Byrne (testi e disegni), pubblicato dalla Marvel Comics. La sua sola apparizione avviene in \"Marvel Graphic Novel\" (vol. 1) n. 18 (novembre 1985).\nBiografia del personaggio.\nAgente S.H.I.E.L.D. di livello 4 raccomandato e sessuomane, approfittando di un'assenza di Nick Fury sfrutta le sue amicizie politiche per scalzare Dum Dum Dugan dal comando dell'Helicarrier e, unicamente per soddisfare i propri impulsi, ordina una missione per \"valutare le capacit\u00e0\" di She-Hulk facendola prima combattere contro degli androidi per le strade di New York e poi teleportare nella base dello S.H.I.E.L.D. assieme a dozzine di civili, tra cui un uomo infestato da una colonia di scarafaggi senzienti.\nDooley minaccia allora la \"gigantessa di giada\" di uccidere il suo fidanzato, Wyatt Wingfoot, ed i civili teleportati con lei a meno che non collabori, costringendola a denudarsi e farsi perquisire per poi venire incatenata e esaminata; il tutto sfruttando nuovamente le sue amicizie a Washington per mettere a tacere Dugan non appena questi lo rimprovera. Furiosa per l'umiliazione infertale, She-Hulk si liberara e riesce a fuggire mentre Dooley, nel tentativo di inseguirla, viene attaccato e posseduto dalla colonia di scarafaggi senzienti, che lo costringono prima a sabotare i propulsori dell'Helicarrier, e poi ad affrontare la furiosa supereroina la quale, in un solo colpo, riesce a scaraventarlo contro una parete causando la fuoriuscita degli esseri, la distruzione del suo corpo e la sua conseguente morte.\nPoteri e abilit\u00e0.\nDooley \u00e8 un grande esperto di spionaggio ed un agente finemente addestrato dallo S.H.I.E.L.D. sia nel combattimento corpo a corpo che nell'uso delle armi da fuoco."}
{"id": "5310572", "revid": "767487", "url": "https://it.wikipedia.org/wiki?curid=5310572", "title": "Un coniglio imprendibile", "text": "Un coniglio imprendibile (\"Porky's Hare Hunt\") \u00e8 un film del 1938 diretto da Ben Hardaway e Cal Dalton. \u00c8 un cortometraggio d'animazione della serie \"Looney Tunes\", prodotto dalla Leon Schlesinger Productions e uscito negli Stati Uniti il 30 aprile 1938, distribuito dalla Warner Bros. \u00c8 una sorta di sequel del precedente \"Caccia alle anatre\", e ha come protagonista Porky Pig che va a caccia di conigli (anzich\u00e9 di anatre come nel suddetto corto).\nNel film appare per la prima volta, come principale \"nemico\" di Porky, un coniglio iperattivo che si sarebbe evoluto in Bugs Bunny in \"Caccia al coniglio\" (1940). Hardaway, dopo essere passato alla Walter Lantz Productions, replic\u00f2 la personalit\u00e0 e la caratteristica risata del coniglio di questo corto per creare Picchiarello in \"Knock Knock\" (1940), un cortometraggio con protagonista Andy Panda. Anche Picchiarello fu doppiato da Mel Blanc. Nel film il coniglio cita una nota battuta di Groucho Marx, \"'Course you know that this means war!\" (\"Di certo sai che questo significa guerra!\"), che in seguito sarebbe diventata parte del lessico di Bugs Bunny. In questo caso la frase fu pronunciata da Hardaway anzich\u00e9 da Blanc, facendo una vera e propria imitazione di Marx.\nLa musica di scena include arrangiamenti di (tra gli altri) \"Bei Mir Bistu Shein\", un popolare brano swing dell'epoca, e \"Hooray for Hollywood\", dal film contemporaneo \"Hollywood Hotel\". Entrambi i brani sono oggi dei classici.\nTrama.\nMentre Porky Pig e il suo cane Zero vanno a caccia di conigli, ne incontrano uno particolarmente astuto e fastidioso. Porky e Zero iniziano una lunga lotta contro il coniglio per tentare di ucciderlo, ma il roditore riesce sempre a batterli, e con l'inganno rompe il fucile di Porky e gli strappa la licenza di caccia. Quando il coniglio si rifugia in una piccola grotta, Porky ci getta dentro un candelotto di dinamite, ma il coniglio gliela restituisce e questa esplode vicino a Porky. Il coniglio va poi a trovare Porky in ospedale e, dopo aver saputo che il maialino si ristabilir\u00e0 in pochi giorni, gli procura altre ferite e scappa nella foresta ridendo."}
{"id": "5310574", "revid": "785863", "url": "https://it.wikipedia.org/wiki?curid=5310574", "title": "Porky's Hare Hunt", "text": ""}
{"id": "5310575", "revid": "1428919", "url": "https://it.wikipedia.org/wiki?curid=5310575", "title": "Alan Tyson", "text": "Era Senior Research Fellow presso l'All Souls College, Oxford, e Fellow della British Academy.\nUna delle sue pubblicazioni pi\u00f9 celebri fu Mozart: Studi di autografi dei punteggi, i cui capitoli dettagliato studio delle filigrane a autografi di Mozart come metodo di datazione dei punteggi. Questo libro comprende anche diverse scoperte Tyson, come il vero finale al Rondo in A per pianoforte e orchestra, K. 386, che in precedenza era stato conosciuto solo in un completamento arrangiata per pianoforte solo di Cipriani Potter e pubblicato nel 1837. Tyson anche ha stabilito che la versione standard del secondo movimento del Concerto per corno di Mozart in D, K. 412/514, \u00e8 stato effettivamente completato dopo la morte di Mozart dal suo allievo Franz Xaver S\u00fcssmayr.\nInoltre, Tyson curato una serie notevole di volumi intitolata Beethoven Studies. Il suo interesse per le filigrane e studi di carta su punteggi Beethoven in realt\u00e0 ha preceduto il suo coinvolgimento in quelle di Mozart.\nPrima di diventare intensamente coinvolto in musicologia, Tyson era Docente di Psicopatologia e Psicologia dello Sviluppo presso Oxford dal 1968 al 1970. \u00c8 stato coeditore di The Standard Edition dei completi psicologici Opere di Sigmund Freud per il quale ha anche tradotto alcuni testi, in particolare Leonardo da Vinci, un ricordo della sua infanzia e la Psicopatologia della vita quotidiana. Aveva letto Moderations classica e Greats presso l'Universit\u00e0 di Oxford, e della medicina presso l'University College Hospital.\nFonti"}
{"id": "5310577", "revid": "599013", "url": "https://it.wikipedia.org/wiki?curid=5310577", "title": "Andr\u00e9 Pronovost", "text": "Carriera.\nAndr\u00e9 proviene da una famiglia di giocatori di hockey, infatti tutti e tre i suoi fratelli diventarono dei professionisti nella National Hockey League: Marcel, Claude e Jean. In occasione dell'NHL Entry Draft 2013 fu selezionato anche suo nipote Anthony Mantha.\nPronovost inizi\u00f2 a giocare ad hockey in alcune formazioni della Quebec Junior Hockey League entrando gi\u00e0 nel 1955 nel mondo professionistico con l'organizzazione dei Montreal Canadiens. Esord\u00ec da titolare nel corso della stagione 1956-1957 vincendo la prima di quattro Stanley Cup consecutive, tutte conquistate con la maglia dei Canadiens.\nNell'autunno del 1960 si trasfer\u00ec ai Boston Bruins, formazione per cui gioc\u00f2 due anni prima di essere ceduto ai Detroit Red Wings. Con la formazione di Detroit giunse fino alla finale del 1964 nella quale furono sconfitti dai Toronto Maple Leafs. Nelle tre stagioni successive Pronovost perse il posto da titolare in NHL e gioc\u00f2 perci\u00f2 nelle leghe minori con i club affiliati ai Red Wings, i Pittsburgh Hornets in American Hockey League e i Memphis Wings in Central Hockey League.\nNell'estate del 1967 in occasione dell'NHL Expansion Draft Pronovost fu selezionato dai Minnesota North Stars, formazione con cui gioc\u00f2 una sola stagione totalizzando sedici presenze.\nQuella con i North Stars fu la sua ultima esperienza in NHL e nelle stagioni successive gioc\u00f2 nelle leghe minori nordamericane fra cui la Western Hockey League, l'American Hockey League, l'International Hockey League e infine la Eastern Hockey League."}
{"id": "5310581", "revid": "1305772", "url": "https://it.wikipedia.org/wiki?curid=5310581", "title": "Nora Federici", "text": "Biografia.\nNata a Roma nel 1910, dopo aver conseguito la laurea in Scienze politiche nel 1933 presso l'Universit\u00e0 di Roma, discutendo una tesi di argomento statistico, Nora Federici inizi\u00f2 la sua carriera universitaria come assistente e docente nelle universit\u00e0 di Perugia, Palermo e Roma ove insegn\u00f2, nel corso degli anni, varie discipline nell'ambito statistico e demografico. Dal 1957 al 1979 diresse l'Istituto di Demografia della facolt\u00e0 di scienze statistiche e demografiche dell'ateneo romano e nel 1962 vinse il primo concorso italiano bandito per una cattedra universitaria della disciplina. \nDecisivo per la sua formazione scientifica fu il rapporto con Corrado Gini, illustre statistico italiano, docente universitario e primo presidente dell'Istat, dal quale matur\u00f2 una concezione pi\u00f9 ampia della demografia intesa come sintesi tra le componenti biologiche e quelle sociali. In continuazione dell'opera di Gini, la Federici assunse dal 1966 al 1994 la direzione la rivista \"Genus\", fondata dal suo maestro nel 1934, periodico di prestigio internazionale di studi sulla popolazione, pubblicato sotto l'egida del Consiglio nazionale delle ricerche e fu presidente del CISP (Comitato italiano per lo studio dei problemi della popolazione), che lo stesso Gini aveva formato nel 1929.\nLe sue \"Lezioni di demografia\", nelle varie edizioni, dopo quella iniziale del 1955, pubblicate nuovamente nel 1979 con il titolo \"Istituzioni di demografia\", sono state un testo base per lo studio della disciplina.\nAttenta anche a temi sociali, e in particolare all'emancipazione della donna, la Federici dedic\u00f2 alcune sue ricerche alla condizione femminile nell'ambito lavorativo e familiare. Coerentemente con tali interessi s'impegn\u00f2 nell'UDI (l'allora Unione Donne Italiane), associazione femminile di promozione politica, sociale e culturale, nella quale ricopr\u00ec ruoli di rilievo nella presidenza nazionale.\nAccademica dei Lincei, nel 1989 fu insignit\u00e0 della medaglia d'oro dei benemeriti della scuola, della cultura e dell\u2019arte. Ricoverata dopo un'operazione chirurgica in un centro di riabilitazione di Grottaferrata, cittadina dei Castelli Romani, nell'attuale citt\u00e0 metropolitana di Roma Capitale, mor\u00ec nel 2001 all'et\u00e0 di novantuno anni."}
{"id": "5310582", "revid": "455046", "url": "https://it.wikipedia.org/wiki?curid=5310582", "title": "Moschea Ferhadija (Sarajevo)", "text": "La moschea Ferhadija (Bosniaco: \"Ferhat-pa\u0161ina d\u017eamija\", Turco: \"Ferhad Pa\u015fa Camii\"), anche nota come moschea Ferhat-Pasha, Moschea Ferhad-Beg Vukovi\u0107, \u00e8 un edificio centrale nella citt\u00e0 di Sarajevo, costruita dal Sanjak-bey (governatore) bosniaco Ferhad-Beg Vukovi\u0107, discendente della famosa famiglia Vukovi\u0107-Desisali\u0107. La moschea ha una cupola, posta sopra l'area di preghiera (namaz) e tre piccole cupole presso il chiostro ed \u00e8 una delle maggiori realizzazioni del dominio ottomano nel XVI secolo in Bosnia ed Erzegovina e dell'architettura islamica.\nLa moschea Ferhadija riflette la piena maturit\u00e0 dello stile classico-ottomano nella cupola, nel porticolo con piccole cupole e nel minareto.\nI lavori di ricerca sulla decorazione pittorica all'interno della moschea, effettuati nel 1964/1965 ha rivelato cinque strati dipinti risalenti a varie epoche. Le decorazioni pi\u00f9 antiche e di maggior valore risalgono al XVI secolo (nella cupola, sulla corniche e sui pennacchi, la base delle calotte d'angolo, il mi\u1e25r\u0101b e le lunette della fila inferiore di finestre), appartenenti al gruppo noto come \"ornamento Rumi\", visibili anche nella moschea Alad\u017ea a Fo\u010da.\nIl successivo livello (sulle calotte, la parte centrale del mi\u1e25r\u0101b e la superficie della cupola) \u00e8 costituito da decorazione puramente floreali con le caratteristiche stilistiche del XVIII secolo. Il terzo ed il quarto risalgono alla fine del XIX secolo (1878) e al primo quarto del XX.\nLa moschea \u00e8 stata danneggiata durante la Guerra in Bosnia ed Erzegovina nel 1992-1995."}
{"id": "5310585", "revid": "220883", "url": "https://it.wikipedia.org/wiki?curid=5310585", "title": "Scipione Porzio", "text": "Biografia.\nNell'ambito della cultura catanese del primo Seicento una figura di spicco fu quella di Scipione Porco, medico e filosofo molto celebre, .\nNel 1561 si laure\u00f2 in Medicina e Arti presso l'universit\u00e0 di Catania; nell'ateneo cittadino tenne l'insegnamento di filosofia per circa sessant'anni: ancora nell'anno accademico 1618-19 risultava \u201cpromotore\u201d. Conserv\u00f2 lucidissimo l'intelletto e la salute fino all'estrema vecchiaia. La sua data di morte \u00e8 ancora incerta: prima del 1624 per il Marletta, nel 1627 per il Mongitore.\nCome ricorda Pietro Carrera ne \"Il Mongibello\" (Catania, per Giov. Rossi, 1636), Porzio studi\u00f2 con approccio scientifico e tramite osservazione diretta i fenomeni eruttivi dell'Etna; infatti si faceva beffe di coloro che, insensatamente, ritenevano che il fuoco del vulcano fosse quello dell'inferno.\nFu autore di due opere in lingua latina, entrambe edite a Messina. Nel 1593 diede alle stampe \"Primordia in arte dialectica erudiendis necessaria Scipione Portio siculo catanensi, e prima sede Gymnasii Catinensis Philosophiae interprete auctore\" (Messanae, apud haeredes Fausti Bufolini), un libretto che modernamente sarebbe chiamato \u201cQuestioni logiche\u201d. Nel 1618 pubblic\u00f2 l\u2019\"Opus physiologum in quo varia quaesita, scituque digna hactenus controversa diligenter discussa elucidantur Scipione Portio Siculo Catanaeo\" (Messanae, apud Petrum Bream).\nL\u2019\"Opus physiologum\" si rivela particolarmente importante soprattutto per due motivi. In primo luogo contiene un ritratto del filosofo; in secondo luogo permette di stabilire un termine sicuro per individuare l'anno di nascita di Scipione Porzio. Infatti la leggenda che incornicia il ritratto recita testualmente: \u201cSCIPIO PORTIVS CATANEVS DVODENIS LVSTRIS IN CATAN. GYMNASIO PRIMVS PHILOSOPHIAE INTERPRES SUA Q AETATIS OCTOGINUARIVS\u201d. Dunque, poich\u00e9 era definito \u201coctoginarius\u201d nel 1618, era nato con molta probabilit\u00e0 nel 1538 o qualche anno pi\u00f9 indietro.\nInoltre l'opera si apre con una sperticata lode all'autore che fu tessuta sottilmente e con acutezza tramite frasi anagrammate in latino, delle quali riportiamo quella dedicatagli da un tal don Agatino Margarita: \u201cHoc opvs sophos svscipit, propvit aliena\u201d (\u201cQuesta opera sostiene i sapienti, abbatte le cose non appropriate\u201d), le cui lettere si ricompongono in \u201cScipio Portivs, vir philosophvs Catanaevs\u201d (\u201cScipione Porzio, uomo filosofo catanese\u201d).\nLe questioni trattate nell'opera erano di vario tipo: \nLa sua passione per il gioco degli scacchi ci \u00e8 nota solo grazie al Carrera, che nel suo celebre trattato del 1617 cos\u00ec scrisse di lui: \u201cScipione Portio Siciliano della Citt\u00e0 di Catania eccellentissimo Filosofo, e celebre, come le opere di lui ne fan fede, riceveva in vantaggio il Roccone dal Baron del Biscari, co'l quale us\u00f2 di giocarci gran tempo; vive hoggid\u00ec assai vecchio di et\u00e0, ma giovine di salute\u201d."}
{"id": "5310589", "revid": "62748", "url": "https://it.wikipedia.org/wiki?curid=5310589", "title": "Battaglia del Crimisso", "text": ""}
{"id": "5310605", "revid": "1494169", "url": "https://it.wikipedia.org/wiki?curid=5310605", "title": "Squawk", "text": ""}
{"id": "5310614", "revid": "767487", "url": "https://it.wikipedia.org/wiki?curid=5310614", "title": "Non c'\u00e8 2 senza te", "text": "Non c'\u00e8 2 senza te \u00e8 un film commedia del 2015 diretto da Massimo Cappelli con Fabio Troiano, Belen Rodriguez e Dino Abbrescia.\nTrama.\nMoreno e Alfonso sono fidanzati e hanno un rapporto stabile. Vivono in una villa vicino a Torino e vengono sempre rimproverati dalla vicina di casa, la signora Capasso. Un giorno la sorella di Alfonso, Claudia, chiede al fratello di poter accudire il figlio Niccol\u00f2 poich\u00e9 deve andare in Asia per lavoro. Moreno intanto conosce Laura, una bella insegnante di spagnolo e nel frattempo cerca insieme al compagno di nascondere la loro omosessualit\u00e0 al bambino. Alfonso, intanto, vede il compagno diverso dal solito e pensa che lui lo stia tradendo con un altro uomo, ma Moreno inizia a capire la sua personalit\u00e0 e decide di lasciare Alfonso per andare a vivere da Laura.\nDa qui Niccol\u00f2 capisce che i due erano in realt\u00e0 fidanzati e prova ad aiutare lo zio ormai disperato e depresso. Si scopre inoltre a un colloquio scolastico che Laura \u00e8 l'insegnante di Niccol\u00f2 e Alfonso le rivela quindi di essere il miglior amico di Moreno, perci\u00f2 Laura lo invita alla sua festa di compleanno. Con uno stratagemma, alla festa Alfonso e la signora Capasso si fingono fidanzati per far ingelosire Moreno ma il piano va a rotoli poich\u00e9 Alfonso rivela davanti a tutti di essere gay. Quando tutto sembra perduto, alla recita finale di Niccol\u00f2 quest'ultimo conduce una danza \"pro-gay\" e Moreno dichiara tutta la verit\u00e0 a Laura e la lascia. Mentre Niccol\u00f2 ritorna con la madre, Moreno chiede scusa ad Alfonso e i due tornano assieme.\nDistribuzione.\nIl film \u00e8 uscito nelle sale cinematografiche il 5 febbraio 2015.\nCritica.\nIl film \u00e8 stato criticato per la presenza di troppi stereotipi sull'omosessualit\u00e0 e per una sceneggiatura poco probabile, mentre \u00e8 stato apprezzato per l'assenza di volgarit\u00e0 e per il gradevole intrattenimento che concede."}
{"id": "5310622", "revid": "233641", "url": "https://it.wikipedia.org/wiki?curid=5310622", "title": "Villa del Bandino", "text": "La Villa del Bandino, gi\u00e0 il Canto al Paradiso o Villa Il Paradiso o Villa Bandini, poi Villa Niccolini, \u00e8 una dimora storica fiorentina e si trova nel Quartiere 3 di Firenze, nella zona sud della citt\u00e0: Gavinana (Pian di Ripoli) in via del Paradiso 5 nei pressi di un piccolo borgo di origine feudale, il Bandino. Nel 1928 il Bandino pass\u00f2 al Comune di Firenze, dopo essere stato da sempre Comune di Bagno a Ripoli.\nStoria e descrizione.\nCostruita nel XII secolo e pi\u00f9 precisamente nel 1100 dai Baroncelli, poi succeduta nel 1400 al capostipite della famiglia Bandini (ramo dei Baroncelli): Bandino di Bencivenni Baroncelli. Divenne cos\u00ec il grandioso palazzo con \"Casa di Fattoria\" della famiglia Bandini, di cui fece parte anche quel Bernardo Bandini Baroncelli giustiziato per aver preso parte alla congiura dei Pazzi, rischiando anche di far confiscare alla propria famiglia tutti i beni, che tuttavia si salv\u00f2 dimostrando di essere estranea al complotto. Bernardo Bandini Baroncelli venne arrestato a Costantinopoli il 23 dicembre 1479 e impiccato il 29 dicembre nel Palazzo del Bargello con ancora indosso il costume turco (\"alla turchesca\") da fuggiasco. Leonardo da Vinci, il quale assist\u00e9 all'impiccagione, disegn\u00f2 il cadavere. Qui, nella villa del Bandino, il 10 ottobre 1498, nacque da Pierantonio Bandini e Maria Bonciani, Alessandro Giovanni Bandini, tra i principali combattenti durante l'assedio di Firenze del 1529-1530, schierato dalla parte degli Imperiali, tanto che in questa sua villa alloggi\u00f2 anche il comandante dell'esercito assediante, il principe Filiberto d'Orange. Per questa ragione la villa del Bandino non fu distrutta, a differenza della maggior parte delle ville fiorentine in quel periodo. La villa compare quindi nel disegno che rappresenta l'assedio di Firenze di Giorgio Vasari dipinto in seguito da Giovanni Stradano, affresco che si trova nella Sala di Clemente VII a Palazzo Vecchio. Un altro proprietario importante della stirpe dei Bandini a vivere in villa fu lo scultore Giovanni Bandini detto anche Giovanni dell'Opera.\nSi accedeva alla villa da un'entrata monumentale con vasi di terracotta, leoni in pietra serena e obelischi. La villa era composta da un piazzale d'ingresso con un pallottolaio, una vasca in ferro battuto e un grande \"giardino segreto\" chiuso da alte mura.\nTra la produzione grafica di Giorgio Vasari il Giovane (nipote di Giorgio Vasari) conservata al Gabinetto dei disegni e delle stampe della Galleria degli Uffizi, esistono due disegni della villa del Bandino. Una tavola raffigura due finestre del palazzo, mentre l'altra intitolata \"Disegno di Bandini in Paradiso\" rappresenta la planimetria della villa con l'annessa casa di fattoria. La tavola riproduce il cortile ma non il giardino; vi si trova tuttavia una didascalia sostitutiva della rappresentazione grafica: \"Giardino belliss:mo con una fontana, et un Vivaio in testa de ss.ri Bandini al Paradiso\".\nTra il 1568 e il 1570, il Cavaliere Alamanno Bandini commission\u00f2 allo scultore fiorentino Battista di Domenico Lorenzi (allievo di Baccio Bandinelli), un gruppo marmoreo di statue, tra cui la statua di \"Alfeo e Aretusa\" che doveva andare ad adornare una modesta grotta da lui ideata nel giardino segreto della villa. Nel 1940, la famiglia americana che abit\u00f2 in villa, i Fletcher, esportarono la scultura di \"Alfeo e Aretusa\" in America per venderla al Metropolitan Museum of Art di New York, tutt'oggi ancora esposta al pubblico.\nNell'agosto del 1745, per volere dei marchesi Niccolini, venne costruita da Giuseppe Menabuoi sul fondale del giardino e al centro delle limonaie (demolendo la vecchia grotta voluta da Alamanno Bandini), la nuova e cosiddetta Grotta del Bandino, fontana a loggia o \"trogolone\". La statua di \"Alfeo e Aretusa\" non fu riposizionata sul basamento all'interno della nuova grotta ma fu spostata in giardino per far posto ad una nuova scultura di \"Venere e Adone,\" opera sparita o trafugata durante gli anni della Prima Guerra Mondiale. La statua di \"Alfeo e Aretusa\" era stata posta al termine di una fontana con il condotto di acqua sorgente, i cui diritti di sfruttamento erano stati acquistati in quegli anni dagli Alberti. Il giardino era inoltre ricco di piante di agrumi, pozzetti per l'acqua, varie fontanelle, orci, vasi di terracotta e pietruzzi in pietra serena. Al termine di ci\u00f2, che divideva il giardino dai campi coltivati e dal pomario, partiva una lunga scalinata in pietra che immetteva in una terrazza che dominava l'intera propriet\u00e0. La villa aveva anche un grande orto chiuso, una corte con un pozzo, tre fondi, due cantine, quattro sotterranei e un cunicolo che collegava il palazzo con il monastero del Paradiso (Chiesa di Santa Brigida al Paradiso) passando sotto la \"via del Paradiso\" (il famoso Paradiso degli Alberti) e con la Chiesa di Santa Maria e Santa Brigida al Paradiso. Nel 1746 la grotta venne decorata e abbellita dallo scultore e pittore di Settignano: Giuseppe Giovannozzi. I Niccolini ne ebbero la propriet\u00e0 fino al 1830, quando vendettero la villa ormai disabitata a due famiglie: i Biagini e i Consiglio che a loro volta la vendettero ad altri illustri proprietari: Napoleone Rossi, il tenore Achille Rossi Ghelli e Giuseppina Creusa Rossi Ghelli.\nIn questo periodo, il palazzo era conosciuto anche come \"Villetta Rossi-Ghelli in Pian di Ripoli\".\nPoco dopo, nel 1863, il Principe Andrea Corsini vendette solo un quarto della villa al Comune di Bagno a Ripoli, il quale vi trasfer\u00ec una scuola educativa per fanciulli, su progetto del Principe stesso. Ad oggi, questa parte comunale, (la facciata laterale di via di Ripoli 118) dopo essere stata adibita agli sfollati della Seconda Guerra Mondiale e alla Polizia, \u00e8 sede della Biblioteca Comunale del Quartiere 3 di Firenze dal 1998, mentre il resto della villa \u00e8 di propriet\u00e0 dei giardinieri e fiorai Masini dal 1942, acquistata da Enrico Masini e passata poi in eredit\u00e0 al figlio Carlo Masini, anche lui fioraio di Piazza del Duomo come il padre. Alla morte di Carlo Masini, l'intera propriet\u00e0 \u00e8 passata in mano (e tutt'oggi lo \u00e8) al figlio Roberto Masini (il quale ha seguito le orme del padre) e alle figlie Vilma Masini e Gabriella Masini. Vari angoli della villa, furono immortalati dal pittore fiorentino Cincinnati. Il primo marzo 1921, a seguito dell'assassinio del sindacalista Spartaco Lavagnini ad opera dei fascisti, si svolsero al Bandino sanguinosi scontri a seguito del tentativo delle guardie regie di rimuovere una barricata eretta da manifestanti socialisti.\nUn'antica leggenda vuole che in uno dei sotterranei della villa, fosse sepolto un \"angelo d'oro\" massiccio: in effetti \u00e8 un riflesso dei tesori del mondo medioevale che talvolta venivano accidentalmente rinvenuti nel sottosuolo.\nArchitettura.\nL'architettura interna della villa \u00e8 tipicamente romanica. Il casale, sviluppato su 3 livelli esclusi i sotterranei e le mansarde, \u00e8 costituito da diversi elementi architettonici; questi comprendono: ai piani terreni, soffitti di due tipologie; soffitti di volte a crociera con peducci in pietra serena per i saloni, soffitti a travi di legno con formelle in terracotta per le stalle; soffitti affrescati e soffitti a cassettoni per i piani alti.\nLa corte.\nLa corte si trova centrale all'interno del palazzo e veniva principalmente utilizzata in antichit\u00e0 per attingere all'acqua del colonnato del pozzo."}
{"id": "5310625", "revid": "767487", "url": "https://it.wikipedia.org/wiki?curid=5310625", "title": "Mr. Holmes - Il mistero del caso irrisolto", "text": "Mr. Holmes - Il mistero del caso irrisolto (\"Mr. Holmes\") \u00e8 un film del 2015 diretto da Bill Condon e interpretato da Ian McKellen nel ruolo del famoso investigatore Sherlock Holmes.\nSi tratta dell'adattamento cinematografico del libro di Mitch Cullin intitolato \"A Slight Trick of the Mind\", pubblicato nel 2005.\nTrama.\nInghilterra 1947. Il celebre investigatore Sherlock Holmes \u00e8 un uomo di 93 anni che ha da tempo abbandonato il suo lavoro per ritirarsi in campagna nel Sussex, dove vive con la governante Mrs. Munro e suo figlio Roger. Non contento dalla versione del suo ultimo caso, pubblicata dal suo collaboratore Dottor Watson, decide di scriverne una propria, ma a causa del deteriorarsi della memoria, non riesce a ricordare con esattezza i fatti.\nNel giardino della casa possiede delle arnie con cui produce pappa reale, sperando con essa di rallentare il processo degenerativo. Di recente si era recato fino in Giappone, presso un suo ammiratore con il quale era in corrispondenza, alla ricerca del pepe del Sichuan, ritenuto erroneamente dotato di migliori propriet\u00e0 curative.\nCon l'aiuto del piccolo Roger, Holmes riesce finalmente a ricostruire il caso irrisolto, dove una donna commise suicidio, dopo essersi incontrata con lui per l'ultima volta. A causa del suo approccio eccessivamente razionale, egli non aveva previsto il di lei intento.\nNel frattempo il bimbo ha un incidente che mette a rischio la propria vita. Divenuto un appassionato apicoltore, all'insaputa di Holmes, aveva scoperto la causa dell'improvvisa moria di api, predate da delle vespe di un vicino nido, che egli aveva tentato di uccidere con l'acqua di un annaffiatoio, subendone l'aggressione che gli avevano indotto dello shock anafilattico.\nDurante il ricovero in ospedale, Holmes dimostra il proprio affetto verso il bambino e la madre decidendo di lasciare loro in eredit\u00e0 la sua casa. Fortunatamente Roger sopravvive alla disavventura ed il vecchio Sherlock, ripensando al suo passato, dedica una preghiera a tutti i cari scomparsi. Come usanza giapponese, li rappresenta con delle pietre di cui si circonda.\nProduzione.\nBill Condon e Ian McKellen collaborano per la seconda volta dopo \"Demoni e dei\" (1998). L'attore protagonista ha letto immediatamente lo script di Jeffrey Hatcher e ha parlato cos\u00ec del suo personaggio: \u00abNon ho mai avuto particolare desiderio di interpretare Sherlock Holmes, ma questo \u00e8 Sherlock in un posto molto particolare... ha quasi 100 anni, \u00e8 in pensione ed \u00e8 pi\u00f9 un apicoltore che un detective\u00bb\nRiprese.\nLe riprese sono cominciate il 5 luglio 2014, e si sono svolte a Londra. Il 9 luglio l'attore McKellen ha pubblicato su Twitter una sua foto nei panni di Sherlock Holmes nel film. Il film \u00e8 stato girato in 7 settimane, tra Londra e la costa sud dell'Inghilterra.\nColonna sonora.\nGi\u00e0 a luglio 2014 era stato annunciato che Carter Burwell avrebbe composto la musica per il film.\nDistribuzione.\nIl film \u00e8 stato scelto per competere alla 65\u00aa edizione del Festival Internazionale del cinema di Berlino. \u00c8 stato mostrato in anteprima il 7 febbraio 2015. Il film \u00e8 stato poi ufficialmente distribuito nei cinema britannici il 19 giugno 2015. In Italia il film \u00e8 uscito nelle sale il 19 novembre 2015."}
{"id": "5310648", "revid": "1745361", "url": "https://it.wikipedia.org/wiki?curid=5310648", "title": "Pisistrato (mitologia)", "text": "Pisistrato (in greco antico \u03a0\u03b5\u03b9\u03c3\u03af\u03c3\u03c4\u03c1\u03b1\u03c4\u03bf\u03c2) \u00e8 un personaggio della mitologia greca ed \u00e8 figlio pi\u00f9 giovane di Nestore il re di Pilo. \nI suoi fratelli sono Antiloco, Areto, Echefrone, Perseo, Trasimede, Pisidice, Policasta e Stratio.\nLa madre, a seconda dei miti \u00e8 Anassibia oppure Euridice.\nMitologia.\nDiventa un amico intimo di Telemaco, il figlio di Ulisse, ed \u00e8 il primo ad accoglierlo quando giunge alla reggia accompagnato da Mentore, sotto le cui spoglie si celava la Dea Atena. Serio e giudizioso, \u00e8 ancora celibe. Accompagner\u00e0 il principe itacense nella sua infruttuosa ricerca di notizie riguardanti la sorte del padre scomparso.\nCome il suo quasi coetaneo compagno di viaggio, anche Pisistrato non era che un infante quando suo padre e i fratelli maggiori Antiloco e Trasimede hanno dovuto lasciare la propria patria per andar a combattere nella guerra di Troia.\nNel Canto IV i due giovani si recano assieme a Sparta a cercar notizie alla corte di Elena e Menelao.\nNel Canto XV Telemaco e Pisistrato fanno ritorno a Pilo.\nStoria.\nLa famiglia del tiranno ateniese Pisistrato affermava di discendere da lui, a quel che ne dice Erodoto nelle sue \"Storie\""}
{"id": "5310659", "revid": "110157", "url": "https://it.wikipedia.org/wiki?curid=5310659", "title": "Nodaway Township (Contea di Andrew, Missouri)", "text": "Nodaway Township \u00e8 una delle 10 township nella Contea di Andrew dello Stato del Missouri, Stati Uniti d'America.\nGeografia fisica.\nNodaway Township si estende su una superficie di 102,08\u00a0km\u00b2.\nAll'interno della township \u00e8 presente la citt\u00e0 di Savannah."}
{"id": "5310663", "revid": "761672", "url": "https://it.wikipedia.org/wiki?curid=5310663", "title": "Grande recessione del 2007", "text": ""}
{"id": "5310666", "revid": "110157", "url": "https://it.wikipedia.org/wiki?curid=5310666", "title": "Platte Township (Contea di Andrew, Missouri)", "text": "Platte Township \u00e8 una delle 10 township nella Contea di Andrew dello Stato del Missouri, Stati Uniti d'America.\nGeografia fisica.\nPlatte Township si estende su una superficie di 147.82\u00a0km\u00b2.\nAll'interno della township \u00e8 presente la citt\u00e0 di Rea."}
{"id": "5310670", "revid": "438678", "url": "https://it.wikipedia.org/wiki?curid=5310670", "title": "Sabo (personaggio)", "text": ""}
{"id": "5310672", "revid": "110157", "url": "https://it.wikipedia.org/wiki?curid=5310672", "title": "Rochester Township (Contea di Andrew, Missouri)", "text": "Rochester Township \u00e8 una delle 10 township nella Contea di Andrew dello Stato del Missouri, Stati Uniti d'America.\nGeografia fisica.\nRochester Township si estende su una superficie di 144,97\u00a0km\u00b2."}
{"id": "5310673", "revid": "585241", "url": "https://it.wikipedia.org/wiki?curid=5310673", "title": "\u00c1ngel Luis Andreo", "text": ""}
{"id": "5310675", "revid": "585241", "url": "https://it.wikipedia.org/wiki?curid=5310675", "title": "\u00c1ngel Luis Andreo Gab\u00e1n", "text": ""}
{"id": "5310677", "revid": "37401", "url": "https://it.wikipedia.org/wiki?curid=5310677", "title": "Erix", "text": ""}
{"id": "5310679", "revid": "585241", "url": "https://it.wikipedia.org/wiki?curid=5310679", "title": "\u00c1ngel Manuel Cu\u00e9llar", "text": ""}
{"id": "5310680", "revid": "585241", "url": "https://it.wikipedia.org/wiki?curid=5310680", "title": "\u00c1ngel Manuel Cu\u00e9llar Llanos", "text": ""}
{"id": "5310684", "revid": "212348", "url": "https://it.wikipedia.org/wiki?curid=5310684", "title": "Soman", "text": ""}
{"id": "5310694", "revid": "110157", "url": "https://it.wikipedia.org/wiki?curid=5310694", "title": "Monroe Township (Contea di Andrew, Missouri)", "text": "Monroe Township \u00e8 una delle 10 township nella Contea di Andrew dello Stato del Missouri, Stati Uniti d'America.\nGeografia fisica.\nMonroe Township si estende su una superficie di 88,60\u00a0km\u00b2.\nAll'interno della township \u00e8 presente la citt\u00e0 di Cosby."}
{"id": "5310702", "revid": "155634", "url": "https://it.wikipedia.org/wiki?curid=5310702", "title": "Prva A liga 2014-2015 (pallanuoto maschile)", "text": "La Prva A liga 2014-2015 \u00e8 la 9\u00aa edizione della massima serie del campionato serbo maschile di pallanuoto. La stagione regolare \u00e8 iniziata il 27 novembre 2014 e si concluder\u00e0 il 4 aprile 2015.\nPer il primo anno non partecipano alla stagione regolare Partizan, Radni\u010dki, Stella Rossa e Vojvodina, iscritte alla Regionalna Liga. Queste quattro squadre subentrano nella fase dei playoff, a cui si aggiungono le prime quattro in classifica della Prva A Liga. L'ordine delle squadre partecipanti alla Regionalna Liga, utile per stilare la griglia dei playoff, \u00e8 stabilito in base alla classifica finale della stessa competizione.\nPlay-off.\nI play-off si disputano al meglio delle tre partite, con la seconda e l'eventuale terza in casa della migliore classificata. La finale scudetto si disputa invece al meglio delle cinque partite, con la prima, la terza e l'eventuale quinta in casa della migliore classificata."}
{"id": "5310706", "revid": "416175", "url": "https://it.wikipedia.org/wiki?curid=5310706", "title": "Abu Hammu Musa I", "text": "Biografia.\nQuando Ab\u016b \u1e24amm\u016b M\u016bs\u0101 sal\u00ec al trono, il Regno di Tlemcen era in grave crisi, visto che erano passati pochi anni dal lungo e devastante assedio merinide contro Tlemcen. Ab\u016b \u1e24amm\u016b continu\u00f2 la politica del fratello, atta a restaurare il potere zayyanide, riuscendo a pacificare il regno. Le fortificazioni del regno vennero rafforzate e riusc\u00ec ad impedire ai Merinidi di espandersi oltre la citt\u00e0 di Oujda. Ristabil\u00ec il controllo zayyanide sulle citt\u00e0 costiere di Bij\u0101ya e Costantina. L'arrivo di esuli da al-Andalus durante il suo regno increment\u00f2 la diffusione della cultura andalusa in Algeria.\nAb\u016b \u1e24amm\u016b maltratt\u00f2 spesso il figlio Ab\u016b T\u0101shf\u012bn, e quest'ultimo provava molto rancore nei confronti del padre, arrivando ad assassinarlo e a succedergli al trono il 22 luglio del 1318."}
{"id": "5310708", "revid": "767487", "url": "https://it.wikipedia.org/wiki?curid=5310708", "title": "Lincoln Township (contea di Andrew)", "text": "La Lincoln Township \u00e8 una delle dieci township degli Stati Uniti d'America della contea di Andrew nello Stato del Missouri. La popolazione era di 1,184 persone al censimento del 2010.\nLa Lincoln Township prende il nome da John Lincoln, un membro della famiglia Lincoln che si stabil\u00ec nella. zona\nGeografia fisica.\nLa Lincoln Township si estende su una superficie di 44,46 miglia quadrate (115,15 km\u00b2) e contiene una centro abitato incorporato, Amazonia. Essa contiene tre cimiteri: Greenwick, Hackberry e Old Union.\nI flussi Caples Creek, Hopkins Creek, Mill Creek e Nodaway River attraversano questa township."}
{"id": "5310710", "revid": "106908", "url": "https://it.wikipedia.org/wiki?curid=5310710", "title": "Portis", "text": "Portis \u00e8 una frazione del comune italiano di Venzone, nella provincia di Udine.\nGeografia fisica.\nIl paese di Portis \u00e8 situato a circa 250 metri d'altitudine, nel punto in cui il fiume Fella si immette nel Tagliamento, che lambisce il paese ad ovest. Portis \u00e8 attraversato inoltre dal corso d'acqua del Rio Fontana (detto infatti \"di Portis\"), che scende dalla vetta del Monte Plauris per sfociare nel Tagliamento. Ad est \u00e8 delimitato dalla vetta di Monte Soreli (\u00a0m s.l.m.), mentre a sud dalla Punta sopra Castello (652\u00a0m s.l.m.).\nStoria.\nLa localit\u00e0 di Portis era posizionata in lungo la via Iulia Augusta che collegava Aquileia con il Norico. Sono stati rinvenuti reperti archeologici della prima met\u00e0 del I secolo d.C.. Il nucleo storico, posto sulle rive del fiume Tagliamento, ha origini altomedievali e nacque probabilmente intorno al 1100.\nTra la fine del XVIII secolo e il 1814 la cittadina di Portis costituiva comune indipendente, successivamente accorpato al comune di Venzone.\nL'11 aprile 1809 la cittadina di Portis \u00e8 stata luogo di una battaglia napoleonica dei francesi contro gli austriaci, conosciuta come la \"battaglia di Venzone\"in cui gli austriaci persero 2.000 uomini\nIl paese venne completamente distrutto dal terremoto che colp\u00ec il Friuli nel 1976: l'intera popolazione fu evacuata e trasferita un po' pi\u00f9 a monte, in un luogo pi\u00f9 sicuro dal rischio frane, dove venne fondato il 28 novembre 1981 il paese di Portis Nuova, oggi nuovo centro della frazione. Il centro storico, invece, ora noto con il nome di Portis Vecchia, conserva ancora i ruderi dell'antica chiesa ed \u00e8 considerato come un \"paese fantasma\", in quanto alcuni edifici sono rimasti esattamente com'erano nel momento del definitivo abbandono.\nAttualmente il paese viene utilizzato dalla protezione civile e dai vigili del fuoco come luogo di esercitazione per calamit\u00e0 naturali.\nMonumenti e luoghi d'interesse.\nArchitetture militari.\nNei pressi dell'abitato di Nuova Portis, \u00e8 presente un sistema di sbarramento, facente parte del Vallo Alpino del Littorio (voluto da Mussolini e costruito prima della seconda guerra mondiale per proteggere il confine italiano dalla Jugoslavia). Sono tuttora visibili le \"Opera 4 - Ponza\" e \"Opera 5 - Squalo\" (quest'ultima posizionata al centro del greto del fiume Tagliamento), che interagivano con tiro incrociato. Le strutture vennero successivamente riattivate dalla NATO durante la guerra fredda.\nNel restringimento tra il monte Plauris e il fiume Tagliamento \u00e8 presente il cosiddetto Fortilizio di Portis del XV secolo, parte di sistema murario che difendeva efficacemente la strada pontebbana.\nGeografia antropica.\nIl paese di Portis si pu\u00f2 suddividere in \"Portis Nuova\" e \"Portis Vecchia\". Il primo costituisce il moderno centro della frazione, sorto nel corso degli anni ottanta del XX secolo dopo la distruzione e l'abbandono del centro storico nel 1976. Portis Nuova si sviluppa ad est della strada statale, mentre Portis Vecchia si trova circa 1\u00a0km poco pi\u00f9 a valle, ad ovest rispetto alla statale, direttamente sulle rive del Tagliamento.\nInfrastrutture e trasporti.\nIl paese \u00e8 attraversato dalla strada statale 13 Pontebbana, a met\u00e0 strada tra Venzone e la frazione di Carnia."}
{"id": "5310728", "revid": "104458", "url": "https://it.wikipedia.org/wiki?curid=5310728", "title": "Klemen Kosi", "text": "Biografia.\nAtleta specialista delle prove veloci originario di Maribor, ha debuttato nel Circo bianco l'8 dicembre 2006, disputando una gara FIS a Geilo. In Coppa Europa la sua prima apparizione risale al 19 dicembre 2009, nello slalom speciale di Madonna di Campiglio chiuso al 37\u00ba posto, mentre in Coppa del Mondo ha esordito il 6 marzo 2011 a Kranjska Gora in slalom speciale, senza completare la gara. Il 18 gennaio 2013 ha conquistato a Wengen i suoi primi punti in Coppa del Mondo (14\u00ba in supercombinata). Alla sua prima presenza iridata, Schladming 2013, \u00e8 stato 29\u00ba nella discesa libera, 27\u00ba nel supergigante, 31\u00ba nello slalom gigante e 12\u00ba nella supercombinata.\nAi XXII Giochi olimpici invernali di , suo debutto olimpico, ha gareggiato in tutte le specialit\u00e0, classificandosi 24\u00ba nella discesa libera, 29\u00ba nel supergigante, 37\u00ba nello slalom gigante e non completando lo slalom speciale e la supercombinata. L'anno dopo ha vinto la South American Cup 2015 e ai Mondiali di Vail/Beaver Creek \u00e8 stato 10\u00ba nel supergigante, 33\u00ba nello slalom gigante, 16\u00ba nella combinata e non ha completato la discesa libera.\nDopo aver vinto la South American Cup 2016, il 15 gennaio 2016 ottiene il primo piazzamento nei dieci in Coppa del Mondo, chiudendo al settimo posto la supercombinata di Wengen; ai Mondiali di Sankt Moritz 2017 24\u00ba nella discesa libera, 22\u00ba nella combinata e non ha completato il supergigante. Ai XXIII Giochi olimpici invernali di si \u00e8 classificato 25\u00ba nel supergigante, 10\u00ba nella combinata e non ha completato la discesa libera. L'anno dopo ha vinto la South American Cup 2019 e ai Mondiali di \u00c5re 2019 \u00e8 stato 43\u00ba nella discesa libera, 24\u00ba nella combinata, non ha completato il supergigante e non si \u00e8 qualificato per la finale dello slalom gigante.\nPalmar\u00e8s.\nSouth American Cup.\nSouth American Cup - vittorie.\nLegenda:\nDH = discesa libera\nSG = supergigante\nSC = supercombinata"}
{"id": "5310732", "revid": "729019", "url": "https://it.wikipedia.org/wiki?curid=5310732", "title": "Battaglia del Teria", "text": "La battaglia del Teria fu combattuta nel 279 a.C. presso il fiume Teria, l'odierno San Leonardo nei pressi del comune di Lentini.\nNel 288 a.C. circa, Iceta aveva stretto una tregua coi Cartaginesi, e per questo motivo molti mercenari restarono senza impiego in guerra. Questi, che erano soprattutto di origini campane, si resero conto che non avrebbe potuto partecipare alla vita pubblica di Siracusa. Per questo si trasferirono a Messina e da qui sottomisero le altre genti di Sicilia. Il tiranno di Siracusa Iceta riusc\u00ec a riprendere tra le mani la situazione e la mantenne tra le sue mani per nove anni.\nIceta dopo aver guerreggiato con il tiranno di Agrigento, Finzia, lo sconfisse definitivamente nella battaglia presso l'Ibla. Esaltato da questa vittoria si spinse ad affrontare i Cartaginesi al fiume Teria dove fu duramente sconfitto. La sua posizione di debolezza favor\u00ec l'esilio da parte di Tinione."}
{"id": "5310738", "revid": "585241", "url": "https://it.wikipedia.org/wiki?curid=5310738", "title": "\u00d3scar Javier Tabuenca", "text": ""}
{"id": "5310741", "revid": "585241", "url": "https://it.wikipedia.org/wiki?curid=5310741", "title": "\u00d3scar Javier Tabuenca Berges", "text": ""}
{"id": "5310748", "revid": "585241", "url": "https://it.wikipedia.org/wiki?curid=5310748", "title": "\u00d3scar Luis Celada", "text": ""}
{"id": "5310750", "revid": "287204", "url": "https://it.wikipedia.org/wiki?curid=5310750", "title": "Daniel Yanofsky", "text": "Nel 1964 divent\u00f2 il primo Grande maestro del Canada.\nNato a Brody (allora in Polonia, oggi in Ucraina), quando aveva otto mesi la sua famiglia emigr\u00f2 in Canada, stabilendosi a Winnipeg. Nel 1937, all'et\u00e0 di 12 anni, vinse il campionato del Manitoba, e nello stesso anno partecip\u00f2 a Toronto al suo primo campionato canadese.\nNel 1939, a 14 anni, partecip\u00f2 con la nazionale canadese alle Olimpiadi di Buenos Aires, realizzando il miglior risultato in seconda scacchiera (+12 =3 \u20131). Partecip\u00f2 poi ad altre dieci Olimpiadi fino al 1980, realizzando complessivamente il 54,6% dei punti.\nNel 1941 vinse il suo primo campionato canadese. Lo vinse ancora sette volte (l'ultimo nel 1965), per un totale di otto titoli canadesi. Nel 1953 vinse, alla pari con Harry Golombek, Antonio Medina e Jonathan Penrose, il 28\u00ba Torneo di Hastings. Nello stesso anno, mentre stava studiando ad Oxford, vinse anche il Campionato britannico. Nel 1942 vinse a Dallas, alla pari con Herman Steiner, il 43\u00ba Campionato open degli Stati Uniti.\nYanofsky si laure\u00f2 in legge all'Universit\u00e0 del Manitoba nel 1951 ed in seguito esercit\u00f2 la professione di avvocato a Winnipeg con suo fratello Harry, anch'egli un maestro di scacchi. Discusse diverse cause presso la Corte suprema del Canada."}
{"id": "5310751", "revid": "1494169", "url": "https://it.wikipedia.org/wiki?curid=5310751", "title": "Stazione di Messina", "text": ""}
{"id": "5310766", "revid": "203463", "url": "https://it.wikipedia.org/wiki?curid=5310766", "title": "Abraham Yanofsky", "text": ""}
{"id": "5310771", "revid": "870065", "url": "https://it.wikipedia.org/wiki?curid=5310771", "title": "Wanderlust (Bj\u00f6rk)", "text": "Wanderlust \u00e8 una canzone della cantautrice islandese Bj\u00f6rk, estratta come quarto singolo dall'album \"Volta\" e pubblicata il 7 aprile 2008.\nDescrizione.\nIl testo della canzone \u00e8 stato scritto in collaborazione con il poeta islandese Sj\u00f3n, che gi\u00e0 in passato aveva co-scritto diversi brani della cantautrice. Bj\u00f6rk ha descritto \"Wanderlust\" come il \"cuore\" di \"Volta\" e ha affermato che tratta del continuo cercare \"qualcosa\" che si sa di non poter mai trovare, ed \u00e8 in definitiva una presa in giro alla sua stessa \"fame\" di cose nuove. In un'intervista rilasciata alla rivista \"Harp\", la cantante ha affermato di vedere \"Wanderlust\" come un continuo di \"Hyper-ballad\".\nIn occasione del Bj\u00f6rk Orkestral, serie di concerti del 2021 in cui ha celebrato la sua carriera, Bj\u00f6rk ha affermato sulla canzone:\nVideoclip.\nIl videoclip di \"Wanderlust\" \u00e8 stato diretto dagli Encyclopedia Pictura. Si tratta di un cortometraggio 3D di ben sette minuti. \nNel video, un gruppo di yak si riunisce accanto a un fiume. Bj\u00f6rk, in un antico costume tribale mongolo, appare in mezzo agli animali e crea un fiume scavando per terra. Lei si alza e porta la mandria nel fiume, e tutti si fanno trasportare dalla corrente, con Bj\u00f6rk in piedi sulla schiena di uno degli yak. Durante il video, un suo alter ego demoniaco di argilla esce dal suo zaino e si scontra fisicamente con lei. Infine, un dio dall'aspetto di un gigantesco dragone crea una cascata e Bj\u00f6rk e il suo alter ego vi cadono dentro, dove un paio di enormi mani li afferrano entrambi. "}
{"id": "5310777", "revid": "1965277", "url": "https://it.wikipedia.org/wiki?curid=5310777", "title": "Robert Davidsohn", "text": "Dopo aver svolto l'attivit\u00e0 di giornalista a Berlino, si trasfer\u00ec a Firenze. \u00c8 stato uno dei principali conoscitori della storia medievale di Firenze e della Toscana, autore dell'importante e imponente \"Storia di Firenze\".\nBiografia.\nRobert Davidsohn nacque a Danzica, nella Prussia orientale, da un'agiata famiglia di mercanti di origine ebraica. Il padre fu tra i fondatori del \"Berliner B\u00f6rsen-Courier\", un giornale finanziario pubblicato a Berlino. Nel 1867 Robert si trasfer\u00ec a Berlino per frequentare l'allora famoso collegio \"K\u00f6nigliches Realgymnasium\", che lasci\u00f2 dopo solo un anno. Inizi\u00f2 a dedicarsi saltuariamente al giornalismo fino al 1873, quando intraprese l'attivit\u00e0 di giornalista a tempo pieno. Prima lavor\u00f2 per un giornale finanziario di Francoforte sul Meno, quindi inizi\u00f2 a collaborare con il fratello maggiore George, divenuto proprietario del giornale fondato dal padre, occupandosi anche di critica teatrale. Nel 1876 Robert divenne l'esclusivo proprietario del giornale. Nel 1880 spos\u00f2 la cantante lirica Philippine Collot (1847-1947).\nAl ritorno da una serie di viaggi in vari Paesi, fra i quali Svizzera, Inghilterra, Norvegia e Italia, nel 1884 pubblic\u00f2 il suo primo libro, contenente i ricordi di quei viaggi, intitolato \"Vom Nordcap bis Tunis. Reisebriefe aus Norwegen, Italien und Nord-Afrika\". Nel 1886 si iscrisse all'Universit\u00e0 di Heidelberg, dove si laure\u00f2 dopo solo due anni, con una tesi sul regno di Filippo II di Francia, ottenendo la votazione \"summa cum laude\". A quel punto decise di abbandonare il giornalismo e, per motivi di salute, vendette anche l'azienda che pubblicava il \"B\u00f6rsen-Courier\".\nDopo aver soggiornato nella penisola iberica, a Madera e nelle Isole Canarie, nel 1889 Davidsohn e la moglie giunsero a Firenze e vi si stabilirono. Preso dal fascino della citt\u00e0, che fin\u00ec per considerare sua seconda patria, e forse stimolato dall'amico Ferdinand Gregorovius, celebre autore della \"Geschichte der Stadt Rom im Mittelalter\", Davidsohn si appassion\u00f2 alle vicende storiche di Firenze e decise di studiarle e approfondirle. \nInizi\u00f2 pertanto scrupolosissime ricerche d'archivio che gli servirono per la monumentale \"Geschichte von Florenz\" (\"Storia di Firenze\") e per le \"Forschungen zur Geschichte von Florenz\" (ricerche sulla storia di Firenze, mai pubblicate in italiano). Nel 1896 pubblic\u00f2 a Berlino il primo volume dell'opera in tedesco. Alla fine i volumi furono sette (l'ultimo pubblicato nel 1927), accompagnati dai quattro volumi di ricerche storiche. \nDal 1903 al 1923 Robert Davidsohn fu membro dell'Accademia della Crusca a Firenze e dal 1910 \u00e8 stato membro straniero dell'Accademia Nazionale dei Lincei a Roma.\nIl 19 maggio 1914 divenne socio dell'Accademia delle scienze di Torino.\nNel 1915 a causa della prima guerra mondiale Davidsohn lasci\u00f2 Firenze e si stabil\u00ec a Monaco di Baviera. Torn\u00f2 a Firenze con la moglie dopo quattro anni, alla fine del 1919. Nel 1929 pubblic\u00f2 a Firenze il volume in lingua italiana \"Firenze ai Tempi di Dante\". \nMor\u00ec il 17 settembre 1937 a Firenze. \u00c8 sepolto nel Cimitero degli inglesi, situato lungo i viali di circonvallazione, nell'attuale Piazzale Donatello.\nGli studi sulla storia di Firenze.\nDavidsohn dedic\u00f2 oltre quarant'anni della sua esistenza a un instancabile lavoro di ricerca documentaria, per il quale segu\u00ec il modello della storiografia positivista, tutto volto a stabilire con metodico impegno i fatti come si erano effettivamente svolti. \nNell'opera \u00e8 esposta la storia di Firenze dalle origini fino al 1330 circa, in uno sforzo d'informazione scrupolosa che analizza fatti minuti, monumenti e persone, il tutto documentato da fonti reperite negli archivi. L'opera presenta qualche difetto di ricostruzione storica e d'interpretazione delle vicende minute, ma \u00e8 comunque da ritenere una preziosa fonte documentaria sulla storia di Firenze e mantiene tuttora intatto il suo valore di vero e proprio \"classico\" della storia fiorentina. Inoltre \u00e8 di grande importanza per la ricostruzione storica dell'ambiente umano, culturale e topografico della citt\u00e0 al tempo di Dante Alighieri. \nI sette volumi dell'edizione tedesca dell'opera furono pubblicati a Berlino tra il 1896 e il 1927 con il titolo \"Geschichte von Florenz\". Fra il 1896 e il 1908 furono pubblicati i quattro volumi \"Forschungen zur \u00e4lteren Geschichte von Florenz\", che raccolgono i risultati delle esplorazioni archivistiche dello studioso, fornendo una completa esplorazione delle fonti indagate.Molto laboriosa, vista l'eccezionale vastit\u00e0 del lavoro, \u00e8 stata la traduzione italiana. La pubblicazione del primo volume in italiano della \"Storia di Firenze\" di Davidsohn \u00e8 nel 1956, mentre l'ottavo e conclusivo volume fu pubblicato solo nel 1968. I quattro volumi di \"Forschungen\" che accompagnano l'edizione tedesca non sono mai stati tradotti. Su questa opera, oggi pressoch\u00e9 introvabile, e sul suo autore, sono caduti un certo oblio e una relativa dimenticanza, dovuti soprattutto all'evoluzione della produzione storiografica, che fa ritenere il lavoro dello studioso tedesco in parte superato.\nOltre alla \"Storia di Firenze\" Davidsohn scrisse alcune decine di saggi, pubblicati su riviste italiane o tedesche, riguardanti in gran parte singoli episodi e figure di storia e cultura fiorentina. Una bibliografia dettagliata di questi saggi \u00e8 fornita da E. Sestan nell'introduzione al primo volume della \"Storia di Firenze\", pubblicato nel 1956.\nIl Lascito Davidsohn.\nQuello che viene definito \"Lascito Davidsohn\" \u00e8 rappresentato dalla biblioteca di circa un migliaio di volumi che la vedova dello storico, Philippine Collot Davidsohn, don\u00f2 al Comune di Firenze nel 1945, e da un'ampia serie di opuscoli, manoscritti e scritti inediti, che lo stesso Robert Davidsohn aveva destinato alla citt\u00e0 di Firenze, nominando, tre anni prima di morire, l'amministrazione cittadina erede del suo materiale scientifico e di tutte le sue carte. \nLa collocazione attuale del lascito \u00e8 presso la Biblioteca delle Oblate, in Via dell'Oriuolo 26, a Firenze, che dal 2007 ha incorporato la Biblioteca Comunale Centrale, a suo tempo deputata a conservare e catalogare i libri e i documenti del lascito.\nSepoltura.\nRobert Davidsohn e la moglie Philippine Collot Davidsohn sono sepolti nel Cimitero degli inglesi di Firenze."}
{"id": "5310780", "revid": "775372", "url": "https://it.wikipedia.org/wiki?curid=5310780", "title": "Primi ministri della Guinea-Bissau", "text": "I primi ministri della Guinea-Bissau dal 1974 (data di indipendenza dal Portogallo) ad oggi sono i seguenti."}
{"id": "5310782", "revid": "203463", "url": "https://it.wikipedia.org/wiki?curid=5310782", "title": "Antonio Medina", "text": ""}
{"id": "5310791", "revid": "1784425", "url": "https://it.wikipedia.org/wiki?curid=5310791", "title": "Domingos Sim\u00f5es Pereira", "text": "Dal luglio 2014 all'agosto 2015 ha ricoperto la carica di Primo ministro della Guinea-Bissau."}
{"id": "5310801", "revid": "125116175", "url": "https://it.wikipedia.org/wiki?curid=5310801", "title": "Parco letterario Salvatore Quasimodo", "text": "Il Parco letterario Salvatore Quasimodo si trova a Roccalumera luogo d'origine della famiglia Quasimodo. \u00c8 stato fondato dai fratelli Carlo e Sergio Mastroeni, con i quali collabora stabilmente Alessandro Quasimodo, attore e regista, figlio del poeta.\nIl Parco Letterario Quasimodo ha sede nella dismessa stazione ferroviaria a ricordo della professione del padre Gaetano e del nonno Vincenzo, per anni vice sindaco di Roccalumera. Il museo, ospitato all\u2019interno dei locali della stazione Fs, conserva documenti, mobili, cimeli appartenuti a Quasimodo, tra cui la Laurea Honoris Causa dell'Universit\u00e0 di Messina e lo studio della sua casa milanese. Nell\u2019ex scalo merci della stazione si trova il treno-museo, ospitato su cinque carri merci d\u2019epoca, dov\u2019\u00e8 esposta una mostra fotografica sulla vita e sulle opere di Salvatore Quasimodo, realizzata e donata dal critico Sergio Palumbo.\nLa visita prosegue nella Torre Saracena, citata nella poesia \"\u201cVicino a una Torre Saracena, per il fratello morto\u201d\" scritta in memoria del fratello Vincenzo. All'interno \u00e8 esposta una stampa del \u2018700 che raffigura le sue antiche fattezze e le gouaches, dipinti personalmente da Salvatore Quasimodo.\nDel paese di Roccalumera \u00e8 figlio Salvatore Quasimodo: qui vi nacque e mor\u00ec il padre e gran parte della famiglia. La nonna Rosa Papandrea, originaria di Patrasso, \u00e8 personaggio chiave al fine di comprendere la sua vena di grande traduttore dei classici, greci e latini. Arriv\u00f2 a Roccalumera 5 giorni dopo la sua nascita e ha ricevuto il battesimo l'11 settembre 1901 nella chiesa della Madonna Bambina, da Francesco Maria Di Francia. A Roccalumera, sulla via Umberto I, sorgeva la casa familiare, edificata da nonno Vincenzo. Qui Salvatore Quasimodo visse gli anni dell'infanzia e giovinezza, venendo sempre ogni estate presso i nonni a fare i bagni nel limpido Mare Jonio, ed a giocare all'ombra della monumentale Torre Saracena che oggi \u00e8 sede del Parco Letterario Salvatore Quasimodo di Roccalumera. Vi tornava spesso da grande per venire a trovare i parenti. Qui venne subito dopo il conseguimento del Premio Nobel per la letteratura nel 1959, per riabbracciare omaggio all'anziano padre. Molte furono le liriche che Quasimodo ambient\u00f2 a Roccalumera.\nIl parco \u00e8 luogo di numerosi meeting e manifestazioni. In tale contesto gli organizzatori del parco sono stati invitati a portare la loro testimonianza in vari convegni e in vari progetti europei e nel Programma Socrates, tra i quali il progetto \"Virtual Museum\" al quale hanno partecipato le Universit\u00e0 di Riga, Malta, Copenaghen oltre a prestigiose istituzioni italiane ed europee.\nSalvatore Quasimodo e Roccalumera.\nLegata a Roccalumera \u00e8 la figura di Salvatore Quasimodo, premio Nobel per la Letteratura 1959: qui nacque ed \u00e8 sepolta tutta la famiglia del Poeta. Tra i familiari vi \u00e8 anche la nonna Rosa Papandrea, figlia di profughi di Patrasso che \u00e8 personaggio chiave al fine di comprendere la sua vena di grande traduttore dei classici, greci e latini. Per questo particolare legame Salvatore Quasimodo vant\u00f2 sempre un'origine siculo-greca. \nSulla via Umberto I sorge la casa familiare, edificata da Vincenzo Quasimodo, nonno del Poeta che all\u2019inizio del \u2018900 ebbe la carica di componente della Giunta Comunale e di Vicesindaco.\nSalvatore Quasimodo arriv\u00f2 a Roccalumera 5 giorni dopo la nascita (avvenuta per caso a Modica) e qui ha ricevuto il battesimo l\u201911 settembre 1901 nella chiesa della Madonna Bambina. La funzione religiosa venne celebrata da Mons. Francesco Maria Di Francia.\nQui visse gli anni dell\u2019infanzia e della giovinezza restandone particolarmente affezionato. In una sua intervista afferma di aver scritto la sua prima lirica all\u2019et\u00e0 di quattordici anni sulla spiaggia della cittadina Jonica. Successivamente, Roccalumera, divenne anche luogo d\u2019ispirazione di molte poesie tra cui \u201cVicino a una torre saracena\u201d (1949) ambientata nel piazzale antistante la Torre Saracena dove amava trascorre le giornate da bambino insieme ai suoi fratelli e amici.\nA Roccalumera sono ispirate liriche, tra le pi\u00f9 belle del canto poetico moderno, quali \u201cVicolo\u201d, \u201cVicino a una Torre Saracena\u201d, \u201cLettera alla madre\u201d e \u201cAl Padre\u201d e \u201cFresca Marina\u201d. Qui Quasimodo ha tradotto testi e ha scritto versi.\nDa adulto e gi\u00e0 molto famoso amava tornare a Roccalumera per incontrare i parenti e trascorrere i periodi di vacanza.\nQui venne pochi giorni dopo il conferimento del Premio Nobel per la letteratura nel dicembre del 1959, riabbracciando il padre ultranovantenne.\nL\u2019ultima visita del Poeta a Roccalumera risale al 1967, pochi mesi prima della sua scomparsa.\nAnche la sorella del Poeta, anch\u2019essa letterata, Rosina Quasimodo, sposa di Elio Vittorini, \u00e8 sepolta nel cimitero di Roccalumera.\nIl 14 dicembre 2009 il Consiglio Comunale di Roccalumera, in seduta solenne convocata nell\u2019Antica Filanda, con voto unanime, ha conferito la cittadinanza onoraria postuma a Salvatore Quasimodo iscrivendo il Poeta nell\u2019anagrafe cittadina, che solo la circostanza del momentaneo soggiorno per lavoro del padre fuori da Roccalumera aveva negato, essendo invece la famiglia di pieno titolo figlia della cittadina di Roccalumera.\nNell\u2019agosto del 2017 il comune di Roccalumera ha conferito all\u2019attore Alessandro Quasimodo, figlio del poeta, la cittadinanza onoraria.\nClub \"Amici di Salvatore Quasimodo\".\nIl Parco Letterario \u00e8 gestito dal Club \"Amici di Salvatore Quasimodo\", organizzazione sorta per diffondere l'opera e la figura del poeta, che ha la sua sede generale presso la Torre Saracena, con sedi istituite anche a Modica, a Patti-Tindari, Messina, Siracusa, Firenze e Milano. \u00c8 stata costituita anche una sezione internazionale del Club, che ha la sede presso il Istituto Italiano di Cultura di Vienna; \u00e8 presieduta da Alessandro Quasimodo, con vicepresidenti, Dante Arnaldo Marianacci, poeta e scrittore insignito del titolo di Amico Onorario di Salvatore Quasimodo, direttore dell'Istituto Italiano di Cultura di Vienna, e Joseph Farrell, docente all'Universit\u00e0 di Glasgow.\nTra gli obiettivi, anche quello di promuovere il gemellaggio tre Balatonf\u00fcred e Roccalumera in nome di Salvatore Quasimodo, la fondazione di un Premio Letterario in Italia e una scuola di lingua italiana. A Messina, presso la sede della Provincia, esiste una galleria culturale dedicata al poeta dove \u00e8 presente una serie di immagini sia del poeta che della famiglia e la medaglia del Nobel."}
{"id": "5310815", "revid": "31886", "url": "https://it.wikipedia.org/wiki?curid=5310815", "title": "Equazione di Lippman-Schwinger", "text": ""}
{"id": "5310818", "revid": "287204", "url": "https://it.wikipedia.org/wiki?curid=5310818", "title": "Khenpo Sodargye", "text": "\u00c8 diventato monaco nel 1985 presso l'Istituto Buddhista Larung - la pi\u00f9 grande accademia buddhista di questo genere nel mondo di oggi.\nNel suo percorso di studio e di crescita \u00e8 stato seguito dal Venerando Khenchen Jigme Phuntsok Rinpoche, uno dei pi\u00f9 grandi luminari della sua generazione.\nKhenpo Sodargye ha ricevuto sia i profondi insegnamenti tradizionali teorici filosofici che l'intero corpo di trasmissioni tantriche del buddhismo tibetano; alla fine gli \u00e8 stato assegnato il compito di gestire l'Istituto Larung di cui \u00e8 diventato anche uno dei maestri principali. Nel corso degli anni Khenpo Sodargye ha dato il proprio supporto al Maestro Jigme Phuntsok Rinpoche coprendo il ruolo di interprete/traduttore per i monaci cinesi dell'Istituto nonch\u00e9 di insegnante dei precetti buddhisti.\nKhenpo Sodargye \u00e8 diventato uno dei pi\u00f9 eminenti maestri buddhisti contemporanei. Ha rivestito il ruolo di lama tibetana, di studioso e docente buddhista, di traduttore prolifico tibetano-cinese, di pensatore buddhista moderno. \u00c8 conosciuto sia in oriente che in occidente per la sua abilit\u00e0 di integrazione fra gli insegnamenti buddhisti tradizionali e le problematiche globali nella vita moderna.\nHa tenuto numerose conferenze in tutta la Cina, nelle zone orientali, settentrionali e nel sud-est dell\u2019Asia, in Australia, in Nuova Zelanda, in Europa e Nord America. Di recente ha tenuto conferenze in numerose universit\u00e0 prestigiose quali l\u2019Universit\u00e0 di Pechino, Tsinghua, Harvard, Columbia, Yale, Princeton, Stanford, Toronto, McGill, Auckland, Melbourne, National University of Singapore, National Taiwan University, University of Hong Kong e University of Gottingen.\nKhenpo ha detto pi\u00f9 di una volta: \"Non so quanto durer\u00e0 la vita, ma fino a quando avr\u00f2 un respiro, anche qualora ci fosse uno e un solo ascoltatore, mi impegner\u00f2 affinch\u00e9 lui possa beneficiare degli insegnamenti di Dharma\"."}
{"id": "5310823", "revid": "177744", "url": "https://it.wikipedia.org/wiki?curid=5310823", "title": "30022 Kathibaker", "text": "30022 Kathibaker \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3765676\u00a0UA e da un'eccentricit\u00e0 di 0,1213482, inclinata di 3,02903\u00b0 rispetto all'eclittica."}
{"id": "5310835", "revid": "177744", "url": "https://it.wikipedia.org/wiki?curid=5310835", "title": "4933 Tylerlinder", "text": "4933 Tylerlinder \u00e8 un asteroide della fascia principale. Scoperto nel 1984, presenta un'orbita caratterizzata da un semiasse maggiore pari a 2,3314624\u00a0UA e da un'eccentricit\u00e0 di 0,1199676, inclinata di 1,86411\u00b0 rispetto all'eclittica."}
{"id": "5310837", "revid": "1005847", "url": "https://it.wikipedia.org/wiki?curid=5310837", "title": "Primi ministri della Guinea", "text": "I primi ministri della Guinea dal 1972 (data di indipendenza dalla Francia) ad oggi sono i seguenti."}
{"id": "5310838", "revid": "177744", "url": "https://it.wikipedia.org/wiki?curid=5310838", "title": "24663 Philae", "text": "24663 Philae \u00e8 un asteroide della fascia principale. Scoperto nel 1988, presenta un'orbita caratterizzata da un semiasse maggiore pari a 2,2918707\u00a0UA e da un'eccentricit\u00e0 di 0,1670383, inclinata di 4,56788\u00b0 rispetto all'eclittica."}
{"id": "5310839", "revid": "1982", "url": "https://it.wikipedia.org/wiki?curid=5310839", "title": "8663 Davidjohnston", "text": "8663 Davidjohnston \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,2482100\u00a0UA e da un'eccentricit\u00e0 di 0,1119840, inclinata di 5,80882\u00b0 rispetto all'eclittica."}
{"id": "5310841", "revid": "15756", "url": "https://it.wikipedia.org/wiki?curid=5310841", "title": "Tour degli R5", "text": "Segue la lista dei tour del gruppo musicale statunitense R5.\nWest Coast Tour.\nIl West Coast Tour \u00e8 il primo tour del gruppo musicale pop rock e alternative rock statunitense R5, svoltosi nel mese di maggio 2012.\nInformazioni sul tour.\nIl 26 aprile 2012 la band ha firmato un contratto discografico con la Hollywood Records. Il primo piano promozionale \u00e8 stato quello di mandare il gruppo in tour supportato da Radio Disney per far conoscere il loro nome tra il pubblico. Intitolato \"West Coast Tour\", la tourn\u00e9e \u00e8 iniziata il 3 maggio 2012 a Orangevale ed \u00e8 terminata con uno spettacolo a San Francisco il 15 maggio 2012. Ha incluso 10 date in Nord America, in particolare lungo la West Coast negli Stati Uniti d'America.\nNel corso del tour, gli R5 hanno eseguito i brani contenuti nel loro primo EP, \"Ready Set Rock\", pubblicato nel 2010, oltre che alcune canzoni tratte dalla colonna sonora della serie TV Austin &amp; Ally, di cui uno dei membri del gruppo, Ross Lynch, \u00e8 protagonista, e la cover di \"Call Me Maybe\" di Carly Rae Jepsen.\nEast Coast Tour.\nL'East Coast Tour \u00e8 il secondo tour del gruppo musicale pop rock e alternative rock statunitense R5, svoltosi tra novembre e dicembre 2012.\nInformazioni sul tour.\nIl 19 ottobre 2012 Ross ha annunciato il tour e le 13 date previste su Twitter. Il tour \u00e8 iniziato il 15 dicembre 2012 a Madison, in Wisconsin, ed \u00e8 terminato con uno spettacolo a Syracuse il 31 dicembre 2012. Ha incluso 13 date in Nord America, in particolare lungo la East Coast. Inoltre durante la tourn\u00e9e per la prima volta il gruppo si \u00e8 esibito fuori dagli Stati Uniti d'America, al Mod Club Theatre di Toronto, Canada.\nNel corso del tour, gli R5 hanno eseguito i brani contenuti nel loro primo EP, \"Ready Set Rock\", oltre che alcune canzoni tratte dalla colonna sonora della serie TV Austin &amp; Ally, di cui uno dei membri del gruppo, Ross Lynch, \u00e8 protagonista, la cover di \"Shut Up and Let Me Go\" dei The Ting Tings e il brano natalizio inedito \"Christmas is Coming\".\nPer promuovere il tour la band ha lanciato il concorso \"Crazy 4 U Contest\". I fan del gruppo avevano la possibilit\u00e0 di spedire delle foto tematiche sulla canzone \"What Are You Crazy 4\" a Everloop.com e i primi cinque classificati hanno vinto alcuni premi e una video chat di cinque minuti su Skype con la band.\nRecensioni.\nLauren Hoffman di \"Concert Music Magazine\" ha recensito positivamente i concerti e ha affermato che gli R5 sono \"una band davvero unica e divertente\" e che \"hanno sicuramente fatto il loro ingresso nel mondo della musica\". Ha inoltre detto che le performance live erano energiche, emozionanti e accattivanti e che i membri erano elettrizzati ed emozionati con il pubblico, non solo per i soldi. Hoffman ha infine aggiunto: \"sicuramente ci ha lasciati a volere ancora di pi\u00f9!\".\nLoud World Tour.\nIl Loud Tour la terza tourn\u00e9e musicale del gruppo pop rock e alternative rock statunitense R5 e il primo tour mondiale della band, svoltosi fra marzo e agosto 2013.\nInformazioni sul tour.\nIl tour \u00e8 iniziato il 15 marzo 2013 a Santa Ana, in California, ed \u00e8 terminato con uno spettacolo a Sydney, in Australia, il 2 agosto 2013. Ha incluso 38 date negli Stati Uniti d'America, 8 in Canada, 2 in Francia, 2 nel Regno Unito e una in Australia.\nIl tour ha promosso il secondo EP della band, \"Loud\", il primo pubblicato dall'etichetta discografica Hollywood Records, oltre che alcuni brani tratti dalla colonna sonora della serie TV Austin &amp; Ally, di cui uno dei membri del gruppo, Ross Lynch, \u00e8 protagonista e interprete di molte canzoni.\nRecensioni.\nBrie David della rivista canadese \"Faze\" ha affermato di essere rimasto impressionato dall'esultanza del pubblico per la band. Ha messo in risalto l'armonia tra Ross, Riker e Rocky Lynch e ha dichiarato che \"avrebbero anche potuto fare di pi\u00f9 oltre a suonare e cantare. Durante tutto lo spettacolo i ragazzi hanno mostrato i loro movimenti con naturalezza ballando e suonando i loro strumenti\". Il giornalista ha inoltre affermato che la band non ha fatto uso di grandi effetti speciali durante gli spettacoli e il loro talento \u00e8 prevalso. \"Questo concerto \u00e8 sicuramente uno di quelli da ricordare, poich\u00e9 gli R5 hanno mostrato il loro vero talento senza particolari effetti speciali. La musica fantastica e il pubblico fanno voglia di ritornare a quella sera\". Joe Cage di \"Hit Zone Online\" ha dichiarato che assistere ai concerti degli R5 \u00e8 una fantastica esperienza da non perdere. Ha affermato che la band \"\u00e8 stata fantastica nel sfuggire dagli stereotipi delle boyband\" e ha commentato: \"hanno fatto la loro parte per assicurarsi che il pubblico stesse divertendo, coinvolgendolo, invitando tutti a cantare e a battere le mani, scattando foto con la folla, addirittura facendo quasi surf tra essa. Tutti hanno passato dei momenti fantastici\".\nLouder World Tour.\nIl Louder Tour \u00e8 la quarta tourn\u00e9e musicale del gruppo pop rock e alternative rock statunitense R5 e il secondo tour mondiale della band, svoltosi fra febbraio e settembre del 2014.\nInformazioni sul tour.\nIl tour \u00e8 iniziato il 7 dicembre 2013 a Citt\u00e0 del Messico ed \u00e8 terminato con uno spettacolo a Londra, nel Regno Unito, il 18 giugno 2014. Ha incluso concreti negli Stati Uniti d'America, in Canada, in Medio Oriente, in Sud America e in Europa, tra cui un concerto in Italia a Milano.\nIl tour ha promosso il primo album in studio del gruppo, \"Louder\", pubblicato dall'etichetta discografica Hollywood Records. Inoltre sono state inserite nella scaletta alcune cover e un brano tratto dalla colonna sonora della serie TV Austin &amp; Ally, di cui uno dei membri del gruppo, Ross Lynch, \u00e8 protagonista. Una particolarit\u00e0 del tour \u00e8 che gli stessi fan hanno potuto votare da tutto il mondo le citt\u00e0 in cui gli R5 si sarebbero esibiti, attraverso la campagna \"R5 Rocks the World\" in collaborazione con YouTube, con una votazione pubblica online sul sito ufficiale del gruppo.\nBroadcast e registrazioni.\nIl 28 febbraio 2014 il cantante e chitarrista del gruppo, Ross Lynch, ha annunciato che la band avrebbe registrato il concerto di Londra, che si sarebbe tenuto il 4 marzo alla The O2, durante la parte europea del tour. La band aveva infatti pianificato di lanciare un film-concerto, ma ci\u00f2 non avvenne. Il 25 aprile 2014 il gruppo pubblic\u00f2 il suo primo video live, la cover di \"Counting Stars\" dei OneRepublic con la collaborazione del gruppo musicale inglese The Vamps. Successivamente furono pubblicati altri cinque video live: \"(I Can't) Forget About You\" il 1\u00ba maggio, \"Ain't No Way We're Goin' Home\" l'8 maggio, \"Loud\" il 16 maggio, \"Pass Me By\" il 22 maggio e \"One Last Dance\" il 29 maggio. \u00c8 stato inoltre pubblicato un EP live contenente le versioni live di queste canzoni, intitolato \"Live in London\".\nInoltre, durante il Louder World Tour le telecamere di Vevo hanno seguito la band e hanno realizzato uno speciale in cinque puntate, intitolato \"R5 on R5\".\nRecensioni.\n\"Celeb Secrets 4 U\" ha definito gli show \"diversi e sorprendenti\". Ha inoltre affermato che le esibizioni sono coinvolgenti e le canzoni sono orrecchiabili, citando \"(I Can't) Forget About You\", \"I Want You Bad\", \"What Do I Have to Do\" e la cover \"Let's Go Crazy\" di Prince. Jenny Williams di \"Light Out\" ha scritto che le esibizioni live degli R5 sono emozionanti ed energizzanti, piene di brillanti luci luminose. Ha inoltre definito \"Ain't No Way\" e \"If I Can't Be With You\" come delle grandi esibizioni.\nAdrii Cort\u00e9s di \"El Nuevo Dia\" ha affermato che \"la band si \u00e8 evoluta rispetto ai tour precedenti, \u00e8 diventata pi\u00f9 rock and roll e i concerti sono fantastici\". Joshua Betancourt Ruiz di Akistoi ha criticato il concerto tenutosi a Porto Rico, sostenendo che la band \u00e8 arrivata in ritardo, ci sono stati dei problemi tecnici e l'esibizione non ha previsto gli stessi effetti speciali e il palco degli spettacoli statunitensi. Tuttavia ha anche affermato che il gruppo \u00e8 stato coinvolgente e ha molta energia e adrenalina.\nLive on Tour.\nIl Live on Tour \u00e8 il quinto tour musicale del gruppo pop rock e alternative rock statunitense R5, svoltosi tra settembre e novembre del 2014. La tourn\u00e9e ha previsto 24 concerti in Nord America e per la prima volta ha portato il gruppo ad esibirsi nel continente sud americano, con 4 spettacoli fra Brasile e Argentina.\nInformazioni sul tour.\nIl tour \u00e8 iniziato il 3 settembre 2014 a Orlando, in Florida ed \u00e8 terminato con uno spettacolo a Westbury, nello stato di New York, il 28 novembre 2014. Ha incluso concreti negli Stati Uniti d'America, in Canada, in Brasile e in Argentina.\nIl 10 giugno la band ha annunciato la nuova tourn\u00e9e durante una live-chat sul suo sito ufficiale. Ross Lynch ha poi pubblicato la lista dei primi 19 concerti sul suo account Twitter dicendo \"Ci siamo divertiti moltissimo in queste due ultime settimane e mezzo di concerti in Nord America. Non vediamo l'ora di tornare di nuovo a settembre!\". I biglietti per gli spettacoli sono stati messi in prevendita il 10 giugno sul sito ufficiale del gruppo e resi disponibili per la vendita ufficiale il 13 giugno. Per promuovere il tour gli R5 sono apparsi in alcuni programmi televisivi come \"The Ellen DeGeneres Show\", \"Good Morning America\" e \"Live! with Kelly and Michael\".\nUna data ulteriore \u00e8 stata annunciata il 29 settembre 2014 al Gramercy Theatre di New York. L'evento \u00e8 stato organizzato in collaborazione con Yahoo! e intitolato \"R5 for $5\" e ha dato la possibilit\u00e0 ai fan di acquistare dei biglietti speciali a soli 5 dollari. Successivamente sono state annunciate altre nove date, tra cui quattro concerti in Brasile e Argentina, portando gli R5 in tour in Sud America per la prima volta.\nSinossi dei concerti.\nIl tour ha promosso il terzo EP del gruppo, \"Heart Made Up on You\", e alcuni brani precedenti contenuti nell'albu di debutto del gruppo, \"Louder\", entrambi pubblicati dall'etichetta discografica Hollywood Records. Inoltre sono state inserite nella scaletta alcune cover: \"Let's Go Crazy\" di Prince, \"Drunk in Love\" di Beyonc\u00e9, \"Valerie\" di Amy Winehouse e \"Seven Nation Army\" dei The White Stripes. Nelle ultime tre date gli R5 si sono esibiti anche con il nuovo singolo \"Smile\", estratto dal secondo album in studio della band, la cui pubblicazione \u00e8 attesa per la primavera del 2015.\nBroadcast e registrazioni.\nUna web serie sul tour \u00e8 stata pubblicata sul sito ufficiale del gruppo. Inoltre, il video musicale del singolo \"Smile\", pubblicato nello stesso periodo del tour, \u00e8 stato registrato al Teatro Opera di Buenos Aires, in Argentina, dove gli R5 hanno tenuto due concerti. Un secondo video del brano \"Heart Made Up on You\" \u00e8 stato registrato durante una delle tappe del tour negli Stati Uniti d'America e pubblicato sul canale Vevo ufficiale della band.\nRecensioni.\n\"Universo Online\" (UOL) ha recensito positivamente il tour e ha affermato che il gruppo non ha bisogno di effetti speciali e grandi produzioni per essere emozionante e coinvolgente. Ha inoltre dichiarato che gli R5 non ricalcano gli stereotipi delle giovani band, suonando rock and roll, e che sarebbero un'ottima scelta per il festival Rock in Rio. Leticia Annes del magazine \"Teen\" ha affermato che l'attenzione del concerto era sui membri del gruppo e che le loro voci sono fantastiche in live. Il portale brasiliano \"G1 News\" ha paragonato gli R5 ai The Vamps.\nSometime Last Night Tour.\nIl Sometime Last Night Tour \u00e8 il sesto tour musicale del gruppo pop rock e alternative rock statunitense R5.\nNew Addictions Tour.\nIl New Addictions Tour \u00e8 il settimo tour dei concerti della band americana R5 (gruppo musicale). Il tour \u00e8 stato annunciato insieme all'uscita del loro nuovo EP \"New Addictions (R5)\" il 12 maggio 2017. Il tour \u00e8 iniziato il 17 giugno 2017 e si \u00e8 concluso il 25 gennaio 2018.\nTour promozionali.\n3M Tour.\nIl 3M Tour \u00e8 il primo tour promozionale del gruppo musicale pop rock e alternative rock statunitense R5, svoltosi nel mese di novembre 2012.\nInformazioni sul tour.\nIl nome della serie di concerti \u00e8 dovuto al nome delle tre citt\u00e0 che hanno visto esibirsi gli R5, che hanno tutte la \"M\" come lettera iniziale. La tourn\u00e9e ha incluso tre date negli Stati Uniti d'America e per la prima volta ha incluso la possibilit\u00e0 di acquistare biglietti \"VIP\", compresi gadget, fotografie e l'incontro con la band. La scaletta ha incluso le canzoni contenute nel primo EP degli R5, \"Ready Set Rock\", oltre che alcuni altri brani e la cover \"Shut Up and Let Me Go\" dei The Ting Tings.\nDopo il tour, il gruppo ha pubblicato un mini-documentario sui tre concerti sul suo canale ufficiale il 20 dicembre 2012.\nDancing Out My Pants Tour.\nIl Dancing Out My Pants Tour \u00e8 il quarto tour del gruppo musicale pop rock e alternative rock statunitense R5, svoltosi nel mese di settembre 2013.\nInformazioni sul tour.\nSi tratta di un tour promozionale di sette date tra Stati Uniti d'America e Canada per promuovere la pubblicazione dell'album di debutto della band, \"Louder\", reso disponibile dall'etichetta discografica Hollywood Records in quegli stessi giorni.\nIl tour \u00e8 iniziato il 3 settembre 2013 a Orlando, in Florida, ed \u00e8 terminato il 27 settembre a Mashantucket, in Connecticut. Ha incluso sei date negli Stati Uniti d'America e una in Canada. Durante la tourn\u00e9e la band ha eseguito brani dal suo primo album in studio, \"Louder\", oltre che alcuni brani tratti dall'EP precedente, \"Loud\"."}
{"id": "5310842", "revid": "287204", "url": "https://it.wikipedia.org/wiki?curid=5310842", "title": "4749 Ledzeppelin", "text": "4749 Ledzeppelin \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a 3,0069085\u00a0UA e da un'eccentricit\u00e0 di 0,1054336, inclinata di 10,75511\u00b0 rispetto all'eclittica."}
{"id": "5310846", "revid": "177744", "url": "https://it.wikipedia.org/wiki?curid=5310846", "title": "15375 Laetitiafoglia", "text": "15375 Laetitiafoglia \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,2703441\u00a0UA e da un'eccentricit\u00e0 di 0,0585648, inclinata di 4,47787\u00b0 rispetto all'eclittica."}
{"id": "5310848", "revid": "486946", "url": "https://it.wikipedia.org/wiki?curid=5310848", "title": "Torre Saracena (Roccalumera)", "text": ""}
{"id": "5310854", "revid": "1123126", "url": "https://it.wikipedia.org/wiki?curid=5310854", "title": "Mohamed Said Fofana", "text": "Dal dicembre 2010 al dicembre 2015 ha ricoperto la carica di Primo ministro della Guinea."}
{"id": "5310856", "revid": "177744", "url": "https://it.wikipedia.org/wiki?curid=5310856", "title": "16742 Zink", "text": "16742 Zink \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,3857922\u00a0UA e da un'eccentricit\u00e0 di 0,2507750, inclinata di 3,81561\u00b0 rispetto all'eclittica."}
{"id": "5310858", "revid": "767487", "url": "https://it.wikipedia.org/wiki?curid=5310858", "title": "Jo\u00e3o Camacho", "text": "Caratteristiche tecniche.\nGioca come ala destra, ma pu\u00f2 essere impiegato anche nella fascia opposta."}
{"id": "5310860", "revid": "287204", "url": "https://it.wikipedia.org/wiki?curid=5310860", "title": "12643 Henkolthof", "text": "12643 Henkolthof \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 2,9497128\u00a0UA e da un'eccentricit\u00e0 di 0,0383444, inclinata di 3,31501\u00b0 rispetto all'eclittica."}
{"id": "5310862", "revid": "1982", "url": "https://it.wikipedia.org/wiki?curid=5310862", "title": "12644 Robertwielinga", "text": "12644 Robertwielinga \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 2,3808975\u00a0UA e da un'eccentricit\u00e0 di 0,2299792, inclinata di 3,74495\u00b0 rispetto all'eclittica."}
{"id": "5310863", "revid": "1543377", "url": "https://it.wikipedia.org/wiki?curid=5310863", "title": "Dioniso nelle arti", "text": "La figura di Dioniso nelle arti ha avuto una particolare rilevanza e considerazione sia in epoca classica ed ellenistica sia nell'era moderna dal rinascimento in poi, esprimendosi in molteplici forme, dalla scultura alla pittura al pensiero astratto-filosofico alla musica ed al teatro.\nIn et\u00e0 classica.\nIl dio Dioniso \u00e8 apparso su molti crateri e in altri contenitori per il vino utilizzati nell'Antica Grecia. La sua iconografia \u00e8 diventata col tempo, soprattutto durante il periodo ellenistico, pi\u00f9 raffinata e complessa, immersa tra uno stile severo arcaicizzante alla tipologia del neoatticismo come accade con il \"Dioniso Sardanapalo\" per finire alle tipologie che lo ritraggono come un giovane indolente e androgino spesso mostrato in stato di nudo eroico.\nLa \"Coppa di Licurgo\" risalente al IV secolo \u00e8 una coppa diatreta che cambia colore quando la luce passa attraverso il vetro; mostra il re mitologico di Tracia, Licurgo, mentre viene schernito dal dio e attaccato da un satiro.\nElizabeth Kessler ha teorizzato che un mosaico che appare sul triclinium nel piano rialzato interno della \"Casa di Aion\" a Pafo possa raffigurare i dettagli di un culto monoteista di Dioniso. Nel mosaico sembrano esser presenti anche altre divinit\u00e0, ma possono essere solo rappresentazioni minori che attorniano la figura centrale di Dioniso, la quale si impone sopra tutti.\nL'antico tragediografo greco Euripide gli dedica \"Le Baccanti\"\nProspettive moderne.\nIl Rinascimento non solo ha giocato un ruolo enorme nel campo dell'arte, ma ha anche fatto rivivere gli ideali e i temi romani e greci nell'arte visiva riguardante la figura di Bacco.\nBacco, che in quanto personificazione del vino una volta simboleggiava la resurrezione nel cristianesimo, \u00e8 risorto se stesso divenendo ancora una volta un argomento appropriato per l'ispirazione e la creazione pi\u00f9 eminentemente artistica. La mano di Michelangelo Buonarroti, che era stato assoldato dal cardinale Raffaele Riario per produrre una statua di \"Bacco\" da installare all'interno del suo palazzo durante la prima epoca rinascimentale, ha completato la riabilitazione dell'antico dio del vino.\nIl mito concernente l'esistenza travagliata del dio ha ispirato innumerevoli artisti, tra cui: \nMa anche Allart van Everdingen, Benvenuto Tisi da Garofalo, Sebastiano Ricci, Guido Reni, Rembrandt, Pieter Paul Rubens si sono cimentati nello stesso tema. Uscita dalla bottega di Leonardo da Vinci \u00e8 anche la tela del \"Bacco\" databile 1511-15.\nIn musica si pu\u00f2 citare l'Opera intitolata \"Bacco\" di Jules Massenet\nMa Dioniso \u00e8 rimasto fonte di ispirazione per artisti, filosofi e scrittori durante tutta l'epoca moderna. Ne \"La nascita della tragedia\" (1872), il filosofo tedesco Friedrich Nietzsche contrappone Dioniso con il fratello dio solare e della luce Apollo, come simbolo della sfrenatezza fondamentale degli istinti di base nonch\u00e9 \"principio estetico\" della potenza della musica e dell'ebbrezza artistica rispetto al principio della forma, della bellezza e della vista che viene ben rappresentato dal principio apollineo.\nNietzsche ha inoltre affermato che le pi\u00f9 antiche forme di tragedia greca sono state interamente basate sulla sofferenza della vita, morte e resurrezione di Dioniso. Nietzsche ha continuato a contemplare il carattere di Dioniso per tutto il periodo della propria riflessione filosofica, rivisitandolo nelle pagine finali della sua opera del 1886 intitolata \"Al di l\u00e0 del bene e del male\" . Questo Dioniso riconcepito in forma nietzschiana \u00e8 stato richiamato come incarnazione della volont\u00e0 di potenza, uno dei concetti centrali della filosofia di Nietzsche e su cui si sofferma in particolare negli ultimi lavori: \"Il crepuscolo degli idoli\", \"L'Anticristo\" e \"Ecce Homo\".\nIl \"Semperoper\" \u00e8 dedicato al dio: sulla esedra della facciata principale lo si vede condurre con s\u00e9 Arianna in groppa ad una quadriga di pantere. La grande statua in bronzo \u00e8 opera di Johannes Schilling.\nDioniso, che era stato il personaggio principale della commedia di Aristofane \"Le rane\", viene successivamente riproposto in una versione moderna in forma di musical su libretto di Burt Shevelove e musica di Stephen Sondheim (\"Il tempo \u00e8 il presente. Il luogo \u00e8 antica Grecia. ...\" ), scritto nel 1941 ma portato in scena solo nel 1974. Nell'opera, Dioniso e il suo schiavo Xanthius si avventurano nell'Ade per portare un famoso scrittore indietro dalla morte, con la speranza che la presenza dello scrittore nel mondo risolver\u00e0 tutta la natura dei problemi terreni. Nel lavoro aristofanesco Aristofane invece Euripide compete contro Eschilo su chi sia stato il miglior tragediografo e quindi anche il pi\u00f9 degno di essere recuperato dagli inferi; nella versione di Sondheim e Shevelove \u00e8 invece George Bernard Shaw ad affrontare William Shakespeare.\nAltre interpretazioni.\nJohann Jakob Bachofen vede Dioniso come un dio del momento \"eterico\" del mondo, vigente prima cio\u00e8 dell'introduzione delle strutture di potere e del matrimonio; egli scrive nel suo monumentale saggio \"Il matriarcato\" che ci\u00f2 corrisponde ai Pelasgi pre-ellenici di cultura ancora matriarcale. Dopo il trionfo del patriarcato la religione pelasgica continu\u00f2 a sopravvivere nei culti misterici.\nWalter Friedrich Otto lo ha visto come l'incarnazione dell'esperienza che ruota attorno alle \"vibrazioni del parto\", mostrando tutta la paura e l'intima natura che circonda la ferocia della follia dionisiaca.\nK\u00e1roly Ker\u00e9nyi, uno studioso ungherese di filologia classica e uno dei fondatori degli studi moderni di mitologia greca, ha caratterizzato Dioniso come il rappresentante della forza vitale psicologica (Zo\u00e9). Anche altri studiosi propongono interpretazioni psicologiche di Dioniso, ponendone in primo piano l'emotivit\u00e0 e concentrandosi sulla gioia, la paura o l'isteria associati al dio.\nIl poeta, drammaturgo e filosofo russo Vja\u010deslav Ivanovi\u010d Ivanov ha elaborato una sua teoria del dionisismo, che ripercorre le radici dell'arte letteraria in generale e l'arte della tragedia in particolare, agli antichi misteri dionisiaci. Le sue opinioni sono state espresse nei trattati \"La religione ellenica del Dio soffernte\" (1904), e \"Dioniso e il precoce dionisismo\" (1921).\nIspirati da James Frazer, alcuni hanno etichettato Dioniso come una divinit\u00e0 di vita-morte-rinascita; il gi\u00e0 citato mitografo Karl Ker\u00e9nyi ha dedicato molta energia e studi lungo tutta la sua carriera accademica sopra la figura di Dioniso, riassumendo poi il suo pensiero in \"Dioniso: l'archetipo della vita indistruttibile\" (1976)."}
{"id": "5310864", "revid": "28592", "url": "https://it.wikipedia.org/wiki?curid=5310864", "title": "Torre Ficara", "text": ""}
{"id": "5310865", "revid": "28592", "url": "https://it.wikipedia.org/wiki?curid=5310865", "title": "Stazione di Roccalumera", "text": ""}
{"id": "5310867", "revid": "287204", "url": "https://it.wikipedia.org/wiki?curid=5310867", "title": "87271 Kokubunji", "text": "87271 Kokubunji \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5744940\u00a0UA e da un'eccentricit\u00e0 di 0,1289510, inclinata di 5,67644\u00b0 rispetto all'eclittica."}
{"id": "5310868", "revid": "767487", "url": "https://it.wikipedia.org/wiki?curid=5310868", "title": "Mont-Saint-Jean (Belgio)", "text": "Mont-Saint-Jean \u00e8 una localit\u00e0 del Belgio situata tra i comuni di Braine-l'Alleud e di Waterloo, all'incrocio delle strade Nivelles-La Hulpe e Charleroi-Bruxelles.\nSulla cresta su cui sorge Mont-Sain-Jean e nella sottostante pianura venne combattuta il 18 giugno 1815 la battaglia di Waterloo che vide la definitiva sconfitta di Napoleone Bonaparte contro gli eserciti della Settima coalizione guidati dal Duca di Wellington e dal feldmaresciallo Gebhard von Bl\u00fccher. \nStoria.\nLa localit\u00e0 di Mont-Saint-Jean, situata circa 3,5 chilometri a sud di Waterloo, si trova sul declivio settentrionale di una cresta collinare dove il 18 giugno 1815 il Duca di Wellington schier\u00f2 il suo esercito per fermare l'avanzata delle truppe francesi di Napoleone in direzione di Bruxelles. Nel 1815 Mont-Saint-Jean era formata da circa trenta case, situate nei pressi dell'importante incrocio della strada mastra nord-sud Bruxelles-Charleroi e della strada trasversale ovest-est proveniente da Nivelles.\nIl nome di Mont-Saint-Jean, indicava in particolare un'importante fattoria che era la principale costruzione presente nella localit\u00e0; il nome sembra che derivasse da \"maison Saint-Jean\", la struttura ospedaliera dell\"'Ordre de Saint-Jean de J\u00e9rusalem\". In passato il luogo era stato conosciuto come \"La Bascule\".\nAttualmente sono situate a Mont-Saint-Jean numerose strutture commerciali della grande distribuzione; in particolare esiste un ipermercato Carrefour costruito sulle antiche terre dello \"ch\u00e2teau Cheval\", propriet\u00e0 dell'industriale L\u00e9on Cheval, che \u00e8 stato demolito nel febbraio 1966.\nBattaglia di Waterloo.\nIl 18 giugno 1815 sulla cresta di Mont-Saint-Jean venne combattuta la famosa battaglia di Waterloo. Il Duca di Wellington aveva schierato le sue forze al riparo sul versante settentrionale della cresta in una posizione difensiva molto forte anche se alle sue spalle si trovava la foresta di Soignes che avrebbe potuto intralciare un'eventuale ritirata. La fattoria di Mont-Saint-Jean venne utilizzata da ospedale campale per le truppe britanniche durante la battaglia. \nNapoleone riconobbe l'importanza tattica della localit\u00e0 di Mont-Saint-Jean e fin dall'inizio della battaglia diede come obiettivo alle sue truppe la conquista della zona e lo sfondamento al centro delle linee nemiche; alcuni reparti di zappatori vennero tenuti pronti per barricare gli edifici dopo la loro conquista. Nonostante i ripetuti attacchi della fanteria, il continuo fuoco dell'artiglieria e gli strenui sforzi della cavalleria, i francesi non riuscirono a conquistare la cresta di Mont-Saint-Jean e la battaglia termin\u00f2 in serata, dopo l'arrivo dell'esercito prussiano, con una disastrosa sconfitta di Napoleone. \nL'imperatore e in generale la storiografia francese inizialmente denominarono quindi \"battaglia di Mont-Saint-Jean\" lo scontro decisivo del 18 giugno 1815, seguendo in modo pi\u00f9 aderente alla realt\u00e0, la topografia della battaglia, mentre in Gran Bretagna si prefer\u00ec parlare subito, sulla base del comunicato ufficiale del Duca di Wellington, di \"battaglia di Waterloo\", la denominazione che poi pass\u00f2 alla storia.\nVictor Hugo fece ricerche approfondite sulla battaglia direttamente sul posto; fu lui che descrisse la piana di Mont-Saint-Jean come la \"morne plaine\", la \"cupa pianura\". Lo scrittore francese complet\u00f2 la redazione del suo romanzo \"I miserabili\", dove \u00e8 contenuta una lunga e drammatica descrizione della battaglia, durante il suo soggiorno nella camera dell'H\u00f4tel des Colonnes situata sopra la porta d'ingresso principale. Questo edificio che si trovava all'incrocio della strade statali N5 e N27, \u00e8 stato demolito nel 1963. La balaustra del balcone della sua camera \u00e8 invece conservata al museo di Le Caillou, dove Napoleone mantenne il suo quartier generale durante la battaglia."}
{"id": "5310872", "revid": "86599", "url": "https://it.wikipedia.org/wiki?curid=5310872", "title": "65784 Naderayama", "text": "65784 Naderayama \u00e8 un asteroide areosecante. Scoperto nel 1995, presenta un'orbita caratterizzata da un semiasse maggiore pari a 2,2478553\u00a0UA e da un'eccentricit\u00e0 di 0,2892615, inclinata di 4,98185\u00b0 rispetto all'eclittica."}
{"id": "5310873", "revid": "2104733", "url": "https://it.wikipedia.org/wiki?curid=5310873", "title": "The Dull Flame of Desire", "text": "The Dull Flame of Desire \u00e8 una canzone della cantautrice islandese Bj\u00f6rk, estratta come quinto singolo dall'album \"Volta\" e pubblicata il 29 settembre 2008. La canzone \u00e8 firmata dalla stessa Bj\u00f6rk, ma il testo \u00e8 una traduzione di una poesia del poeta russo F\u00ebdor Ivanovi\u010d Tjut\u010dev. La canzone \u00e8 un duetto con la cantante inglese Anohni, allora chiamata Antony Hegarty.\nVideoclip.\nIl video di \"The Dull Flame of Desire\" \u00e8 diviso in tre parti, ognuna diretta da un regista diverso. La prima parte, diretta dal regista giapponese Masahiro Mogari, mostra puntini luminosi in uno sfondo nero formare i volti di Bj\u00f6rk e Antony. La seconda parte, diretta dallo spagnolo Mar\u00e7al Cuberta mostra i due artisti cantare in un effetto sogliatura. Infine, nell'ultimo segmento del video, diretto dal tedesco Christoph Jantos, i volti dei due cantanti emergono dal buio, per poi fondersi in uno, in sintonia con la \"fusione\" delle loro voci che caratterizza la canzone."}
{"id": "5310877", "revid": "486946", "url": "https://it.wikipedia.org/wiki?curid=5310877", "title": "Torre della Lumera", "text": ""}
{"id": "5310878", "revid": "585241", "url": "https://it.wikipedia.org/wiki?curid=5310878", "title": "Ian Douglas Smith", "text": ""}
{"id": "5310881", "revid": "1318658", "url": "https://it.wikipedia.org/wiki?curid=5310881", "title": "'Ndrangheta in Canada", "text": "La presenza della Ndrangheta in Canada risale agli inizi del Novecento nella citt\u00e0 di Toronto.\nLe forze dell'ordine stimano che gli affiliati a Toronto siano tra le 100 e le 500 unit\u00e0. Le famiglie canadesi sono originarie della Locride e hanno partecipato al cosiddetto consorzio dedito al narcotraffico internazionale Siderno Group.\nCon le operazioni delle forze dell'ordine del 2010 viene confermato il legame che vi \u00e8 ancora oggi con la realt\u00e0 criminale calabrese. La R\u00e9gia polizia a cavallo canadese nella sua ultima valutazione dei rischi identifica la 'ndrangheta in Canada come una minaccia di prioritaria importanza e dal 27 aprile 2018 la conclusione del processo \"project-Ophenix\" la 'ndrangheta per la prima volta viene riconosciuta come organizzazione criminale, dopo 21 anni dall'istituzione del reato di organizzazione criminale.\nStoria.\nAnni '10 - Joe Musolino e la picciotteria.\nAll'inizio del Novecento il primo boss arrivato alle cronache era un certo \"Joe Musolino\" cugino del pi\u00f9 noto brigante Giuseppe Musolino, originario di Santo Stefano in Aspromonte ed iniziato alla \"picciotteria\" nel 1896. Nel 1901, ricercato dalle forze dell'ordine fugge a Niagara Falls, nello stato di New York (Stati Uniti) dove apre un ristorante ed inizia attivit\u00e0 estorsive. Costretto a fuggire anche da l\u00ec, si sposta a Toronto e si stabilisce nella Little Italy di Toronto aprendo un nuovo ristorante al 165 di \"York Street\". Verr\u00e0 arrestato insieme ad altre 7 persone: James Rapola, Jim Vicceray, Mike Polesini, Salvatori Sciarrone, Sam Carolla, Joseph Dolzini e Mary Clarke; grazie alle informazioni di Frank Griro e di telefonate anonime che lo ricollegarono a casi di omicidi irrisolti nel 1909.\nAl processo del novembre 1911 Frank Griro rivel\u00f2 l'appartenenza di Joe Musolino e di un tale Frank Sciarrone (o Frank Tarro) ad una organizzazione criminale chiamata \"mafia\" definendola come la stessa cosa della Mano nera e della Camorra e della \"Mala vita\". Alla fine del processo Musolino fu arrestato per possesso illegale di armi da fuoco e per aggressione e considerato capo di una organizzazione criminale segreta definita in diversi modi: Camorra, Mano Nera, Mafia o Picciotteria. Griro rivel\u00f2 le attivit\u00e0 criminali della societ\u00e0: contrabbando, estorsione, furto e omicidio; e la loro struttura: ai livelli pi\u00f9 bassi i picciotti e i camorristi con a capo un \"saccio capo\" o \"capobastone\".\nPer entrare nella societ\u00e0 devi essere introdotto da un camorrista e diventi picciotto pagando una tassa. Dopo ci\u00f2 ogni guadagno derivato da attivit\u00e0 illecite viene diviso equamente fra i membri. Si riconoscevano da delle sciarpe al collo chiamate \"camuffi\" molto appariscenti e dal taglio di capelli definito negli archivi della polizia \"a \"farfalla\".\nAnni '20 - Il proibizionismo.\nSuccessivamente la criminalit\u00e0 organizzata, nell'epoca del proibizionismo si interess\u00f2 anche al contrabbando di alcolici. In quel periodo il boss era Rocco Perri in contatto con Frank Costello. In ogni stato canadese era presente qualche 'ndrina.\nAnni '50 - Nascita del Siderno Group e i legami con la famiglia Magaddino.\n\u00c8 per\u00f2 col cosiddetto Siderno Group, nome assegnato dalle forze dell'ordine canadesi agli ndranghetisti coinvolti nel traffico internazionale di droga, che la 'ndrangheta fa il salto di qualit\u00e0 attivandosi nel traffico di eroina.\nIl Siderno group era operativo in Canada fin dagli anni cinquanta sotto l'egida di Michele \"Mike\" Racco che emigr\u00f2 in Ontario in questo periodo.\nIl periodo d'oro del Siderno Group fu per\u00f2 tra gli anni ottanta e novanta. Aveva un giro d'affari stimato in 50 milioni di dollari.\nFu gestito da Antonio Macr\u00ec, capo storico di Siderno fino alla sua morte il 20 gennaio 1975, poi pass\u00f2 al suo vice Francesco Commisso e a suo figlio Cosimo (detto U quagghja).\nDagli anni '50 iniziano i contatti con la famiglia di Cosa Nostra statunitense di Buffalo: i Magaddino.\nGiacomo Luppino, di origine calabrese (nasce ad Oppido Mamertina nel 1900) e Santo Scibetta dei Magaddino vengono mandati da Stefano Magaddino in Canada ed entrano in contatto con Joe Papalia ndranghetista di Hamilton.\nLuppino in particolare inizia a seguire le regole di 'ndrangheta e diventando capo-locale ad Hamilton, Guelph e Oakville e fino a giungere nel 1962 a far parte della neonata Camera di Controllo del Canada e poi a presiederne le sedute in qualit\u00e0 di capo-crimine.\nLuppino riusc\u00ec cos\u00ec a mantenere legami con i Magaddino, con gli ndranghetisti dell'Ontario e con la neonata famiglia Cotroni, ramo dei Bonanno newyorchesi a Montr\u00e9al, diventando genero di Paul Violi, affiliato a quest'ultima.\nAnni '60 - La camera di Controllo e l'operazione Orbit.\nSecondo le forze dell'ordine canadese in questo periodo si sarebbe istituito la Camera di controllo, nuovo organismo organizzativo delle locali in Canada della 'ndrangheta sin dal 1962, i cui componenti erano: Giacomo Luppino (nato a Oppido Mamertina nel 1900), Michele \"Mike\" Racco (Nato a Siderno marina il 12 dicembre 1913), Salvatore Triumbari, Filippo Vendemini, Rocco Zito, Vincenzo \"Jimmy\" De Leo e Cosimo Stalteri.\nIn questo periodo emerge ad Hamilton la figura di John Papalia e l'organizzazione entra nel gioco d'azzardo e crea attivit\u00e0 di riciclaggio di denaro.\nA partire dal 1967 Luppino viene intercettato dalle forze di polizia nell'operazione \"Orbit\" e si inizia ad avere informazioni sulla 'ndrangheta: ogni membro deve fornire una percentuale dei profitti per aiutare i membri in momenti di difficolt\u00e0, apparentemente non esisterebbero riti particolari per l'ammissione nell'organizzazione. Tra le attivit\u00e0 illecite vengono annoverate: estorsione, riciclaggio, traffico di droga e omicidio, contrabbando, contraffazione e frode.\nAnni '70 - Traffico di Eroina con i Gambino.\nNel 1970 viene scoperto l'italo-canadese, fondatore del Crimine canadese, Rocco Zito durante una riunione in un Holiday Inn con Sergio Gambino, boss della mafia newyorchese per un traffico di eroina tra Stati Uniti e Canada. In quel periodo prender\u00e0 contatti anche con la famiglia Bonanno.\nNel 1971 la polizia canadese scopr\u00ec 23 sospetti nella casa di Cosimo Stalteri, dopo aver intercettato una conversazione del boss calabrese \"Mike Racco\" e che stessero battezzando un nuovo affiliato.\nNell'agosto del 1971 viene scoperto un codice scritto con le regole dell'organizzazione.\nAnni '80 - La faida tra i Costa e i Commisso e il primo video in Canada di una affiliazione.\nSempre in Canada si ha notizie della perpetrazione della faida di Siderno fra i Costa e i Commisso con l'omicidio nel 1991 di Giovanni Costa.\nNel 1980 viene ucciso il membro della Camera di controllo Michele \"Mike\" Racco.\nNel 1985 un infiltrato della RCMP riesce ad ottenere un video del rito di affiliazione avvenuto nell'area di Toronto descritto dall'agente Reginal King: \"An 'ndrangheta group voted three times to accept the initiate into the organization:\" e si recita: \" I swear on the tip of this knife to forget father, mother, all the family, at whatever call, to answer to \"Corp of the Society\". L'aspirante affiliato risponde:\"There is a dark tomb wide and deep under the depth of the sea. Whoever uncovers it shall die with four kinifings to the brest\", Reginald poi racconta che il capo spiega le regole del codice che chiama \"codes of the court\" e afferma che anche un penny \u00e8 condiviso, che se uno \u00e8 nei guai tutti sono nei guai. Il neo-affiliato ha un fratello pi\u00f9 giovane gi\u00e0 affiliato ma poich\u00e9 \u00e8 entrato prima gli deve rispetto. Gli viene spiegato che il giuramento dura tutta la vita..\nNel 1987 muore Giacomo Luppino.\nAnni '90 - La scoperta del Siderno Group, la faida di Siderno e la registrazione di un incontro fra capi.\nDalle indagini dell'operazione Siderno Group si scopre che il 22 luglio 1990 si svolge ad Ardore, in Calabria una riunione tra esponenti di livello internazionale della 'Ndrangheta, tra cui Domenico Sergi per l'Australia, Vincenzo Trento per il Canada, ed Eliseo Lazzarino per il Belgio e da Anthony Cipriani di Terranova s. M. (arrestato una volta in Australia il 21 agosto del 1984) per trafficare in eroina. Quest'ultimo si muoveva tra Regno Unito, Svizzera e Paesi Bassi probabilmente per fini di riciclaggio.\nIl 26 giugno 1991 la faida di Siderno arriva in Canada e precisamente a Thornhill dove viene ucciso Giovanni Costa, fratello del boss Giuseppe Costa.\nNel 1992 la polizia registra un incontro tra 10 capi delle famiglie canadesi che operano a Toronto, Hamilton, Ottawa e London.\nTra questi vi \u00e8 Cosimo Stalteri (Siderno 20 gennaio 1925 - William Osler Health Centre, Toronto 14 febbraio 2011), facente parte anch'egli del Siderno Group, emigrato in Canada nel 1952 e uno dei membri del Crimine canadese, in contatto diretto con Giuseppe Commisso, detto \"U mastru\".\nIn una intercettazione dell'operazione Crimine del 2009 parlano di lui e di come abbia mantenuto in buono stato l'organizzazione in Canada.\nNel recente passato erano solidali con l'organizzazione presente a Montr\u00e9al di Vito Rizzuto che raccoglieva cellule criminali di origine siciliana e calabrese e teneva contatti con la 'Ndrangheta canadese e l'Italia.\nAnni 2000 - L'operazione Crimine e l'arresto di Giuseppe Coluccio.\nL'organizzazione Siderno Group pare non sia ancora scomparsa da come \u00e8 stato dimostrato dalle intense attivit\u00e0 di narcotraffico di Giuseppe Coluccio arrestato a Toronto nel 2008 e continuate dal fratello Salvatore Coluccio arrestato nel 2009 a Marina di Gioiosa Jonica, i quali avevano rapporti anche con i Cuntrera-Caruana e mafiosi di Cosa Nostra.\nCon l\"'operazione Crimine\" del 2010, si viene a conoscenza che a Toronto sono presenti 9 locali, di cui uno a Thunder Bay, i quali fanno riferimento a una \"camera di controllo\" denominata Crimine, i cui membri riferiscono delle attivit\u00e0 canadesi al Crimine Calabrese. Le loro attivit\u00e0 vanno dal traffico di droga al gioco d'azzardo e usura.\nOggi - La faida in Canada, l'espansione nel crimine di Montr\u00e9al e il riconoscimento dell'esistenza dell'organizzazione.\nGli ultimi 30 morti degli ultimi 5 anni fanno ormai pensare ad una guerra di mafia tra il clan Rizzuto egemone e alcune famiglie calabresi che stanno avendo la meglio e che la stampa ha gi\u00e0 ribattezzato: \"guerra di mafia di Montr\u00e9al\" (Montr\u00e9al Mafia War).\nQuattro dei membri del consiglio ristretto della famiglia Rizzuto sono stati uccisi, ultimo Rocco \"Sauce\" Sollecito ucciso il 27 maggio 2016 a Laval (Qu\u00e9bec), gli altri due invece sono in carcere.\nSecondo Antonio Nicaso, in realt\u00e0 ci sarebbe una guerra in seno alla 'ndrangheta tra nuove e vecchie leve come si evince da alcune intercettazioni e contemporaneamente una guerra in seno al clan Rizzuto in cui la prima per\u00f2 rimane in disparte anche se favorevole a un suo indebolimento perch\u00e9 anzich\u00e9 usare il porto di Halifax riuscirebbe ad accedere ad un costo minore al Porto di Montr\u00e9al controllato dalla criminalit\u00e0 irlandese e a Montr\u00e9al stessa non pi\u00f9 ben controllata dai Rizzuto.\nIl 27 aprile 2018 si conclude il processo \"Project-Ophenix\" Giuseppe, detto Pino, Ursino di Bradford viene giudicato colpevole di traffico di cocaina, attivit\u00e0 illecita effettuata per conto della 'ndrangheta. Per la prima volta dal 1997, anno in cui \u00e8 stato istituito il reato di organizzazione criminale\", la 'ndrangheta viene riconosciuta come organizzazione criminale. Il 5 marzo 2019 viene confermata la condanna di Giuseppe Ursino (1958) a 11 anni di carcere dalla Corte superiore di Giustizia dell'Ontario per traffico internazionale di stupefacenti e per associazione a delinquere. Questa seconda imputazione decreta definitivamente dal punto di visto giudiziario l'esistenza della 'ndrangheta in Canada.\nIl 18 luglio 2019 si conclude l'operazione \"Canadian 'ndrangheta connection\" nei confronti di 14 presunti esponenti ai Mui\u00e0, cosca satellite dei Commisso, in cui il Crimine canadese prendeva decisioni che avevano ripercussioni anche in Calabria. In Ontario, la Polizia Regionale di York ha annunciato la pi\u00f9 grande sconfitta organizzata del crimine in Ontario, parte di un'operazione lunga 18 mesi denominata \"Progetto Sindacato\" che \u00e8 stata anche coordinata con la Polizia di Stato. La polizia regionale di York aveva arrestato 15 persone in Canada e sequestrato $35 milioni di case, auto sportive e denaro in una grande indagine transatlantica indirizzata all'ala pi\u00f9 prominente della 'ndrangheta in Canada guidata da Angelo Figliomeni. Il 14 e 15 luglio, circa 500 agenti hanno fatto irruzione in 48 case e aziende attraverso la GTA, sequestrando 27 case per un valore di $24 milioni, 23 automobili, tra cui cinque Ferrari e $2 milioni in contanti e gioielli. Nove dei 15 arresti in Canada hanno riguardato i maggiori criminali: Angelo Figliomeni, Vito Sili, Nick Martino, Emilio Zannuti, Erica Quintal, Salvatore Oliveti, Giuseppe Ciurleo, Rafael Lepore e Francesco Vitucci. Il 9 agosto 2019, nell'ambito della stessa indagine congiunta, 28 persone sono state arrestate in Calabria, alcune delle quali ex residenti nell'area della Greater Toronto Area, tra cui Francesco Commisso, Rocco Remo Commisso, Giuseppe DeMaria, Michelangelo Archina, Antonio Figliomeni, Cosimo Figiomeni, e Luigi Bishop.\nStruttura.\nIn Canada la 'ndrangheta \u00e8 strutturata in 'ndrine e locali coordinati da un Crimine col compito analogo ad una camera di controllo: raccordare le famiglie sul suolo canadese e dirimere questioni in seno ai locali.\nSecondo le forze dell'ordine canadesi il Crimine esisterebbe sin dal 1962 e i fondatori sarebbero stati: Rocco Zito, Giacomo Luppino, Michele Racco, Salvatore Triumbari, Filippo Vendemini, Vincenzo Deleo e Cosimo Stalteri.\n\u00c8 solo con l'operazione crimine del 2010 che viene confermata l'esistenza del Crimine che riferisce alle famiglie calabresi e al Crimine della Calabria le attivit\u00e0 e le questioni che avvengono sul suolo canadese ed in particolare a Giuseppe Commisso, capo-locale di Siderno, luogo di origine del clan.\nDal 2005 fino al suo arresto nel 2008 ne faceva parte anche il narcotrafficante Giuseppe Coluccio.\nCon la conclusione nel 2015 dell'operazione \"Project Ophoenix\" si scopre che l'attuale capo della Camera di Controllo o crimine canadese \u00e8 Cosimo Commisso detto \"The Chosen One\" (\"Il prescelto\") con l'aiuto di Giuseppe e Antonio Commisso in quanto capo della 'ndrina pi\u00f9 influente nell'area di Toronto.\nL'operazione del 2019 \"Canada 'ndrangheta connection\" infine scopre che esiste una struttura intermedia tra la locale di Siderno in Calabria e gli affiliati sidernesi in Canada chiamata: la \"camera di controllo di Toronto\" o \"commissione di Toronto\" che \u00e8 sotto l'egida del \"Crimine di Siderno\" il quale coordina sia le attivit\u00e0 della locale in Canada che a Siderno.\nLocali.\nIn Canada ci sarebbero 9 locali secondo le intercettazioni dell'operazione Crimine del 2010 tra cui:\n'ndrine.\nLe 'ndrine storiche sono quelle dei Papalia, Musitano e dei Luppino di Hamilton a cui si sono aggiunte quelle dell'area di Siderno come i: Commisso e gli alleati Mui\u00e0 e Figliomeni e gli Ursino e i Coluccio di Gioiosa Jonica.\nNell'operazione Crimine sono state individuate anche 7 'ndrine anche a Greater Toronto Area i cui rispettivi capi fino al 2010 erano:\nTutte queste famiglie vengono rappresentate in una commissione il cui capo nell'agosto 2008 era Angelo Figliomeni mentre fino al 2015 era Cosimo Commisso.\n'Ndrangheta per provincia.\n'Ndrangheta in Ontario.\nLa provincia dell'Ontario ed in particolare l'area metropolitana di Toronto son state sin dall'inizio degli anni '20 del secolo scorso l'area in cui la 'ndrangheta si \u00e8 insediata e tuttora opera.\nDi seguito gli ultimi fatti di cronaca avvenuti sul territorio negli ultimi 4 anni.\nIl 26 aprile 2014 viene ucciso a Woodbridge, Toronto il boss Carmine Verduci, esponente di spicco della 'ndrangheta canadese e ricercato dalle forze dell'ordine italiane dal 2010. Verduci, presente in una riunione di 'ndrangheta in Calabria, era uomo di contatto tra le 'ndrine canadesi e quelle della Locride ed in particolare con Giuseppe Commisso, detto \"U Mastru\" finch\u00e9 quest'ultimo non fu arrestato nel 2010.\nIl morto sembra rientri nella guerra di mafia con la famiglia Rizzuto di Cosa Nostra americana o tra le altre famiglie calabresi che si starebbero spartendo ci\u00f2 che \u00e8 stato lasciato dai Rizzuto stessi tra il Qu\u00e9bec e l'Ontario. Verduci viveva a Woodbridge e aveva una tenuta agricola in Nuova Caledonia.\nSempre nel 2014 su mandato di cattura internazionale viene arrestato a Vaughan, Toronto, il boss della 'Ndrangheta calabrese Carmelo Bruzzese, accusato di associazione mafiosa. Bruzzese era legatissimo a Carmine Verduci.\nIl 2 giugno 2015 la Combined Forces Special Enforcement Unit (unit\u00e0 speciale di rinforzo delle forze combinate) arresta 19 persone a Vaughan in Ontario accusate di avere collegamenti o essere coinvolti con la 'ndrangheta nella Grande Toronto Area tra cui il presunto capo Giuseppe Ursino (1953) di Bradford (solo al comando dopo l'omicidio di Verduci) ma anche: Diego Serrano (1949) di Vaughan, Marco Maone (1983) di Toronto, Cosmin Dracea di Toronto, Nicodemo Barbaro (1957) di North York, Giuseppe Scordo di Vaughan, Antonio Agresta (1972) di Hamilton, Carlo Fazzari (1974) di Hamilton, Giuseppe Nesci (1957) di Woodbridge e Antonio Mediati di Oakville.\nNel 2015 con l'operazione Acero (poi Acero-Krupy) si scopre un traffico di droga internazionale messo in piedi negli ultimi 3 anni dalle 'ndrine di Marina di Gioiosa Jonica.\nIl 31 gennaio 2016 muore in casa a Toronto Rocco Zito (1928), presunto boss canadese e membro della camera di controllo del Canada ormai dal 2008 non pi\u00f9 coinvolto in attivit\u00e0 criminali, ucciso dal genero Domenico Scopelliti che si \u00e8 immediatamente costituito.\nA seguito dell'operazione \"Falsa politica\" del 2012 e dell'omonimo processo ad aprile 2017 viene riconosciuto in appello che Salvatore Commisso (1941) fosse con dote di quartino il mastro di giornata della locale di Marina di Gioiosa Jonica e di Toronto e che curasse i rapporti con Giuseppe Commisso, detto \"U Mastru\" in Calabria.\nAd aprile 2018 il Canada nella figura del tribunale amministrativo dell'Immigration and Refugee Board of Canada apre una istanza di espulsione per lo 'ndranghetista Vincenzo DeMaria.\nIl 27 aprile 2018 si conclude il processo \"project-Ophenix\" Giuseppe, detto Pino, Ursino di Bradford viene giudicato colpevole di traffico di cocaina, attivit\u00e0 illecita effettuata per conto della 'ndrangheta. Per la prima volta dal 1997, anno in cui \u00e8 stato istituito il reato di organizzazione criminale\", la 'ndrangheta viene riconosciuta come organizzazione criminale.\nAll'operazione il collaboratore di giustizia Carmine Guido il quale anche se non affiliato partecipa al traffico internazionale di cocaina tra Canada, Giamaica, Costa Rica e Repubblica Dominicana condotto da Giuseppe Ursino e registra le conversazioni e gli incontri.\nIl 29 giugno 2018 vengono uccisi a Woodbridge (Vaughan) Cosimo Commisso e la sua ragazza Chantelle Almeida, lui pur non essendo coinvolto in fatti criminali \u00e8 in relazione familiari con la 'ndrina dei Commisso dell'area di Toronto.\nIl 9 marzo 2020 viene ucciso a colpi di pistola a Stoney Creek (Hamilton) l'agente immobiliare Giorgio Barresi.\nPresenza in Ontario.\nCitt\u00e0 con la presenza di 'ndrangheta in Ontario\n'Ndrangheta in Qu\u00e9bec.\nDal 2011 al 2017 sembra sia in corso una guerra di mafia interna al Clan Rizzuto che lasciando un \"vuoto di potere\" sta permettendo alle 'ndrine di Hamilton (Ontario) di espandersi nella citt\u00e0 di Montr\u00e9al.\nMedia.\nDi seguito i media canadesi in cui si \u00e8 discusso o trattato di 'ndrangheta."}
{"id": "5310882", "revid": "287204", "url": "https://it.wikipedia.org/wiki?curid=5310882", "title": "82464 Jaroslavbo\u010dek", "text": "82464 Jaroslavbo\u010dek \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 3,0887347\u00a0UA e da un'eccentricit\u00e0 di 0,1074873, inclinata di 0,67464\u00b0 rispetto all'eclittica.\nL'asteroide \u00e8 dedicato all'astronomo ceco Jaroslav Bo\u010dek."}
{"id": "5310883", "revid": "287204", "url": "https://it.wikipedia.org/wiki?curid=5310883", "title": "Lingtren", "text": " Il Lingtren \u00e8 una montagna dell'Himalaya alta 6749\u00a0m e situata a 8\u00a0km in linea d'aria dall'Everest, sul confine tra il Nepal e la Regione Autonoma del Tibet, governata dalla Cina. Il Lingtren \u00e8 stato salito per la prima volta nell'agosto del 1935 da una spedizione britannica guidata da Eric Shipton.\nGeografia.\nLa cresta ovest che scende dalla cima dell'Everest trova il suo punto pi\u00f9 basso nella sella chiamata Lho La (6026\u00a0m), per risalire in seguito alla cima del Khumbutse (6665\u00a0m). Da qui scende fino ai 6204\u00a0m di un altro colle, privo di nome, e riprende a salire fino a formare la vetta del Lingtren; da qui si abbassa ai 6126\u00a0m di un'altra forcella, il Nup La, e continua a risalire fino alla cima del Pumori (7165\u00a0m). A sud di tale cresta si trova la valle nepalese del Western Cwm, all'interno della quale scende in direzione nord-est il ghiacciaio Khumbu, che termina nell'enorme seraccata della cascata Khumbu; al termine di quest'ultima la valle svolta decisamente e riprende a scendere verso sud-ovest. All'apice di questo angolo si trova il Lingtren.\nA nord della cresta ovest, in territorio tibetano, il braccio occidentale del ghiacciaio Rongbuk scende verso est per raggiungere il corpo principale della massa glaciale. Nei pressi del Lingtren il ghiacciaio Khumbu si trova ad un'altitudine di 5400\u00a0m, mentre dall'altra parte il Rongbuk si trova a 6000\u00a0m.\nGeologicamente, la parete sud della montagna \u00e8 composta da uno spesso strato di granito sovrapposto ad una massa di gneiss scuro nella quale sono presenti consistenti intrusioni granitiche.\nScoperta.\nIl Lingtren pu\u00f2 essere facilmente avvistato dai villaggi abitati della valle del Khumbu, in Nepal, ma fu scoperto da esploratori occidentali solo nel 1921, nel corso della prima spedizione britannica all'Everest. Mentre effettuavano la ricognizione della zona a nord della montagna per cercare una via di salita, George Mallory e Guy Bullock tentarono di raggiungere lo spartiacque formato dalla cresta ovest, che avevano ritenuto impercorribile fino alla vetta dell'Everest, per vedere cosa ci fosse sul lato sud della montagna. In questa occasione scoprirono il Lingtren, che per\u00f2 non salirono, aggirandolo pi\u00f9 a ovest per approdare al Nup La; da qui il profondo burrone che separava il passo dal Western Cwm e gli enormi seracchi della cascata Khumbu li fecero desistere dall'intraprendere questa via.\nPrima salita.\nNel corso della spedizione britannica all'Everest del 1935 la regione fu nuovamente esplorata; Eric Shipton e il neozelandese Dan Bryant scalarono numerose cime, tra le quali tre nel gruppo del Lingtren; la vetta principale fu una di queste. Mentre discendevano un'affilata cresta ghiacciata una cornice cedette sotto di loro, e Bryant cadde; fortunatamente Shipton riusc\u00ec a trattenere la corda alla quale era attaccato il compagno. Con l'aiuto della piccozza Bryant riusc\u00ec a risalire e a riguadagnare la cresta."}
{"id": "5310896", "revid": "287204", "url": "https://it.wikipedia.org/wiki?curid=5310896", "title": "76628 Koz\u00ed Hr\u00e1dek", "text": "76628 Koz\u00ed Hr\u00e1dek \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,1031614\u00a0UA e da un'eccentricit\u00e0 di 0,0408247, inclinata di 11,44167\u00b0 rispetto all'eclittica."}
{"id": "5310897", "revid": "635893", "url": "https://it.wikipedia.org/wiki?curid=5310897", "title": "Meir Slutsky", "text": ""}
{"id": "5310899", "revid": "177744", "url": "https://it.wikipedia.org/wiki?curid=5310899", "title": "90892 Betl\u00e9msk\u00e1 kaple", "text": "90892 Betl\u00e9msk\u00e1 kaple \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,8084838\u00a0UA e da un'eccentricit\u00e0 di 0,0327496, inclinata di 3,82568\u00b0 rispetto all'eclittica."}
{"id": "5310903", "revid": "287204", "url": "https://it.wikipedia.org/wiki?curid=5310903", "title": "91275 Billsmith", "text": "91275 Billsmith \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3858902\u00a0UA e da un'eccentricit\u00e0 di 0,1458636, inclinata di 2,92386\u00b0 rispetto all'eclittica."}
{"id": "5310905", "revid": "287204", "url": "https://it.wikipedia.org/wiki?curid=5310905", "title": "91607 Delaboudiniere", "text": "91607 Delaboudiniere \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,9630841\u00a0UA e da un'eccentricit\u00e0 di 0,1149094, inclinata di 2,49860\u00b0 rispetto all'eclittica."}
{"id": "5310908", "revid": "287204", "url": "https://it.wikipedia.org/wiki?curid=5310908", "title": "145559 Didierm\u00fcller", "text": "145559 Didierm\u00fcller \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,9933284\u00a0UA e da un'eccentricit\u00e0 di 0,1150416, inclinata di 11,12268\u00b0 rispetto all'eclittica."}
{"id": "5310912", "revid": "28592", "url": "https://it.wikipedia.org/wiki?curid=5310912", "title": "Diocesi di Frisinga", "text": ""}
{"id": "5310914", "revid": "339392", "url": "https://it.wikipedia.org/wiki?curid=5310914", "title": "Cascata del Khumbu", "text": ""}
{"id": "5310915", "revid": "28592", "url": "https://it.wikipedia.org/wiki?curid=5310915", "title": "Vescovo di Frisinga", "text": ""}
{"id": "5310916", "revid": "123592093", "url": "https://it.wikipedia.org/wiki?curid=5310916", "title": "Rui Silva (calciatore 1994)", "text": "Caratteristiche tecniche.\nDi ruolo portiere, \u00e8 abile nelle uscite alte, oltre a disporre di buoni riflessi e trasmettere tranquillit\u00e0 al reparto difensivo. Si distingue anche per l'abilit\u00e0 nel gioco di piedi.\nCarriera.\nClub.\nNacional.\nSilva ha iniziato il suo sviluppo presso il Maia prima di completarlo presso Nacional, cui \u00e8 entrato a far parte nel 2012. Ha fatto il suo debutto professionale il 26 gennaio 2014 in una partita ininfluente del gruppo nella Ta\u00e7a da Liga a Leix\u00f5es, mantenendo la porta inviolata in una vittoria per 2-0. Il suo debutto in Primeira Liga \u00e8 avvenuto l'11 maggio nell'ultima gara in trasferta contro il Gil Vicente, regalando e subendo il rigore con cui Diogo Viana ha segnato l'unico gol.\nSilva alla fine divenne la prima scelta per la squadra guidata da Manuel Machado, superando il brasiliano Eduardo Gottardi.\nGranada.\nIl 27 gennaio 2017, Silva ha firmato un contratto di quattro anni e mezzo con il Granada, club spagnolo della Liga, in sostituzione di Oier Olaz\u00e1bal, diretto al Levante. Con un costo di 1,5 milioni di euro, \u00e8 stato completamente inutilizzato nella sua prima stagione in cui gli andalusi sono retrocessi in Segunda Divisi\u00f3n, poich\u00e9 Guillermo Ochoa era titolare fisso.\nSilva \u00e8 rimasto la seconda scelta, questa volta dietro Javi Varas, e ha debuttato il 6 settembre 2017 nel secondo turno della Coppa del Re, sconfitta in trasferta per 3-0 contro il Real Zaragoza. Ha collezionato quattro presenze in campionato, la prima \u00e8 stata una sconfitta per 0-1 contro il Rayo Vallecano il 2 dicembre, mentre il veterano spagnolo era in lutto per la morte di un membro della famiglia.\nSotto il nuovo allenatore Diego Mart\u00ednez, Silva \u00e8 diventato il titolare e ha perso solo due partite quando i \"Nazar\u00edes\" sono arrivati secondi dietro all'Osasuna e hanno conseguito la promozione nella stagione 2018-2019. Gli \u00e8 stato assegnato il Trofeo Zamora come miglior portiere del campionato, ed \u00e8 stato anche votato come il migliore nella sua posizione. Sar\u00e0 un punto fermo della squadra spagnola anche nella massima serie contribuendo alla qualificazione per l\u2019Europa League 2020-2021.\nBetis.\nL'11 giugno 2021 viene acquistato a parametro zero dal .\nNazionale.\nDopo avere giocato per le selezioni Under-19, 20 e 21 del Portogallo, il 24 agosto 2020 riceve la sua prima convocazione in nazionale maggiore.\nIl 20 maggio 2021 viene convocato per gli europei. Il 9 giugno seguente debutta nell'amichevole pre-manifestazione vinta 4-0 contro .\nStatistiche.\nPresenze e reti nei club.\n\"Statistiche aggiornate al 9 giugno 2021.\""}
{"id": "5310917", "revid": "287204", "url": "https://it.wikipedia.org/wiki?curid=5310917", "title": "202909 Jakoten", "text": "202909 Jakoten \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 3,1885201\u00a0UA e da un'eccentricit\u00e0 di 0,2971523, inclinata di 17,30521\u00b0 rispetto all'eclittica."}
{"id": "5310919", "revid": "1494169", "url": "https://it.wikipedia.org/wiki?curid=5310919", "title": "Frisinga (disambigua)", "text": ""}
{"id": "5310923", "revid": "212348", "url": "https://it.wikipedia.org/wiki?curid=5310923", "title": "Brad Wenstrup", "text": "Biografia.\nNato a Cincinnati, Wenstrup si laure\u00f2 in medicina e lavor\u00f2 come podiatra per molti anni.\nEntrato in politica con il Partito Repubblicano, nel 2009 si candid\u00f2 alla carica di sindaco di Cincinnati sfidando il democratico in carica Mark L. Mallory, ma perse le elezioni.\nNel 2012 si candid\u00f2 alla Camera dei Rappresentanti e nelle primarie repubblicane sconfisse la deputata in carica Jean Schmidt, per poi vincere anche contro l'avversario democratico e divenire cos\u00ec deputato. Fu riconfermato nelle successive elezioni."}
{"id": "5310924", "revid": "177744", "url": "https://it.wikipedia.org/wiki?curid=5310924", "title": "228180 Puertollano", "text": "228180 Puertollano \u00e8 un asteroide della fascia principale. Scoperto nel 2009, presenta un'orbita caratterizzata da un semiasse maggiore pari a 2,1767840\u00a0UA e da un'eccentricit\u00e0 di 0,1760200, inclinata di 4,29759\u00b0 rispetto all'eclittica."}
{"id": "5310926", "revid": "287204", "url": "https://it.wikipedia.org/wiki?curid=5310926", "title": "229425 Grosspointner", "text": "229425 Grosspointner \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 2,6383924\u00a0UA e da un'eccentricit\u00e0 di 0,1591431, inclinata di 2,68563\u00b0 rispetto all'eclittica."}
{"id": "5310927", "revid": "287204", "url": "https://it.wikipedia.org/wiki?curid=5310927", "title": "229440 Filimon", "text": "229440 Filimon \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 2,6598323\u00a0UA e da un'eccentricit\u00e0 di 0,0369397, inclinata di 21,13551\u00b0 rispetto all'eclittica."}
{"id": "5310928", "revid": "177744", "url": "https://it.wikipedia.org/wiki?curid=5310928", "title": "240871 MOSS", "text": "240871 MOSS \u00e8 un asteroide areosecante. Scoperto nel 2006, presenta un'orbita caratterizzata da un semiasse maggiore pari a 2,4167444\u00a0UA e da un'eccentricit\u00e0 di 0,3297667, inclinata di 21,65446\u00b0 rispetto all'eclittica."}
{"id": "5310929", "revid": "720133", "url": "https://it.wikipedia.org/wiki?curid=5310929", "title": "Excelsior Boxe", "text": ""}
{"id": "5310931", "revid": "1005847", "url": "https://it.wikipedia.org/wiki?curid=5310931", "title": "Beacon Hill (Nuovo Galles del Sud)", "text": "Beacon Hill \u00e8 un sobborgo di nord Sydney, nello Stato del Nuovo Galles del Sud in Australia.\nBeacon Hill si trova a 17\u00a0km a nord-est del Distretto affaristico centrale di Sydney, nell'area governativa locale della Municipalit\u00e0 di Warringah.\nStoria.\nBeacon Hill, in italiano: \"Collina del faro trigonometrico\", fu chiamata cos\u00ec poich\u00e9 nel 1881 il Dipartimento delle terre (Department of Lands) costru\u00ec un faro trigonometrico.\nIl 5 ottobre 1857 Daniel Egan, membro del parlamento del Nuovo Galles del Sud, acquist\u00f2 40 acri di terreno.\nLa maggior parte delle case del sobborgo furono costruite nel boom dopo la Seconda guerra mondiale tra gli anni cinquanta e sessanta.\nLe scuole superiori aprirono nel 1964 ma sono state chiuse nel 2002.\nInfrastrutture e trasporti.\nBeacon Hill \u00e8 servita dalle linee di autobus di Sydney Buses."}
{"id": "5310946", "revid": "149485", "url": "https://it.wikipedia.org/wiki?curid=5310946", "title": "Primi ministri della Costa d'Avorio", "text": "I primi ministri della Costa d'Avorio dal 1960 (data di indipendenza dalla Francia) ad oggi sono i seguenti."}
{"id": "5310950", "revid": "599013", "url": "https://it.wikipedia.org/wiki?curid=5310950", "title": "Pedro Miguel dos Santos Oliveira", "text": "Carriera.\nClub.\nNato a Braga, a 10 anni Miguel Oliveira inizia a giocare nelle giovanili della squadra della sua citt\u00e0, lo Sporting Braga. Aggregato al dal 2002 al 2006, passa poi una stagione al e poi dal 2007 al 2009 all'Estoril Praia, sempre in Segunda Liga.\nAcquistato dai ciprioti dell'Erm\u012bs Aradippou, dove milita fino al 2011, torna in patria al Moreirense per la stagione 2011-2012. Nell'estate 2012 si trasferisce all' dove gi\u00e0 alla prima stagione centra la promozione in Primeira Liga. Dal 2013 al 2015 ha modo di giocare due annate in massima serie portoghese.\nLasciato l'Arouca, Miguel Oliveira viene tesserato dal Chaves (in cadetteria), con cui sale in Primeira al termine della stagione 2015-2016. In seguito passa un biennio al e qualche mese alla nel 2018, prima di tornare al Gondomar, questa volta nella squadra riserve. Dal 2019 milita nel Dumiense."}
{"id": "5310953", "revid": "438678", "url": "https://it.wikipedia.org/wiki?curid=5310953", "title": "TTL (Time To Love)", "text": ""}
{"id": "5310954", "revid": "114790423", "url": "https://it.wikipedia.org/wiki?curid=5310954", "title": "Trucks - Trasporto infernale", "text": "Trucks - Trasporto infernale (\"Trucks\") \u00e8 un film televisivo del 1997 diretto da Chris Thomson, tratto dal racconto breve \"Camion\" di Stephen King contenuto nella raccolta \"A volte ritornano\" (1978). \nNel 1986 il racconto era gi\u00e0 stato portato sullo schermo dallo stesso Stephen King col titolo Brivido (film 1986) e la colonna sonora composta dagli AC/DC.\nTrama.\nUna piccola citt\u00e0 della provincia americana, nota per essere un punto di sosta per camionisti e poco altro, sta per essere invasa dal terrore. Improvvisamente un camion si dirige all'impazzata verso persone inermi e provoca decine di vittime. Quello che appare pi\u00f9 incredibile \u00e8 che il veicolo non \u00e8 guidato da nessuno e sembra vivere di vita propria. In poco tempo i sopravvissuti sono ridotti a un piccolo gruppo con poche speranze di salvezza. Fuggire alla furia distruttrice \u00e8 l'unica cosa che conta. Alla fine un elicottero senza pilota aiuta gli ultimi sopravvissuti."}
{"id": "5310980", "revid": "585241", "url": "https://it.wikipedia.org/wiki?curid=5310980", "title": "Ign\u00e1c F\u00fcl\u00f6p Semmelweis", "text": ""}
{"id": "5310982", "revid": "120857747", "url": "https://it.wikipedia.org/wiki?curid=5310982", "title": "Glenn M. Anderson", "text": "Biografia.\nNato a Hawthorne, dopo gli studi all'Universit\u00e0 della California, Los Angeles e il servizio militare, Anderson entr\u00f2 in politica con il Partito Democratico.\nNel 1940 fu eletto sindaco della sua citt\u00e0 e tre anni dopo entr\u00f2 a far parte dell'Assemblea di Stato della California, dove rimase per otto anni.\nNel 1958 venne eletto vicegovernatore della California e nel 1962 ottenne un secondo mandato. Nel 1966 chiese un terzo mandato agli elettori ma fu sconfitto dal repubblicano Robert Finch.\nNel 1968 si candid\u00f2 alla Camera dei Rappresentanti e fu eletto. Negli anni successivi venne rieletto per altri undici mandati, cambiando due volte distretto congressuale. Nel 1992 annunci\u00f2 il suo ritiro dalla politica attiva e lasci\u00f2 il Congresso dopo ventiquattro anni di permanenza.\nAnderson mor\u00ec nel dicembre del 1994 all'et\u00e0 di ottantuno anni."}
{"id": "5310984", "revid": "585241", "url": "https://it.wikipedia.org/wiki?curid=5310984", "title": "Lajos Nems Kov\u00e1cs", "text": ""}
{"id": "5310985", "revid": "126257", "url": "https://it.wikipedia.org/wiki?curid=5310985", "title": "Luca Ferrari", "text": ""}
{"id": "5310986", "revid": "585241", "url": "https://it.wikipedia.org/wiki?curid=5310986", "title": "L\u00e1szl\u00f3 J\u00f3zsef B\u00edr\u00f3", "text": ""}
{"id": "5310990", "revid": "585241", "url": "https://it.wikipedia.org/wiki?curid=5310990", "title": "Ott\u00f3 Titusz Bl\u00e1thy", "text": ""}
{"id": "5310993", "revid": "125284313", "url": "https://it.wikipedia.org/wiki?curid=5310993", "title": "William Klinger", "text": "Biografia.\nNato da famiglia originaria di Pakrac in Slavonia a Fiume nel 1972, vi frequent\u00f2 le locali scuole italiane. Nel 1997 si laure\u00f2 con lode in Storia all'Universit\u00e0 di Trieste con una tesi dal titolo \"Leggi e spiegazione in storia: un approccio naturalistico\", mentre frequentava anche l'Universit\u00e0 di Klagenfurt grazie a una borsa di studio assegnatagli dal governo austriaco. Nel 2001 ottenne un master alla Central European University di Budapest. Nel 2007 si addottor\u00f2 all'Istituto universitario europeo a Fiesole (FI), con una tesi intitolata \"Negotiating the Nation. Fiume: from Autonomism to State Making (1848-1924)\".\nKlinger era poliglotta e oltre all'italiano e al croato parlava tedesco, inglese, friulano, russo, ungherese e sloveno.\nResidente a Gradisca d'Isonzo, in provincia di Gorizia, era ricercatore presso il Centro di ricerche storiche di Rovigno in Istria. I suoi studi si concentrarono sulla storia dei Balcani e della Jugoslavia comunista in particolare. Uno dei suoi saggi pi\u00f9 noti \u00e8 dedicato alla storia dell'OZNA, la polizia segreta comunista di Tito creata in piena seconda guerra mondiale e in seguito trasformata nell'UDBA, il principale strumento repressivo del partito unico e collante principale del regime.\nKlinger fu ucciso il 31 gennaio 2015 a New York sul bordo della piscina dell'Astoria Park al Queens dallo statunitense di origini fiumane Alexander Bonich, suo presunto amico, con due colpi di pistola (uno alla schiena e uno alla nuca), in seguito a una lite. Lo studioso si trovava negli Stati Uniti d'America per un ciclo di conferenze sulla storia dell'ex Jugoslavia."}
{"id": "5310994", "revid": "585241", "url": "https://it.wikipedia.org/wiki?curid=5310994", "title": "Kurt Otto Friedrichs", "text": ""}
{"id": "5311005", "revid": "585241", "url": "https://it.wikipedia.org/wiki?curid=5311005", "title": "Nelly Alexsandra Kamwelu", "text": ""}
{"id": "5311007", "revid": "585241", "url": "https://it.wikipedia.org/wiki?curid=5311007", "title": "Jakaya Mrisho Kikwete", "text": ""}
{"id": "5311008", "revid": "585241", "url": "https://it.wikipedia.org/wiki?curid=5311008", "title": "Henry Joseph Shindika", "text": ""}
{"id": "5311011", "revid": "767487", "url": "https://it.wikipedia.org/wiki?curid=5311011", "title": "Daniel Kablan Duncan", "text": "Dal 2017 al 2020 \u00e8 stato Vicepresidente della Costa d'Avorio.\nIn precedenza era stato Primo ministro del Paese per due mandati, dal dicembre 1993 al dicembre 1999, e dal novembre 2012 al gennaio 2017."}
{"id": "5311012", "revid": "585241", "url": "https://it.wikipedia.org/wiki?curid=5311012", "title": "Tord Tamerlan Teodor Thorell", "text": ""}
{"id": "5311029", "revid": "104458", "url": "https://it.wikipedia.org/wiki?curid=5311029", "title": "Susan Corrock", "text": ""}
{"id": "5311030", "revid": "123307924", "url": "https://it.wikipedia.org/wiki?curid=5311030", "title": "Stanza Rossa (Marvel Comics)", "text": "La Stanza Rossa (\"Red Room\") \u00e8 un luogo fittizio dei fumetti creato da Richard Morgan (testi) e Goran Parlov (disegni), pubblicato dalla Marvel Comics. La sua prima apparizione avviene in \"Black Widow\" (Vol. 2) n. 3 (gennaio 2005).\nLa Stanza Rossa (, traslitterato: \"Krasnaja Komnata\") \u00e8 il luogo dove, prima il KGB e poi l'FSB, addestra, tramite allenamenti fisici, lavaggi del cervello e esperimenti genetici, gruppi di bambine al fine di trasformarle in assassine infallibili e senza scrupoli, selezionandone una su ogni classe per farne la punta di diamante dello spionaggio russo: la Vedova Nera (, traslitterato: \"Chyornaya Vdova\").\nStoria.\nLa Stanza Rossa, e il Programma Vedova Nera (\"Black Widow Ops Program\"; , traslitterato: \"Programma Chyornaya Vdova\") hanno inizio durante la guerra fredda, presumibilmente verso la fine degli anni quaranta, quando degli agenti del futuro KGB coinvolgono alcuni tra gli scienziati pi\u00f9 brillanti dell'Unione Sovietica in un'operazione volta alla creazione di super-agenti dormienti da infiltrare in Cina e nell'occidente. La principale mente dietro alla Stanza Rossa \u00e8 il professor Grigor Ivanovich Pchelintsov (), luminare nel campo della manipolazione dei ricordi che condiziona il cervello delle bambine facendo loro credere di star studiando danza classica al Teatro Bol'\u0161oj ().\nOltre a tale lavaggio del cervello, a intensivi esercizi ginnico-marziali e a vari indottrinamenti spionistici, le giovani cavie del programma vengono sottoposte al Trattamento Kudrin (, traslitterato: \"Kudrin Lechenie\"), siero sviluppato dalla genetista Ljudmila Antonovna Kudrin () volto a conferire alle giovani capacit\u00e0 fisiche sovrumane e invecchiamento rallentato.\nPer un certo periodo la Stanza Rossa ha anche addestrato spie maschili nel Programma Ragno Lupo (\"Wolf Spider Ops Program\"; , traslitterato: \"Programma Volk Pauk\"), che tuttavia si \u00e8 rivelato fallimentare in quanto l'unico cadetto sopravvissuto, Niko Constantin (), si \u00e8 rivelato incontrollabile ed \u00e8 stato mandato in un gulag portando allo smantellamento di Ragno Lupo.\nNatasha Romanoff (), seguita nel suo addestramento dall'agente Ivan Petrovich Bezukhov (), \u00e8 stata per anni l'orgoglio del Programma Vedova Nera ma, successivamente, si \u00e8 ribellata e ha tradito i servizi segreti del suo paese divenendo una supereroina e stabilendosi negli Stati Uniti; motivo per il quale la Stanza Rossa ha assegnato all'agente Pyotr Vasilievich Starkovsky () l'addestramento dell'ex-spia GRU quindicenne Yelena Belova () che diviene la nuova Vedova Nera, sebbene neanche lei rimanga a lungo fedele alla causa.\nLa Stanza Rossa ha avuto come addestratore anche il Soldato d'Inverno e ha rapito Omega Red per svolgere esperimenti su di lui volti a rafforzarne il fattore di guarigione, sebbene in seguito questi sia fuggito impedendo loro di ultimare i lavori. Inoltre ha tentato di far scoppiare una guerra tra Russia e Giappone ed ha cresciuto tra le sue mura Nadia Pym, rapita alla nascita dai servizi segreti russi."}
{"id": "5311036", "revid": "70712266", "url": "https://it.wikipedia.org/wiki?curid=5311036", "title": "J.P. Mallory", "text": ""}
{"id": "5311037", "revid": "767487", "url": "https://it.wikipedia.org/wiki?curid=5311037", "title": "Associazione Calcio Monza 1928-1929", "text": "Questa voce raccoglie le informazioni riguardanti l'Associazione Calcio Monza nelle competizioni ufficiali della stagione 1928-1929.\nStagione.\nNella squadra brianzola priva dell'attaccante Angelo Ferraris, prestato al Novara, viene rimpolpata dall'inserimento di molti giovani. Rientra in squadra Carlo Villa autore di cinque centri.\nStatistiche.\nStatistiche dei giocatori.\nRiserve: Piffarerio; Berera, Banfi; Micucci, Giacomo Villa, Corradi; Crippa (capitano), Rovelli, Ferraris, Carlo Villa, Spialtini."}
{"id": "5311040", "revid": "124198705", "url": "https://it.wikipedia.org/wiki?curid=5311040", "title": "The Voice of Italy (terza edizione)", "text": "La terza edizione di The Voice of Italy viene trasmessa in prima serata in televisione su Rai 2 e Rai HD, ed in radio su RTL 102.5, dal 25 febbraio al 27 maggio 2015, per un totale di quattordici puntate. Il conduttore riconfermato \u00e8 Federico Russo affiancato da Valentina Correani.\nL'edizione \u00e8 stata vinta da Fabio Curto, concorrente del Team Fach, composto da Roby e Francesco Facchinetti.\nCast e promo.\nI coach riconfermati nella terza edizione sono: Piero Pel\u00f9 (TeamPel\u00f9), J-Ax (Team J-Ax/Team Losers 2.0) e Noemi (Team Noemi). Il posto di Raffaella Carr\u00e0 viene preso dal duo Facchinetti (Team Fach), composto dal padre Roby ed il figlio Francesco, seduti in un'unica poltrona per due.\nRiconfermati i conduttori della trasmissione, con Federico Russo presentatore e Valentina Correani co-conduttrice e web-reporter.\nTra dicembre 2014 e gennaio 2015 vengono trasmessi i primi messaggi pubblicitari della nuova edizione del programma, dove si intravede lo studio di The Voice con un microfono al centro del palco e si pu\u00f2 ascoltare la canzone \"No One\" di Alicia Keys cantata da Suor Cristina Scuccia, vincitrice della seconda edizione, durante la sua \"blind audition\" dell'anno precedente.\nDa febbraio viene trasmesso il promo che mostra i coach della terza edizione e viene pubblicato su YouTube un promo con i conduttori e i coach che riprende la sigla di apertura della serie televisiva \"True Detective\" e successivamente un altro dove i coach parodiano il film \"50 sfumature di grigio\".\nAd una settimana prima dell'inizio della terza edizione, il 18 febbraio 2015, viene trasmesso su Rai 2 in seconda serata lo speciale The Voice Story, dove vengono riproposti i momenti migliori delle prime due edizioni del programma.\nTeam.\nLegenda:\nBlind Auditions.\nLegenda:\nPrima puntata.\nLa prima puntata \u00e8 andata in onda il 25 febbraio 2015. I quattro coach si sono esibiti in I Love Rock 'n' Roll.\nSeconda puntata.\nLa seconda puntata \u00e8 andata in onda il 4 marzo 2015.\nTerza puntata.\nLa terza puntata \u00e8 andata in onda l'11 marzo 2015.\nQuarta puntata.\nLa quarta puntata \u00e8 andata in onda il 18 marzo 2015.\nQuinta puntata.\nLa quinta puntata \u00e8 andata in onda il 25 marzo 2015.\nBattles.\nSpecial coach\nDurante le \"Battles\", ogni coach \u00e8 supportato da una guest star, che aiuter\u00e0 i concorrenti della squadra a cui \u00e8 associato nella preparazione alle sfide a due.\nI quattro special coach sono: Malika Ayane per Roby e Francesco Facchinetti, Arisa per Noemi, Edoardo Bennato per Piero Pel\u00f9 ed Enrico Ruggeri per J-Ax.\nSesta puntata.\nLa sesta puntata \u00e8 andata in onda il 1\u00ba aprile 2015.\nSettima puntata.\nLa settima puntata andr\u00e0 in onda l'8 aprile 2015.\nKnock Out.\nOttava puntata.\nL'ottava puntata \u00e8 andata in onda il 15 aprile 2015.\nNona puntata.\nLa nona puntata \u00e8 andata in onda il 22 aprile 2015.\nLive Show.\nDecima puntata.\nLa decima puntata \u00e8 andata in onda il 29 aprile 2015. Si esibiscono i cinque concorrenti per coach, dei quali tre vengono salvati dal televoto del pubblico ed uno dal coach stesso.\nEsibizione dei coach: I quattro coach si esibiscono con dei loro medley (Roby Facchinetti canta \"Per tutta la vita\", Noemi e Francesco Facchinetti cantano \"Uno di quei giorni\", J-Ax canta \"Spirito\" e Piero Pel\u00f9 canta \"Chi fermer\u00e0 la musica\")\nOspiti: Saint Motel\nCanzoni eseguite dagli ospiti: Cold Cold Man e My Type \nUndicesima puntata.\nL'undicesima puntata \u00e8 andata in onda il 6 maggio 2015. Si esibiscono i quattro concorrenti per coach, dei quali due vengono salvati dal televoto del pubblico ed uno dal coach stesso.\nEsibizione dei coach:\u00a0I 16 artisti si esibiscono sul palco insieme ai loro coach cantando \"We Will Rock You\" dei Queen.\nOspiti: Fedez\nCanzoni eseguite dagli ospiti: \"Magnifico\" e \"L'amore eternit\" con Noemi\nDodicesima puntata.\nLa dodicesima puntata \u00e8 andata in onda il 15 maggio 2015. Si esibiscono i tre concorrenti per coach, dei quali uno viene salvato dal televoto del pubblico ed uno dal coach stesso.\nOspiti: Robert Davi\nCanzoni eseguite dagli ospiti: \"I've Got You Under My Skin\" e \"My Way\" \nEsibizioni di gruppo con i coach\nSemifinale.\nLa tredicesima puntata \u00e8 andata in onda il 19 maggio 2015. In questa puntata si esibiscono i due talenti rimasti per team. Giunger\u00e0 in finale un artista per squadra, quello che ottiene il punteggio pi\u00f9 alto sommando le percentuali del televoto e i 100 punti distribuiti dal coach tra i suoi due concorrenti (60 al preferito e 40 al secondo componente del team).\nOspiti: Robin Schulz, Jason Derulo, Kygo e Conrad Sewell, \u00c1lvaro Soler\nCanzoni eseguite dagli ospiti: \"Prayer in C\" (Robin Schulz con tutti i talenti) e \"Headlights\", \"Talk Dirty\" (Jason Derulo con Keeniatta Baird e Thomas Cheval), \"El mismo sol\" (\u00c1lvaro Soler con Carola Campagna e Sara Vita Felline), \"Firestone\" (Kygo feat. Conrad Sewell)\nFinale.\nLa finale \u00e8 andata in onda il 27 maggio 2015. Nel corso della semifinale, il conduttore Federico Russo ha ufficializzato l'apertura del televoto per tutto il corso della settimana, chiuso poi al termine della prima fase della finale. \u00c8 stato riaperto poi altre due volte, sino alla proclamazione di \"The Voice of Italy 2015\". La prima fase prevede lo schieramento di tre pezzi: una cover, un duetto con il proprio coach e l'inedito. La seconda fase prevede lo schieramento del brano presentato alle Blind Auditions. Infine, la terza ed ultima fase prevede lo schieramento del \"pezzo forte\", ovvero uno dei brani presentati ai Live Show.\nOspiti: Ariana Grande, Tiziano Ferro, Years &amp; Years\nCanzoni eseguite dagli ospiti: Ariana Grande: \"Problem\", \"Break Free\" e \"Love Me Harder\" e \"One Last Time\"; Tiziano Ferro: \"Ti scatter\u00f2 una foto\" e \"Rosso relativo\" e \"Lo stadio\"; Years &amp; Years: \"King\"\nPrima fase\nSeconda fase\nTerza fase\nDiscografia.\nAlbum\nAscolti.\nThe Voice Story.\n\"The Voice Story\", in onda mercoled\u00ec 18 febbraio 2015 in seconda serata dalle 23:45 alle 00:45 su Rai 2, ha raccolto davanti al video 410.000 spettatori con uno share del 4.35%."}
{"id": "5311042", "revid": "1748973", "url": "https://it.wikipedia.org/wiki?curid=5311042", "title": "Scott Maslen", "text": "Biografia.\nMaslen \u00e8 nato a Woolwich, Londra, il 25 giugno 1971 da John e Janet Maslen. Da ragazzo Maslen ammirava i Royal Marines con cui firm\u00f2 per unirsi a loro con due suoi compagni di scuola, all'et\u00e0 di 16 anni. And\u00f2 a Miami a 18 anni in cerca di fortuna dove fu notato dal fotografo Bruce Weber, e da li inizi\u00f2 una carriera di successo come modello internazionale, in giro per il mondo lavorando per Gianni Versace e Giorgio Armani. Cinque anni pi\u00f9 tardi, inizi\u00f2 a dedicarsi alla recitazione. Dopo la formazione presso la Guildhall School of Music and Drama ottenne un ruolo nella serie televisiva di successo \"Lock, Stock...\" nel 2000. Sempre nel 2000 a Maslen fu offerto un ruolo nel film di Guy Ritchie \"Snatch - Lo strappo\" al fianco di Jason Statham, Brad Pitt e Benicio del Toro ma fu costretto da altri impegni a rifiutare. Nello stesso anno Maslen interpret\u00f2 Claude Speed per il video promozionale del videogioco \"Grand Theft Auto II\".\nDa li in avanti continu\u00f2 a lavorare in televisione guadagnando fama nazionale grazie a serie come \"Metropolitan Police\" nel ruolo del sergente Phil Hunter dal 2002 al 2007 e \"EastEnders\" nel ruolo di Jack Branning dal 2007 al 2013. Maslen ha anche partecipato a \"Strictly Come Dancing\" nel 2010 dove ha raggiunto le semifinali. Maslen si \u00e8 sposato con la cantante spagnola Estelle Rubio nel 2008 dopo che la coppia aveva gia avuto un figlio, Zack, nel 2001."}
{"id": "5311046", "revid": "599013", "url": "https://it.wikipedia.org/wiki?curid=5311046", "title": "Anvar Berdiev", "text": "Con 213 gol in 459 incontri di campionato uzbeko (alla media di 0,46 gol a partita) \u00e8 il miglior marcatore nella storia del torneo."}
{"id": "5311057", "revid": "34392", "url": "https://it.wikipedia.org/wiki?curid=5311057", "title": "De Monarchia", "text": ""}
{"id": "5311059", "revid": "287204", "url": "https://it.wikipedia.org/wiki?curid=5311059", "title": "Didimo di Alessandria", "text": ""}
{"id": "5311061", "revid": "991694", "url": "https://it.wikipedia.org/wiki?curid=5311061", "title": "Tintoria (programma televisivo)", "text": ""}
{"id": "5311062", "revid": "447535", "url": "https://it.wikipedia.org/wiki?curid=5311062", "title": "Taricone", "text": ""}
{"id": "5311065", "revid": "28592", "url": "https://it.wikipedia.org/wiki?curid=5311065", "title": "Tamiai", "text": ""}
{"id": "5311067", "revid": "767487", "url": "https://it.wikipedia.org/wiki?curid=5311067", "title": "Archivio per la memoria e la scrittura delle donne Alessandra Contini Bonacossi", "text": "L'Archivio per la memoria e la scrittura delle donne Alessandra Contini \u00e8 una associazione volta promuovere la valorizzazione e conservazione della memoria e della scrittura delle donne.\nStoria.\nL'associazione \u00e8 nata a Firenze nell'ottobre 1998 da un gruppo di donne interessate alla valorizzazione e conservazione della memoria e della scrittura femminile. \u00c8 stata intitolata ad Alessandra Contini Bonacossi dopo la sua morte avvenuta nel luglio 2006.\nNel corso degli anni ha curato ricerche, prodotto pubblicazioni, svolto una intensa attivit\u00e0 di organizzazione di conferenze, incontri ecc.\nProgetti di ricerca.\nL'associazione promuove attivit\u00e0 di recupero, inventariazione e studio di archivi di donne in Toscana in un arco di tempo che va dal XVI secolo ai nostri giorni in collaborazione con il Ministero per i Beni e le Attivit\u00e0 Culturali, l'Archivio di Stato di Firenze, l'Universit\u00e0 di Firenze, la Sovrintendenza Archivistica per la Toscana, la Regione Toscana.\nPubblicazioni.\nL'associazione pubblica di alcune serie e collane editoriali in collaborazione con varie case editrici: \"Scrittura e memoria delle donne\" (presso la Firenze University Press), \"Il Genio Femminile (presso Societ\u00e0 editrice fiorentina)\" e \"Memoria e scrittura delle donne\" (presso la Edizioni di Storia e Letteratura) "}
{"id": "5311072", "revid": "1645873", "url": "https://it.wikipedia.org/wiki?curid=5311072", "title": "Citt\u00e0 del Kirghizistan", "text": "Lista di citt\u00e0 del Kirghizistan, nazione dell'Asia."}
{"id": "5311086", "revid": "1494169", "url": "https://it.wikipedia.org/wiki?curid=5311086", "title": "Loud Tour", "text": ""}
{"id": "5311088", "revid": "124808", "url": "https://it.wikipedia.org/wiki?curid=5311088", "title": "Trucks", "text": ""}
{"id": "5311089", "revid": "599013", "url": "https://it.wikipedia.org/wiki?curid=5311089", "title": "El\u00edas M\u00e1r \u00d3marsson", "text": "Carriera.\nClub.\nKeflav\u00edk.\n\u00d3marsson ha esordito nell'\u00darvalsdeild con la maglia del Keflav\u00edk. Il 16 settembre 2012, infatti, \u00e8 subentrato ad Einar Orri Einarsson nella vittoria per 5-0 sul Fram Reykjav\u00edk. Il 14 luglio 2013 ha realizzato la prima rete nella massima divisione islandese, nella sconfitta casalinga per 1-2 contro il Brei\u00f0ablik. \u00c8 rimasto in forza al Keflav\u00edk per un triennio, totalizzando 37 presenze e 8 reti in campionato.\nV\u00e5lerenga.\nIl 30 gennaio 2015, il V\u00e5lerenga ha reso noto d'aver trovato un accordo con il Keflav\u00edk per il trasferimento di \u00d3marsson in Norvegia, soggetto al buon esito delle rituali visite mediche. Il 5 febbraio, il calciatore ha firmato un contratto triennale con il nuovo club. Ha scelto la maglia numero 22. Ha esordito in Eliteserien in data 9 maggio, subentrando ad Alexander Mathisen nella sconfitta interna per 0-2 contro lo Stab\u00e6k. Il 5 luglio successivo ha segnato le prime reti in massima divisione, con una doppietta nella vittoria esterna per 1-2 sull'Odd. Ha chiuso la prima stagione con 17 presenze e 5 reti tra tutte le competizioni. \u00c8 rimasto in forza al V\u00e5lerenga fino ad agosto 2016.\nIFK G\u00f6teborg.\nL'8 agosto 2016, gli svedesi dell'IFK G\u00f6teborg hanno annunciato sul proprio sito ufficiale l'ingaggio in prestito di \u00d3marsson. Il 15 novembre successivo, l'IFK G\u00f6teborg ha usufruito del diritto di riscatto del calciatore che si era riservato, riscattandone il cartellino a titolo definitivo: \u00d3marsson si \u00e8 legato al club fino al 30 giugno 2020.\nExcelsior.\nIl 10 agosto 2018 viene acquistato dall'.\nN\u00eemes.\nIl 27 luglio 2021 viene ceduto al .\nNazionale.\nA livello giovanile, \u00d3marsson ha rappresentato l'Islanda a livello Under-17, Under-19 e Under-21. Per quanto riguarda quest'ultima selezione, ha debuttato in data 8 settembre 2014, sostituendo Arn\u00f3r Ingvi Traustason nel pareggio per 1-1 contro la Francia.\nAgli inizi del 2015, ha partecipato ad una tourn\u00e9e disputata dalla Nazionale maggiore negli Stati Uniti d'America, nel corso della quale l'Islanda avrebbe giocato due partite contro il . Il 16 gennaio, \u00d3marsson \u00e8 stato impiegato nella prima di queste, sostituendo R\u00farik G\u00edslason nel successo della sua squadra per 1-2.\nStatistiche.\nPresenze e reti nei club.\n\"Statistiche aggiornate all'8 agosto 2016.\""}
{"id": "5311091", "revid": "1305772", "url": "https://it.wikipedia.org/wiki?curid=5311091", "title": "Tamias", "text": ""}
{"id": "5311104", "revid": "767487", "url": "https://it.wikipedia.org/wiki?curid=5311104", "title": "Gemma Bovery", "text": "Gemma Bovery \u00e8 un film del 2014 diretto da Anne Fontaine.\nIl soggetto \u00e8 tratto dal romanzo grafico di Posy Simmonds del 1999 intitolato anch'esso \"Gemma Bovery\".\nTrama.\nMartin Joubert ha lasciato Parigi da sette anni e si \u00e8 spostato in provincia, nella Normandia, dove lavora come panettiere nel negozio appartenuto ai genitori. Appassionato di letteratura e in particolare di Gustave Flaubert, ha come romanzo preferito \"Madame Bovary\".\nIl film inizia con Martin che va a casa di Charlie Bovery mentre brucia le cose di Gemma Bovery. In questa occasione Martin entra in possesso del diario di lei dove ripercorre la storia del matrimonio con Charlie.\nGemma e Charlie erano una coppia inglese trasferitasi nella casa vicina a quella di Martin il quale \u00e8 incuriosito dal cognome della coppia: Bovery e dal nome della donna: Gemma molto simile a quello di Emma Bovary. Inoltre le coincidenze sono ancora ampie in quanto il marito si chiama Charlie che \u00e8 l'inglese di Charles, stesso nome del marito di Emma Bovary, e come quest'ultima vivono non distante da Rouen, come nel celebre romanzo di Flaubert.\nAttratto dalla bellezza della ragazza, Martin comincia a frequentare i nuovi vicini e in particolare rivede nella bella Gemma Bovery l'eroina del suo romanzo preferito.\nLa tranquillit\u00e0 coniugale di Gemma viene stravolta da una passione per un giovane del paese, Herv\u00e9 de Bressigny, mandato nel castello di famiglia da sua madre per prepararsi ad un esame universitario. Per Martin la vicenda sembra avere troppe corrispondenze con la vita di Madame Bovary. L'uomo si sente quindi responsabile per il destino di Gemma, e vuole fare tutto il possibile per evitare che finisca in modo tragico.\nIl marito di Gemma, nel frattempo, scoperto il tradimento della moglie, la lascia per tornare a Londra. Joubert si inventa una falsa lettera del giovane amante in cui le dice che non ha intenzione di continuare la relazione, ricalcata su una simile che trova scritta nel libro di Flaubert, che recapita di nascosto a Gemma, la quale cerca spiegazioni ma il ragazzo \u00e8 gi\u00e0 tornato a casa con la madre. Gemma, rimasta sola, ritrova da una coppia di vicini snob a cui sta decorando la casa, una sua vecchia fiamma, Patrick, che ha lasciato anni prima dopo averne scoperto il tradimento. Nonostante l'iniziale rifiuto, l'idea di tornare con lui non le dispiace ma \u00e8 combattuta perch\u00e9 lei ama l'attuale marito.\nJoubert continua a frequentare Gemma e, vedendo che ha comperato del veleno per topi, teme che la ragazza possa avvelenarsi per scelta o per errore - come succede alla protagonista del romanzo di Flaubert. Le rivela anche di essere l'autore della finta lettera del giovane amante e lei, capito di amare ancora il marito, gli manda un sms per riconciliarsi. Gli eventi per\u00f2 precipitano. L'ex fidanzato Patrick va da lei per cercare di riconquistarla ma la ragazza continua a respingerlo, arriva nel frattempo anche il marito il quale, appena entrato in casa ne esce di corsa chiedendo aiuto perch\u00e9 la donna sta male. Gemma \u00e8 infatti morta e Joubert teme che la colpa sia del veleno. In realt\u00e0 la ragazza \u00e8 morta soffocata da un tozzo di pane - pane che Joubert le aveva lasciato davanti alla porta la mattina - e mentre Patrick tentava di farle uscire il boccone, l'arrivo del marito, equivocando la situazione, ha impedito che la donna si salvasse.\nAl funerale tutti e tre gli uomini la piangono e anche il giovane amante, tornato per l'occasione, depone fiori sulla sua tomba. Sei mesi dopo, una nuova coppia viene ad abitare nella villetta di fronte alla casa di Joubert.\nDistribuzione.\nIl film \u00e8 uscito nelle sale cinematografiche francesi il 10 settembre 2014, mentre in Italia \u00e8 stato distribuito il 29 gennaio 2015."}
{"id": "5311105", "revid": "585241", "url": "https://it.wikipedia.org/wiki?curid=5311105", "title": "Charles Joseph La Trobe", "text": ""}
{"id": "5311106", "revid": "287204", "url": "https://it.wikipedia.org/wiki?curid=5311106", "title": "Panagiotis Pipinelis", "text": ""}
{"id": "5311107", "revid": "287204", "url": "https://it.wikipedia.org/wiki?curid=5311107", "title": "Panagiotis Samilidis", "text": ""}
{"id": "5311113", "revid": "1149807", "url": "https://it.wikipedia.org/wiki?curid=5311113", "title": "Cantus Circaeus", "text": "Cantus Circaeus (Il canto di Circe) \u00e8 un'opera filosofica in latino di Giordano Bruno pubblicata a Parigi nel 1582 da E. Gillio, a breve distanza dal \"De umbris idearum\". Dedicata a Enrico d'Angoul\u00eame, fratello naturale di Enrico III di Francia, l'opera, in forma dialogica, \u00e8 composta da due dialoghi preceduti da un breve componimento poetico di Bruno stesso, \"Giordano al libro\", e da una dedica introduttiva scritta da Giovanni Regnault, uomo di corte. L'opera \u00e8 considerabile un trattato filosofico di mnemotecnica nel quale l'autore introduce tematiche morali che saranno riprese in opere successive, soprattutto nello \"Spaccio de la bestia trionfante\".\nGeneralit\u00e0.\nRifacendosi al noto mito narrato da Omero, nel primo dialogo la maga Circe opera un incantesimo col quale trasforma gli uomini in animali, mostrando quindi all'ancella Meri come riconoscere la vera natura bestiale degli esseri umani. Il dialogo \u00e8 diviso in trentatr\u00e9 sezioni dette \"questioni\", in quanto strutturate in forma di domande poste da Meri, alle quali Circe d\u00e0 risposta.\nIl secondo dialogo, che ha come protagonisti Borista e Alberico, procede con una descrizione dell'arte della memoria. Il dialogo si articola in due esposizioni, la prima pi\u00f9 complessa, la seconda che l'autore denota come \"arte breve\", in quanto \u00ab\"pi\u00f9 rapida e certa\"\u00bb. Quest'ultima contiene un'applicazione che l'autore definisce \"feconda\" nella quale, molto concisamente, \u00e8 mostrato come memorizzare il primo dialogo, quello fra Circe e la sua ancella.\nIl testo.\nDialogo primo.\nIl primo dialogo ospita il canto di Circe, tre incantesimi in forma di invocazione, le prime due al Sole, l'ultima alle divinit\u00e0 che presiedono ai restanti sei pianeti, per far s\u00ec che gli \u00ab\"esseri si mostrino nelle loro figure esteriori e veritiere\"\u00bb. Le invocazioni sono associate a rituali magici coi quali Circe, assistita da Meri, trasforma infine gli uomini in animali. I rituali prevedono anche l'uso delle lettere dell'alfabeto, di segni misteriori (\"characteres\") e di sigilli, elementi che ricorrono spesso nell'opera bruniana.\nAvvenuta la trasformazione, Meri mostra terrore e meraviglia nel vedere gli straordinari effetti della magia, ma Circe la rassicura: le bestie che ella ora pu\u00f2 vedere hanno perso sia l'uso della lingua sia quello della mano tipici degli umani, e per questo sono adesso meno temibili.\nIl dialogo procede con Circe che mostra a Meri come riconoscere la natura umana nascosta nelle bestie. Il porco, primo animale che Circe descrive, \u00e8 avaro, barbaro, coperto di fango, duro, eccetera. Le caratteristiche seguono un ordine alfabetico che rimanda a un sistema mnemonico. Un'illustrazione mostra l'animale al centro di una ruota alfabetica, cio\u00e8 un cerchio sulla cui periferia sono disposte lettere dell'alfabeto, qui in numero di ventitr\u00e9. Seguono le descrizioni del cane (il barbaro che aggredisce quanto non riesce a intendere); il mulo (gli scolastici, che si vantano di essere filosofi e eloquenti), eccetera, fino al gallo, che pur bellissimo e solare rappresenta la figura dell'uomo ostinato e litigioso, che finisce per morire in battaglia.\nDialogo secondo.\nIl secondo dialogo \u00e8 un manuale di mnemotecnica, l'arte \u00ab\"che alimenta tutte le altre arti\"\" e egualmente apre la via e rende accessibili innumerevoli invenzioni\"\u00bb. Tale arte \u00e8 difficile da apprendere, occorre un maestro, ma lo sforzo sar\u00e0 ricompensato dai risultati. Sar\u00e0 poi opportuno non fare come Prometeo, che fu bersaglio della collera divina per aver donato il fuoco agli uomini.\nL'esposizione riprende e rielabora quanto gi\u00e0 esposto nel \"De umbris idearum\". L'arte della memoria deve emulare la natura, e le operazioni devono procedere con continuit\u00e0 dal dominio del senso all'atrio della fantasia, da questo seguitare nel campo della facolt\u00e0 cogitativa, e da qui infine terminare nello spazio della memoria. Vengono quindi definiti e discussi i \"sostrati\" e gli \"adiecta\" (o \"forma\"), oggetti creati dalla fantasia da sistemare nei sostrati.\nNell'applicazione feconda Bruno mostra come memorizzare il dialogo precedente. Al testo si fa corrispondere uno scenario che viene via via suddiviso in un maggior numero di spazi, come un appartamento diviso in stanze i cui mobili e i vari oggetti l\u00ec contenuti sono le immagini relative ai concetti espressi nello scritto.\nContenuti.\nLa crisi morale.\nNel \"Cantus\" l'accento di Bruno si sposta decisamente sul piano dell'etica, anche se fondamentalmente il testo resta un trattato di mnemotecnica. Il filosofo, per bocca di Circe, evidenzia, e condanna, una crisi morale derivante dal comportamento degli esseri umani i quali, pi\u00f9 che umani, sembrano invece rassomigliare a bestie. L'artificio retorico che l'autore impiega per sottolineare questa decadenza \u00e8 un incantesimo col quale la maga trasforma gli uomini in animali, ciascuno secondo la propria tendenza ferina in quello che sembra seguire le linee della fisiognomica. Pochissimi saranno gli esseri umani che, al termine della trasformazione, manterranno l'aspetto originario.\nLa trasformazione degli uomini in bestie non \u00e8 un capriccioso sopruso ma la ricomposizione della corrispondenza fra anima e corpo, fra essenza e apparenza, la restituzione del naturale aspetto di ciascun individuo, una corrispondenza che si \u00e8 perduta nella decadenza dei tempi attuali."}
{"id": "5311114", "revid": "297059", "url": "https://it.wikipedia.org/wiki?curid=5311114", "title": "Solco sottonasale", "text": ""}
{"id": "5311116", "revid": "506294", "url": "https://it.wikipedia.org/wiki?curid=5311116", "title": "Il canto di Circe", "text": ""}
{"id": "5311119", "revid": "47767", "url": "https://it.wikipedia.org/wiki?curid=5311119", "title": "Panagiotis Engomitis", "text": ""}
{"id": "5311125", "revid": "1573940", "url": "https://it.wikipedia.org/wiki?curid=5311125", "title": "Cappella di Santa Maria della Valle (Valgrana)", "text": "La cappella di Santa Maria della valle si trova a Valgrana, in Piemonte.\nStoria.\nLa chiesa \u00e8 una delle cappelle pi\u00f9 antiche della valle Grana, appartenuta un tempo ai monaci Benedettini. Fu fondata nei primi decenni dell'anno 1000. Viene citata per la prima volta nella bolla pontificia emanata da papa Alessandro III nel 1179. Nel 1266 venne elevata a priorato. Il primo priore fu Anselmo da Demonte. Uno dei priori pi\u00f9 illustri fu Gabriele di Saluzzo, figlio del marchese Ludovico II, che manterr\u00e0 tale incarico fino al 1535, anno in cui verr\u00e0 nominato vescovo di Aire. Nel 1529 Giovanni Ludovico di Saluzzo don\u00f2 al convento la cappella di Santa Maria assieme ad alcuni terreni. In seguito la cappella venne chiusa al culto; vennero rubate la campana e alcuni oggetti. Nel 1800 l'avvocato Mattia Durando acquist\u00f2 la cappella all'asta.\nDescrizione.\nEdificata probabilmente intorno al 1018 da monaci legati al monastero di Le Puy en Velay in Auvergne, la chiesa si trova in una piccola borgata, Cavaliggi, tra Valgrana e Monterosso Grana.\nIl centro monastico, che ne nacque intorno, di cui oggi si possono solo pi\u00f9 intuire le dimensioni, fu fondamentale per lo sviluppo agrario ed economico della media e bassa valle Grana. Di pianta romana in origine la chiesa ora si presenta senza abside, probabilmente interamente affrescata in origine. La sua vera ricchezza \u00e8 rappresentata da cicli di affreschi di epoca diversa, che spaziano dal XIV al XVI secolo. La chiesa conserva una piccola lastra in pietra con due volti umani e una croce longobarda murata sopra la porta d\u2019ingresso.\nL'edificio misura circa 50 metri quadri e ha tre navate.\nSulla parete destra si possono notare dipinti risalenti al 1400 mentre sulla parete sinistra un dipinto del 1500 dei fratelli Biazzaci.\nDocumentata sin dal XII secolo, fu costruita nel secolo XI dai monaci benedettini provenienti da Puy en Velay, ma conteneva reperti pi\u00f9 antichi tra cui una lapide romana, ora nel museo di Cuneo. Le absidi affrescate furono abbattute nell\u2019Ottocento per ingrandire la cascina adiacente. Si nota ancora un campanile a vela. All\u2019interno tre navate separate da archi poggiati su sei colonne rotonde in muratura. Conserva testimonianze che sembrano far propendere per un\u2019origine assai pi\u00f9 lontana come la piccola lastra in pietra raffigurante due volti umani ed una croce longobarda murata sopra la porta d\u2019ingresso(forse parte di un sarcofago del VII secolo).\nNella navata sinistra sono emersi dipinti trecenteschi : san Cristoforo con a sinistra san Giacomo e a destra una delicata Madonna con Bambino. A questi \u00e8 sovrapposta una deposizione dalla croce, attribuita a Botoneri che nel 1574 affresc\u00f2 il santuario di San Magno. Gli affreschi trecenteschi sono anche sulla parte destra con san Bartolomeo scorticato, san Teofredo (che tiene nelle mani la sua testa decapitata). Nel riquadro successivo vi \u00e8 san Pietro e forse san Michele, poco identificabile a causa dell\u2019interruzione del muro. In basso, tra san Bartolomeo e san Pietro, \u00e8 stato successivamente sovrapposto un riquadro, deteriorato, che forse rappresenta la risurrezione di Lazzaro.\nGli affreschi della navata di destra sono probabilmente quattrocenteschi. Sono stati interrotti, ma solo in parte rovinati, dalla costruzione di un soppalco in legno. Vi sono san Leonardo, santa Margherita, san Giorgio in armatura a cavallo che salva la principessa dal drago. In basso una Madonna, assai rovinata."}
{"id": "5311130", "revid": "287204", "url": "https://it.wikipedia.org/wiki?curid=5311130", "title": "Panagiotis Katsouris", "text": ""}
{"id": "5311134", "revid": "47767", "url": "https://it.wikipedia.org/wiki?curid=5311134", "title": "Panagiotis Danglis", "text": ""}
{"id": "5311137", "revid": "287204", "url": "https://it.wikipedia.org/wiki?curid=5311137", "title": "Panagiotis Kone", "text": ""}
{"id": "5311148", "revid": "287204", "url": "https://it.wikipedia.org/wiki?curid=5311148", "title": "Panagis Tsaldaris", "text": ""}
{"id": "5311150", "revid": "47767", "url": "https://it.wikipedia.org/wiki?curid=5311150", "title": "Themistoklis Sophoulis", "text": ""}
{"id": "5311151", "revid": "33689", "url": "https://it.wikipedia.org/wiki?curid=5311151", "title": "Curry rosso", "text": "Il curry rosso (in thai: \u0e41\u0e01\u0e07\u0e40\u0e1c\u0e47\u0e14; trascrizione RTGS: \"kaeng phet\", trascrizione IPA: , letteralmente: curry piccante) \u00e8 un curry originario della Thailandia, che costituisce uno dei piatti pi\u00f9 popolari della cucina thailandese.\nGli ingredienti principali sono il pesto per curry rosso e il latte di cocco e viene solitamente accompagnato da riso al vapore.\nPesto.\nVi sono diversi tipi di pesto per curry rosso che variano a seconda anche della carne, pesce, verdura o frutta scelti per la preparazione del piatto. Gli ingredienti di base sono aglio, scalogno, peperoncino secco, citronella, galanga, pasta di gamberetti, buccia di combava, semi di coriandolo, semi di cumino, pepe nero e sale.\nTra gli altri ingredienti facoltativi vi sono la curcuma longa fresca come colorante, il coriandolo e acqua nel caso venga preparato con un frullatore. I migliori pesti sono comunque quelli preparati con il mortaio, nel quale gli ingredienti vanno messi secondo un ordine preciso. Il pesto dura tre settimane in frigorifero e tre mesi in congelatore. In commercio il pesto si trova gi\u00e0 pronto, anche disidratato, ma fresco \u00e8 preferibile per i suoi profumi inebrianti.\nAltri ingredienti.\nI principali ingredienti per completare il piatto si scelgono di solito tra carne di pollo, gamberi, manzo, maiale, pesce e anatra, con eventuale aggiunta di verdure. Varianti vegetariane prevedono l'utilizzo di tofu, seitan, zucca, uova, piselli, melanzane, peperoni, ananas ecc.\nCottura.\nMettere a bollire il pesto con il latte di cocco e mischiare per alcuni minuti. Aggiungere la carne/tofu/verdura prescelta e cuocere fino al grado di cottura desiderato. Prima di fine cottura aggiungere salsa di pesce a piacere, la consistenza finale del curry deve risultare preferibilmente cremosa. Servire con riso al vapore ed eventuale coriandolo."}
{"id": "5311160", "revid": "1632387", "url": "https://it.wikipedia.org/wiki?curid=5311160", "title": "Ballads of a Hangman", "text": "Ballads of a Hangman \u00e8 il quattordicesimo album in studio del gruppo musicale power metal tedesco Grave Digger, pubblicato nel 2009 dalla Napalm Records.\nIl disco.\nQuesto \u00e8 l'ultimo album che vede in formazione Manni Schmidt, ex-membro dei Rage. Ed \u00e8 anche l'unico della band in cui sono presenti due chitarristi, l'altro \u00e8 Thilo Hermann. Conosciuto anch'esso per aver fatto parte di un'altra band storica del genere: i Running Wild."}
{"id": "5311169", "revid": "1632387", "url": "https://it.wikipedia.org/wiki?curid=5311169", "title": "The Clans Will Rise Again", "text": "The Clans Will Rise Again \u00e8 il quindicesimo album in studio del gruppo musicale power metal tedesco Grave Digger, pubblicato nel 2010 dalla Napalm Records."}
{"id": "5311173", "revid": "1632387", "url": "https://it.wikipedia.org/wiki?curid=5311173", "title": "Clash of the Gods", "text": "Clash of the Gods \u00e8 il sedicesimo album in studio del gruppo musicale power metal tedesco Grave Digger, pubblicato nel 2012 dalla Napalm Records."}
{"id": "5311175", "revid": "1632387", "url": "https://it.wikipedia.org/wiki?curid=5311175", "title": "Return of the Reaper", "text": "Return of the Reaper \u00e8 il diciassettesimo album in studio del gruppo musicale power metal tedesco Grave Digger, pubblicato nel 2014 dalla Napalm Records."}
{"id": "5311178", "revid": "1632387", "url": "https://it.wikipedia.org/wiki?curid=5311178", "title": "The Last Supper (Grave Digger)", "text": "The Last Supper \u00e8 il dodicesimo album in studio del gruppo musicale power metal tedesco Grave Digger, pubblicato nel 2005 dalla Napalm Records."}
{"id": "5311179", "revid": "547034", "url": "https://it.wikipedia.org/wiki?curid=5311179", "title": "Campionato sudamericano di calcio Under-20 2015", "text": "Il Campionato sudamericano di calcio Under-20 2015 \u00e8 stata la 27\u00aa edizione della competizione organizzata dalla CONMEBOL e riservata a giocatori Under-20. Si \u00e8 svolto in Uruguay tra il 14 gennaio e il 7 febbraio 2015. L' ha vinto per la quinta volta il trofeo. Le prime quattro classificate si qualificano per il Campionato mondiale di calcio Under-20 2015.\nPartecipanti.\nPartecipano al torneo le rappresentative delle 10 associazioni nazionali affiliate alla Confederaci\u00f3n sudamericana de F\u00fatbol:\nStadi e citt\u00e0.\nSono tre le citt\u00e0 ospitanti e quattro gli impianti a disposizione.\nPrima fase.\nSe due o pi\u00f9 squadre avessero terminato il girone a pari punti, la classifica finale sarebbe stata determinata in base a questi criteri:"}
{"id": "5311189", "revid": "1632387", "url": "https://it.wikipedia.org/wiki?curid=5311189", "title": "The Cr\u00fcxshadows", "text": "I The Cr\u00fcxshadows sono un gruppo musicale dallo stile darkwave statunitense, originario della Florida e attivo dal 1992.\nIl loro stile musicale \u00e8 costituito da una combinazione di voci maschili, violini, chitarre e suoni sintetici.\nTra i brani pi\u00f9 famosi del gruppo vi sono \"Sophia\", \"Immortal\" e \"Quicksilver\"."}
{"id": "5311190", "revid": "38120", "url": "https://it.wikipedia.org/wiki?curid=5311190", "title": "Societ\u00e0 Ginnastica Amsicora Hockey Femminile", "text": ""}
{"id": "5311191", "revid": "38120", "url": "https://it.wikipedia.org/wiki?curid=5311191", "title": "Societ\u00e0 Ginnastica Amsicora Hockey Maschile", "text": ""}
{"id": "5311192", "revid": "47767", "url": "https://it.wikipedia.org/wiki?curid=5311192", "title": "Egiziaco", "text": ""}
{"id": "5311217", "revid": "1793900", "url": "https://it.wikipedia.org/wiki?curid=5311217", "title": "Stadio calcistico", "text": ""}
{"id": "5311220", "revid": "31269", "url": "https://it.wikipedia.org/wiki?curid=5311220", "title": "Die Rosenheim-Cops", "text": " Die Rosenheim-Cops \u00e8 una serie televisiva tedesca di genere poliziesco, prodotta dal 2002 dalla ZDF Tra gli interpreti principali, figurano Josef Hanneschl\u00e4ger, Markus B\u00f6ker, Tom Mikulla, Igor Jefti\u0107, Karin Thaler, Marisa Burger, Max M\u00fcller, Karin Thaler, Alexander Duda, Christian K. Schaeffer e Diana Staehly.\nLa serie, che rappresenta un crossover di \"Squadra speciale Lipsia\" (\"SOKO Leipzig\"), viene trasmessa dall'emittente ZDF. Il primo episodio, intitolato \"Der Tote am See\", fu trasmesso in prima visione il 9 gennaio 2002.\nDescrizione.\nProtagonisti sono inizialmente due poliziotti di Rosenheim (Baviera), Korbinian Hofer e Ulrich Satori, spesso in aperto contrasto tra loro per via dei loro caratteri differenti.\nIn seguito Satori, viene trasferito a Monaco e sostituito dal Commissario Capo Lind, che a sua volta lascer\u00e0 Rosenheim per trasferirsi ad Amburgo.\nProduzione e backstage.\nLa serie \u00e8 girata a Monaco di Baviera."}
{"id": "5311227", "revid": "3732", "url": "https://it.wikipedia.org/wiki?curid=5311227", "title": "Agapios III Matar", "text": ""}
{"id": "5311229", "revid": "720133", "url": "https://it.wikipedia.org/wiki?curid=5311229", "title": "Dolce &amp; Gabbana Milano Thunder", "text": ""}
{"id": "5311230", "revid": "3732", "url": "https://it.wikipedia.org/wiki?curid=5311230", "title": "Ignatios IV Sarrouf", "text": ""}
{"id": "5311235", "revid": "3732", "url": "https://it.wikipedia.org/wiki?curid=5311235", "title": "Athanasios V Matar", "text": ""}
{"id": "5311238", "revid": "247222", "url": "https://it.wikipedia.org/wiki?curid=5311238", "title": "Campionato sudamericano Under-20 2015", "text": ""}
{"id": "5311240", "revid": "3732", "url": "https://it.wikipedia.org/wiki?curid=5311240", "title": "Macarios IV Tawil", "text": ""}
{"id": "5311245", "revid": "1494169", "url": "https://it.wikipedia.org/wiki?curid=5311245", "title": "Splatter (disambigua)", "text": ""}
{"id": "5311247", "revid": "3732", "url": "https://it.wikipedia.org/wiki?curid=5311247", "title": "Ignatios V Cattan", "text": ""}
{"id": "5311249", "revid": "1494169", "url": "https://it.wikipedia.org/wiki?curid=5311249", "title": "Splatters", "text": ""}
{"id": "5311250", "revid": "486946", "url": "https://it.wikipedia.org/wiki?curid=5311250", "title": "A caccia di auto", "text": ""}
{"id": "5311251", "revid": "3732", "url": "https://it.wikipedia.org/wiki?curid=5311251", "title": "Maximos III Mazloum", "text": ""}
{"id": "5311255", "revid": "22475", "url": "https://it.wikipedia.org/wiki?curid=5311255", "title": "^H", "text": ""}
{"id": "5311256", "revid": "819508", "url": "https://it.wikipedia.org/wiki?curid=5311256", "title": "Elmer Vasko", "text": "Carriera.\nDi origini slovacche Vasko inizi\u00f2 a giocare ad hockey nella Ontario Hockey Association vestendo per tre stagioni la maglia dei St. Catharines Teepees, formazione giovanile legata alla franchigia dei Chicago Blackhawks con cui vinse la Memorial Cup del 1954.\nAl termine della stagione 1955-56 esord\u00ec fra i professionisti disputando alcuni incontri in American Hockey League con il farm team dei Buffalo Bisons. Esord\u00ec in National Hockey League nella stagione 1956-1957 con i Blackhawks divenendo subito un titolare. Vasko si contraddistinse da subito per uno stile di gioco aggressivo specie nelle cariche agli avversari, tanto da meritarsi l'appellativo di \"Moose\" (\"alce\" in inglese) da parte dei tifosi del Chicago Stadium. All'inizio Vasko stesso credeva di essere criticato e fischiato ma solo dopo scopr\u00ec del soprannome ricevuto dal pubblico.\nCon la franchigia di Chicago Vasko vinse la Stanley Cup nella stagione 1960-1961. Nelle stagioni successive fu candidato pi\u00f9 volte al James Norris Trophy, premio per il miglior difensore della NHL, e fu incluso per due volte nell'NHL Second All-Star Team, oltre a partecipare a tre edizioni dell'NHL All-Star Game.\nVasko si ritir\u00f2 una prima volta nel 1966 tuttavia nell'estate del 1967 in occasione dell'NHL Expansion Draft fu convinto dal general manager dei Minnesota North Stars Wren Blair a ritornare sul ghiaccio. Gioc\u00f2 in NHL per altre tre stagioni fino al ritiro definitivo giunto nel 1970. Vasko mor\u00ec nel novembre del 1998 a causa di un cancro."}
{"id": "5311269", "revid": "2153076", "url": "https://it.wikipedia.org/wiki?curid=5311269", "title": "Hats Off to the Buskers", "text": "Hats Off to the Buskers \u00e8 il primo album in studio del gruppo musicale indie rock scozzese The View, pubblicato nel 2007."}
{"id": "5311275", "revid": "834", "url": "https://it.wikipedia.org/wiki?curid=5311275", "title": "Bird Feathers", "text": "Bird Feathers \u00e8 un album a nome di Phil Woods, Gene Quill, Jackie McLean, John Jenkins e Hal McKusick, pubblicato dalla New Jazz Records (Prestige Records) nel 1958. \nI brani del disco furono registrati negli studi di Rudy Van Gelder di Hackensack, New Jersey (Stati Uniti) nelle date indicate nella lista tracce."}
{"id": "5311282", "revid": "2165288", "url": "https://it.wikipedia.org/wiki?curid=5311282", "title": "Aldo Rossi (disambigua)", "text": ""}
{"id": "5311283", "revid": "767487", "url": "https://it.wikipedia.org/wiki?curid=5311283", "title": "Which Bitch?", "text": "Which Bitch? \u00e8 il secondo album in studio del gruppo musicale indie rock scozzese The View, pubblicato nel 2009."}
{"id": "5311285", "revid": "287204", "url": "https://it.wikipedia.org/wiki?curid=5311285", "title": "Contagion (film)", "text": ""}
{"id": "5311287", "revid": "287204", "url": "https://it.wikipedia.org/wiki?curid=5311287", "title": "Contagion (album)", "text": ""}
{"id": "5311288", "revid": "767487", "url": "https://it.wikipedia.org/wiki?curid=5311288", "title": "Bread and Circuses (The View)", "text": "Bread and Circuses \u00e8 il terzo album in studio del gruppo musicale indie rock scozzese The View, pubblicato nel 2011."}
{"id": "5311293", "revid": "380453", "url": "https://it.wikipedia.org/wiki?curid=5311293", "title": "Centre National de Volley-Ball", "text": "Il Centre National de Volley-Ball \u00e8 una societ\u00e0 pallavolistica maschile francese con sede a Castelnau-le-Lez: milita nel campionato di \u00c9lite.\nStoria.\nIl Centre National du Volley-Ball \u00e8 una societ\u00e0 di propriet\u00e0 della FFVB nata per formare i giovani atleti francesi pi\u00f9 promettenti: il numero massimo \u00e8 di ventisei atleti, il soggiorno presso il centro pu\u00f2 durare fino a tre anni e i giocatori rimangono di propriet\u00e0 del club di provenienza; la squadra viene solitamente iscritta alla Ligue B o all'\u00c9lite, rispettivamente secondo e terzo livello del campionato francese. Dal 2009 \u00e8 presente una formazione satellite con sede a Ch\u00e2tenay-Malabry che partecipa al Nationale 2, ossia la quarta serie.\nI pallavolisti del Centre National du Volley-Ball formano l'ossatura delle nazionali giovanili francesi."}
{"id": "5311294", "revid": "1543377", "url": "https://it.wikipedia.org/wiki?curid=5311294", "title": "Ferrucio Calusio", "text": "Biografia.\nHa iniziato la sua carriera nel 1920 alla Scala di Milano come direttore assistente di Arturo Toscanini. Nel 1927 torn\u00f2 al suo paese natale per entrare nello staff di conduzione del Teatro Col\u00f3n di Buenos Aires. Ha lavorato come uno dei principali conduttori del teatro nel repertorio italiano durante il 1960.\nHa lavorato anche come direttore ospite con alcuni importanti teatri d'opera durante la sua carriera, tra cui la direzione di diverse opere liriche alla Scala nel 1930 ed al Metropolitan Opera (Cavalleria rusticana, Pagliacci, e il Trovatore) nel 1940-1941. Nel 1939 ha diretto l'orchestra del Teatro alla Scala per la prima registrazione dell'Orfeo di Claudio Monteverdi. \u00c8 morto a Buenos Aires all'et\u00e0 di 93 anni."}
{"id": "5311296", "revid": "1543377", "url": "https://it.wikipedia.org/wiki?curid=5311296", "title": "Serie A3 2014-2015", "text": "Il campionato di Serie A3 di pallacanestro femminile 2014-2015, il terzo da quando questa categoria sostitu\u00ec la Serie B d'Eccellenza, \u00e8 stato anche l'ultimo e le squadre non promosse in Serie A2 sono state ammesse al torneo di Serie B nella stagione 2015-2016.\nFormula.\nIl numero delle societ\u00e0 partecipanti \u00e8 di 25. Le squadre sono suddivise in due gironi da 8 squadre ed uno da 9 squadre con incontri di andata e ritorno. Al termine della fase di qualificazione si effettuer\u00e0 una fase ad orologio completo. In caso di parit\u00e0 in classifica sono presi in considerazione i riferimenti della sola fase di qualificazione.\nAl termine della fase ad orologio le prime due classificate di ogni girone sono promosse in Serie A2 per la stagione 2015-2016.\nLe squadre classificate dal 3\u00ba al 6\u00ba posto accederanno ai play off per decretare ulteriori tre promozioni. Le 9 squadre perdenti i play off saranno ammesse al Campionato di Serie B.\nPrima Fase.\nGirone A.\nLegenda:\nGirone B.\nLegenda:\nGirone C.\nLegenda:\nSeconda Fase.\nGirone A.\nLegenda:\nGirone B.\nLegenda:\nGirone C.\nLegenda:\nTerza Fase.\nPlayoff Promozione.\nGirone C.\nSemifinali.\nDate: tra il 12 aprile ed il 2 maggio 2015\nFinali.\nDate: tra il 26 aprile ed il 16 maggio 2015"}
{"id": "5311298", "revid": "767487", "url": "https://it.wikipedia.org/wiki?curid=5311298", "title": "Cheeky for a Reason", "text": "Cheeky for a Reason \u00e8 il quarto album in studio del gruppo musicale indie rock scozzese The View, pubblicato nel 2012."}
{"id": "5311300", "revid": "46291", "url": "https://it.wikipedia.org/wiki?curid=5311300", "title": "Melampyrum velebiticum", "text": "La spigarola del Velebit (nome scientifico Melampyrum velebiticum ) \u00e8 una piccola pianta erbacea appartenente alla famiglia delle Orobanchaceae dalle brattee variamente colorate.\nEtimologia.\nIl nome generico (\"melampyrum\") deriva da due parole greche: \"m\u00e9las\" (= nero) e \"pyr\u00f3s\" (= grano), un nome usato da Teofrasto (371 a.C. \u2013 Atene, 287 a.C.), un filosofo e botanico greco antico, discepolo di Aristotele, autore di due ampi trattati botanici, per una pianta infestante delle colture di grano. L'epiteto specifico (\"velebiticum\") deriva dal nome del Monte Velebit in Croazia luogo di uno dei primi ritrovamenti di questa specie.\nIl binomio scientifico della pianta di questa voce \u00e8 stato proposto dal botanco ungherese Vincze von Borb\u00e1s (1844-1905) nella pubblicazione \"Magyar Tudom\u00e1nyos Akad\u00e9mia \u00c9rtesit\u00f6je. Budapest -9\" del 1882.\nDescrizione.\nQueste piante possono arrivare fino ad una altezza di 20 \u2013 40\u00a0cm (massimo 50\u00a0cm). La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Sono piante \u201cemiparassite\u201d : possono vivere sulle radici di altre piante per prelevare acqua e sali minerali, mentre sono capaci di svolgere la funzione clorofilliana (al contrario delle piante \u201cparassite assolute\u201d). Queste piante non anneriscono durante la disseccazione. Il colore \u00e8 verde nella parte basale, mentre \u00e8 screziato di blu-violetto presso l'infiorescenza dal quale risalta il giallo della parte apicale delle corolle dei fiori.\nRadici.\nLe radici sono tipo fittone.\nFusto.\nLa parte aerea del fusto \u00e8 eretta e pi\u00f9 o meno ramosa.\nFoglie.\nLe foglie lungo il caule sono disposte in modo opposto; sono patenti; la lamina ha una forma da lanceolato-lineare a lanceolata; sono sessili con base ottusa. Le foglie inferiori e quelle medie sono intere, mentre quelle superiori hanno generalmente 1 - 2 denti basali patenti. Dimensione delle foglie: larghezza 8 \u2013 13\u00a0mm; lunghezza 40 \u2013 60\u00a0mm.\nInfiorescenza.\nL'infiorescenza \u00e8 una spiga conica non troppo densa interrotta alla base con i fiori disposti tutti dallo stesso lato e con brattee simili a foglie, pi\u00f9 o meno violacee. Le brattee sono lunghe 10 \u2013 15\u00a0mm con lamina intera o (quelle superiori) con 1 - 3 denti basali patenti lunghi 1 \u2013 3\u00a0mm.\nFiore.\nI fiori sono ermafroditi, zigomorfi e tetraciclici (con i quattro verticilli fondamentali delle Angiosperme: calice \u2013 corolla \u2013 androceo \u2013 gineceo). Lunghezza del fiore: 18 \u2013 22\u00a0mm.\nFrutti.\nIl frutto \u00e8 del tipo a capsula deiscente a quattro semi; la forma \u00e8 obovato-compressa bivalve.\nBiologia.\nQueste piante sono emiparassite, ossia in parte producono clorofilla e sono capaci di assorbire in modo autonomo i minerali dal terreno, ma hanno anche la capacit\u00e0 di utilizzare le sostanze prodotte dalle piante a loro vicine (funzione parassitaria). I meccanismo con il quale assorbono le sostanze di altre piante \u00e8 basato su piccoli austori posti al livello radicale. La pianta ospite pu\u00f2 accettare di buon grado questo insediamento (come la specie \"Festuca ovina\") oppure pu\u00f2 opporsi con secrezioni di sostanze tossiche. Se l'infestazione nelle colture di cereali supera un certo livello, la farina prodotta \u00e8 pi\u00f9 scura, con un particolare odore e dal sapore pi\u00f9 acre e disgustoso dovuto al glucoside velenoso \"rinantina\".\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della specie (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti. Il genere \"Melampyrum\" \u00e8 distribuito in Europa, India, Giappone e Nord America; le sue specie preferiscono climi per lo pi\u00f9 temperati delle regioni extratropicali. Comprende circa 30 - 40 specie di cui una dozzina sono presenti nella flora spontanea italiana.\nFilogenesi.\nLa classificazione tassonomica del \"Melampyrum velebiticum\" \u00e8 in via di definizione in quanto fino a poco tempo fa il suo genere apparteneva alla famiglia delle Scrophulariaceae (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) \u00e8 stata assegnata alla famiglia delle \"Orobanchaceae\" e trib\u00f9 Rhinantheae..\nIl \"Melampyrum velebiticum\" fa parte del gruppo \"M. nemorosum\" circoscritto dai seguenti caratteri:\nA questo gruppo appartengono sei specie (relativamente alla flora spontanea italiana):\nVariabilit\u00e0.\nLe specie del genere \"Melampyrum\" sono soggette al fenomeno del \"polimorfismo stagionale\". In particolare a quote basse dapprima si ha la fioritura \"estivale\" e quindi quella \"autunnale\". A quote pi\u00f9 alte (alta montagna) a causa del pi\u00f9 breve periodo di fioritura si ha una sola forma intermedia chiamata \"monomorfa\". Per questa specie sono descritte quattro forme stagionali:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nLe specie \"Melampyrum\" della flora spontanea italiana si dividono in cinque \"gruppi di specie\" principali non sempre di facile distinzione:\nIl disegno (sotto) mostra i caratteri del calice e delle brattee di questi cinque gruppi.\nNel dettaglio il \"M. velebiticum\" si distingue dal \"M. nemorosum\" oltre che per la pubescenza (vedi sopra) anche per la lamina fogliare (in \"velebiticum\" sono pi\u00f9 lanceolate che lineari e con base allargata) e per la dentatura delle brattee (in \"velebiticum\" la dentatura non supera la met\u00e0 della lunghezza della brattea). Un'altra specie simile \u00e8 \"Melampyrum subalpinum\" che comunque si distingue per i lunghi peli pluricellulari sui nervi e sui bordi del calice. Quest'ultima specie sembra non sia presente nella flora spontanea italiana.\nAltre notizie.\nIl melampiro del Velebit in altre lingue \u00e8 chiamato nei seguenti modi:"}
{"id": "5311302", "revid": "199745", "url": "https://it.wikipedia.org/wiki?curid=5311302", "title": "Spigarola del Velebit", "text": ""}
{"id": "5311303", "revid": "767487", "url": "https://it.wikipedia.org/wiki?curid=5311303", "title": "The Bird and the Bee (album)", "text": "The Bird and the Bee \u00e8 il primo eponimo album in studio del gruppo musicale indie pop statunitense The Bird and the Bee, pubblicato nel 2007."}
{"id": "5311308", "revid": "965985", "url": "https://it.wikipedia.org/wiki?curid=5311308", "title": "Ray Guns Are Not Just the Future", "text": "Ray Guns Are Not Just the Future \u00e8 il secondo album in studio del gruppo musicale indie pop statunitense The Bird and the Bee, pubblicato nel 2009."}
{"id": "5311322", "revid": "110157", "url": "https://it.wikipedia.org/wiki?curid=5311322", "title": "Hrvatski nogometni kup 2014-2015", "text": "La Hrvatski nogometni kup 2014./15. (\"coppa croata di calcio 2014-15\") fu la ventiquattresima edizione della coppa nazionale croata, fu organizzata dalla Federazione calcistica della Croazia e fu disputata dal agosto 2014 al maggio 2015.\nIl detentore era il , che in questa edizione fu eliminato in semifinale\nIl trofeo fu vinto dalla , al suo tredicesimo titolo nella competizione, la sua ventesima coppa nazionale contando anche le sette della Coppa di Jugoslavia.\nDato che la Dinamo vinse anche il campionato, il posto in UEFA Europa League 2015-2016 and\u00f2 alla quarta classificata, la , dato che, da questa edizione, la UEFA decise di non dare pi\u00f9 il posto nelle coppe europee alle finaliste sconfitte (in questo caso il ).\nFormula e partecipanti.\nAlla competizione parteciparono le migliori squadre delle divisioni superiori, con la formula dell'eliminazione diretta. I primi turni erano a gara singola, mentre quarti e semifinali erano ad andata e ritorno. Novit\u00e0 di questa edizione fu la finale in gara unica.\nAl turno preliminare accedono le squadre provenienti dalle \u017dupanijski kupovi (le coppe regionali): le 21 vincitrici pi\u00f9 le finaliste delle 11 coppe col maggior numero di partecipanti.\nLe prime 16 squadre del ranking quinquennale di coppa (63 punti alla vincitrice della coppa, 31 alla finalista, 15 alle semifinaliste, 7 a quelle che hanno raggiunto i quarti, 3 a quelle eliminate agli ottavi, 1 se eliminate ai sedicesimi) sono ammesse di diritto ai sedicesimi di finale.\nAmmesse di diritto ai sedicesimi di finale.\nLe prime 16 squadre (coi punti) del ranking 2008-2013 entrano di diritto nei sedicesimi della Coppa 2014-15 (il non ha pi\u00f9 una prima squadra):\nLe finali regionali.\nLe \u017dupanijski kupovi (le coppe regionali) 2013-2014 hanno qualificato le 32 squadre (segnate in giallo) che partecipano al turno preliminare della Coppa di Croazia 2014-15. Si qualificano le 21 vincitrici pi\u00f9 le finaliste delle 11 coppe col pi\u00f9 alto numero di partecipanti.\nTurno preliminare.\nIl sorteggio si \u00e8 tenuto il 1\u00ba agosto 2013. La gara \u2013 \u00e8 iniziata con 40 minuti di ritardo per un guasto al bus della squadra ospite.\nSedicesimi di finale.\nGli accoppiamenti vengono eseguiti automaticamente attraverso il ranking del momento (32\u00aa\u20131\u00aa, 31\u00aa\u20132\u00aa, 30\u00aa\u20133\u00aa, etc) e sono stati resi noti il 4 settembre 2014. La graduatoria \u00e8 la seguente: 1-Dinamo, 2-Hajduk, 3-Rijeka, 4-Osijek, 5-Slaven Belupo, 6-Vara\u017edin, 7-Cibalia, 8-\u0160ibenik, 9-Istra 1961, 10-Zagreb, 11-Lokomotiva, 12-Inter Zapre\u0161i\u0107, 13-Zadar, 14-Pomorac, 15-Vinogradar, 16-Split, 17-Segesta, 18-Me\u0111imurje, 19-GO\u0160K, 20-Zagora, 21-Novigrad, 22-BSK, 23-Opatija, 24-Slavonija, 25-Podravac, 26-Bistra, 27-Mladost (Antin), 28-Zrinski, 29-Vuteks Sloga, 30-Lekenik, 31-Funtana i 32-Ponikve.\nLa gara fra e era in programma il 24 settembre alle ore 15:30 a Lekenik, ma \u00e8 stata rinviata a causa del campo inadatto alla partita. I club hanno deciso di giocare la partita al Gradski stadion di Sisak il 15 ottobre.\nOttavi di finale.\nGli accoppiamenti vengono eseguiti automaticamente attraverso il ranking del momento (16\u00aa\u20131\u00aa, 15\u00aa\u20132\u00aa, 14\u00aa\u20133\u00aa, etc) e sono stati resi noti il 16 ottobre 2014.\nQuarti di finale.\nGli abbinamenti sono stati eseguiti tramite sorteggio il 4 novembre 2014.\nLa gara di ritorno fra e \u00e8 stata rinviata al 18 marzo per campo allagato dalla pioggia.\nSemifinali.\nGli abbinamenti sono stati eseguiti tramite sorteggio il 6 marzo 2015.\nFinale.\nLa sede della finale \u00e8 stata designata tramite sorteggio."}
{"id": "5311324", "revid": "2134764", "url": "https://it.wikipedia.org/wiki?curid=5311324", "title": "Johndre Jefferson", "text": "Carriera.\nCresciuto cestisticamente nella Lake Marion High School, passa poi a giocare con la societ\u00e0 universitaria di Northwest Florida State. Nel 2009 si accasa per due anni al University of South Carolina. Nella stagione 2011-2012 si trasferisce in Europa giocando per la societ\u00e0 slovacca del Iskra Svit. Nella stagione 2012-2013 si trasferisce nella National League israeliana (secondo serie) nazionale, giocando per il Maccabi Kiryat Gat dove disputa solamente cinque partite. Passa poi ai connazionali del Elitzur Ramla dove nelle 25 gare seguenti ritocca ulteriormente verso l\u2019alto le sue stats. (17,0 punti, 13,9 rimbalzi e 2,9 stoppate).\nDopo una breve parentesi in D-League a Salem, Johndre approda nell'estate 2013 in Italia a Mantova, dove rester\u00e0 un anno e mezzo, conquistando sul campo la promozione in LegaDue con la Pallacanestro Mantovana, per poi mettersi l'anno successivo in evidenza nella Serie A2 italiana, con una prima met\u00e0 stagione da 14,1 punti, 9,5 rimbalzi e 1,3 stoppate. Nel febbraio 2015 si trasferisce in Serie A giocando con la maglia di Pallacanestro Varese con cui disputa 12 incontri di serie A (tra cui la gara persa dai biancorossi per 86-72 al PalaTrento) a 11,8 punti, 8,6 rimbalzi e 1,0 stoppate di media. Guadagnatosi sul campo lo status di giocatore di spessore europeo. Nell\u2019estate 2015 ottiene un ingaggio importante nel campionato turco, dove con il Torku Konyaspor, gioca 26 match a 10,2 punti e 6,2 rimbalzi di media.\nIl 21 luglio 2016, fa ritorno dopo un anno nel campionato italiano, giocando nella massima serie italiana per l'Aquila Basket Trento..\nDopo aver rescisso il contratto con Trento, il 25 febbraio Jefferson passa nella seconda serie turca, firmando con l'Afyonkarahisar Belediyespor.\nIl 30 luglio 2017, Jefferson si trasferisce in Libano, firmando con lo Champville, squadra della Lebanese Basketball League, lasciando per\u00f2 la squadra gi\u00e0 ad ottobre dello stesso anno.\nIl 1 ottobre 2018, Jefferson firma con il Cibona Zagabria.\nStatistiche.\nNazionale.\nL'8 marzo 2018 viene naturalizzato centrafricano, partecipando cos\u00ec alle qualificazioni per il mondiale 2019."}
{"id": "5311325", "revid": "767487", "url": "https://it.wikipedia.org/wiki?curid=5311325", "title": "Inara George", "text": "Biografia.\nNata nel Maryland ma cresciuta in California, \u00e8 figlia di Lowell George, polistrumentista e cantautore, frontman del gruppo rock anni '70 Little Feat.\nFa parte del duo indie pop The Bird and the Bee insieme al polistrumentista e produttore Greg Kurstin. Il duo ha esordito nel 2006.\nNel 2005 ha pubblicato l'album solista \"All Rise\". Nel 2008 ha realizzato un album collaborativo con Van Dyke Parks intitolato \"An Invitation\".\nHa lavorato anche con Idlewild, Flight of the Conchords e altri.\n\u00c8 sposata con il regista Jake Kasdan."}
{"id": "5311329", "revid": "585241", "url": "https://it.wikipedia.org/wiki?curid=5311329", "title": "Ferdinand Richard Edward Dalberg-Acton", "text": ""}
{"id": "5311332", "revid": "110157", "url": "https://it.wikipedia.org/wiki?curid=5311332", "title": "Moschea di Kobe", "text": "La moschea di Kobe (Giapponese: \"\u795e\u6238\u30e2\u30b9\u30af\"), anche nota come moschea islamica di Kobe (\"\u795e\u6238\u30e0\u30b9\u30ea\u30e0\u30e2\u30b9\u30af\") \u00e8 un luogo di culto musulmano situato a K\u014dbe, in Giappone.\nNome.\nLa scelta del nome della moschea si limit\u00f2 al riferimento alla citt\u00e0 in cui fu edificata, poich\u00e9 letteralmente K\u014dbe si traduce come \"porta di Dio\".\nStoria.\nLa moschea fu fondata nell'ottobre del 1935 a Kobe ed \u00e8 stata la prima moschea del Giappone. La sua costruzione fu finanziata da donazioni raccolte dal Comitato islamico di Kobe a partire dal 1928 fino alla sua apertura nel 1935. Aga Khan III fu il principale contribuitore. Il primo ministro del Pakistan orientale incontr\u00f2 l'imperatore del Giappone Hirohito per discutere la costruzione di una moschea e l'imperatore offr\u00ec una terra per la sua costruzione. La moschea fu confiscata dalla Marina imperiale giapponese nel 1943 ed utilizzata come luogo di rifugio, soprattutto per le truppe, che trovavano riparo nel seminterrato. Tuttavia, la moschea continua ad essere in funzione anche al giorno d'oggi. Si trova nel quartiere Kitano-cho, il quartiere straniero di Kobe. Grazie al suo piano interrato e alla sua struttura, la moschea \u00e8 sopravvissuta ai bombardamenti aerei che devastarono la maggior parte dei distretti urbani di Kobe nel 1945 e fu in grado di resistere anche al terremoto di Kobe del 1995. La moschea si trova in una delle zone turistiche pi\u00f9 note di Kobe, in cui si trovano diversi vecchi edifici in stile occidentale.\nLa moschea fu costruita seguendo lo stile tradizionale turco dall'architetto ceco Jan Josef \u0160vagr (1885-1969), che fu architetto anche di un certo numero di edifici religiosi occidentali in tutto il Giappone.\nRistrutturazione post-bellica.\nIn seguito ai bombardamenti della seconda guerra mondiale, l'esterno della moschea rimase annerito a causa delle bombe. La ristrutturazione dell'edificio \u00e8 stata possibile grazie ai contributi economici dei governi di Arabia Saudita e Kuwait. Le finestre in vetro rotte furono sostituite con finestre nuove importate direttamente dalla Germania. Le nuove luci decorative furono appese al centro della sala da preghiera principale. Fu installato anche un sistema di controllo della temperatura interna della stanze.\nLa scuola, distrutta durante la guerra, fu rinnovata e vennero aggiunti alcuni edifici supplementari.\nStile architettonico.\nL'esterno della moschea ricorda i vecchi minareti tradizionali. L'interno \u00e8 costituito da pareti in marmo bianco e dipinti dorati. Si tratti di un edificio a tre piani, costruito secondo uno stile architettonico particolare, con una base, un albero e una galleria. La base \u00e8 usata come sala da preghiera per gli uomini ed al primo piano. L'albero \u00e8 il secondo piano, utilizzato come sala da preghiera destinata alle donne. La galleria \u00e8 comunemente usata per la chiamata alla preghiera."}
{"id": "5311336", "revid": "767487", "url": "https://it.wikipedia.org/wiki?curid=5311336", "title": "Live at the Orpheum", "text": "Live at the Orpheum \u00e8 un live dei King Crimson del 2015. Qui il gruppo per la prima volta si presenta con una formazione a 7 con 3 batterie, queste ultime considerate, a detta dello stesso Robert Fripp, la front-line della band. Da notare il ritorno in squadra di Mel Collins, gi\u00e0 del gruppo negli anni 1970-72, ma che pure aveva partecipato alle registrazioni di A Scarcity of Miracles, e l'assenza di Adrian Belew, che militava nei King Crimson sin dal 1980, sostituito dall'ex cantante dei Level 42 Jakko Jakszyk."}
{"id": "5311337", "revid": "962319", "url": "https://it.wikipedia.org/wiki?curid=5311337", "title": "14th Street-Union Square", "text": "14th Street-Union Square \u00e8 una stazione della metropolitana di New York. \u00c8 costituita da tre distinte stazioni situate sulle linee BMT Broadway, BMT Canarsie e IRT Lexington Avenue, che furono collegate tra di loro nel 1948. Inoltre, nel 2005, il complesso \u00e8 stato inserito nel National Register of Historic Places.\nNel 2015 la stazione \u00e8 stata utilizzata da passeggeri, risultando la quarta pi\u00f9 trafficata della rete.\nStoria.\nLa prima delle tre stazioni, quella sull'attuale linea IRT Lexington Avenue, venne inaugurata il 27 ottobre 1904, in concomitanza con l'apertura della prima linea metropolitana sotterranea di New York, gestita all'epoca dall'Interborough Rapid Transit Company. Il 4 settembre 1917 fu poi aperta la stazione sulla linea BMT Broadway, come capolinea provvisorio della prima sezione della linea. Il 21 settembre 1924 entr\u00f2 quindi in servizio la stazione sulla linea BMT Canarsie. Le tre stazioni vennero infine collegate tra di loro a aprire dal 1\u00ba luglio 1948.\nLe stazioni furono successivamente pi\u00f9 volte ristrutturate: alla fine del 1970 fu la stazione sulla linea Broadway ad essere sottoposta ad alcuni lavori da parte della Metropolitan Transportation Authority, nell'autunno del 1999 tocc\u00f2 alla stazione sulla linea Canarsie ed infine, nel 2002, la stazione sulla linea Broadway sub\u00ec nuovi lavori di ristrutturazione.\nVerso le 00.12 del 28 agosto 1991, un treno della linea 4 in transito sulla linea IRT Lexington Avenue con 216 passeggeri deragli\u00f2 poco prima della stazione. Cinque persone morirono e pi\u00f9 di 120 furono ferite, trasformandolo nel pi\u00f9 grave incidente della rete da quello avvenuto a Times Square nel 1928. Il macchinista Robert E. Ray, colpevole di non aver frenato in tempo, venne condannato a 15 anni di prigione. L'incidente port\u00f2 infine ad accelerare il processo di automazione della rete metropolitana; la stessa linea Canarsie, che serve la stazione, \u00e8 dotata di communication based train control.\nStrutture e impianti.\nLa stazione sulla linea IRT Lexington Avenue \u00e8 una stazione sotterranea con quattro binari e quattro banchine, due ad isola e due laterali. Le banchine laterali sono attualmente inutilizzate, quelle ad isola, essendo leggermente curve, sono invece dotate di \"gap filler\" per colmare il divario tra la banchina e il treno. In particolare, questi \"gap filler\" sono automatizzati e si estendono automaticamente prima dell'arrivo del treno, tuttavia, non essendo a filo con la banchina rendo questa stazione non accessibile. \u00c8 posizionata sotto Park Avenue.\nLa stazione sulla linea BMT Broadway \u00e8 invece una stazione con quattro binari e due banchine ad isola. \u00c8 situata direttamente sotto Union Square Park, ad un profondit\u00e0 di circa 9 metri. Negli anni 1970, questa stazione \u00e8 stata rinnovata, modificandone l'aspetto originario attraverso la sostituzione delle piastrelle e dei mosaici d'epoca e delle lampade a incandescenza con piastrelle moderne e lampade fluorescenti. I rivestimenti originari sono stati poi ripristinati con la ristrutturazione del 2002, che port\u00f2 anche all'installazione di un nuovo sistema sonoro per gli annunci, di nuove luci e nuove indicazioni e rese la stazione accessibile.\nInfine, la stazione sulla linea BMT Canarsie \u00e8 una stazione sotterranea con due binari ed una banchina ad isola. Nel 1999, la stazione \u00e8 stata profondamente ripulita, riportando alla luce i colori originari, e sottoposta ad alcuni lavori che l'hanno resa accessibile. \u00c8 posta sotto l'incrocio tra 14th Street e Broadway.\nMovimento.\nLa stazione \u00e8 servita dai treni di nove \"services\" della metropolitana di New York:\nServizi.\nCome gi\u00e0 detto, solo le stazione sulle linee BMT Broadway e BMT Canarsie sono accessibili. Le stazioni sulle linee Canarsie e Lexington Avenue sono inoltre dotate di indicatori di tempo. Infine, a aprire dal 2013, nel mezzanino sono presenti anche piccoli negozi.\nInterscambi.\nLa stazione \u00e8 anche servita da diverse autolinee gestite da NYCT Bus."}
{"id": "5311340", "revid": "297745", "url": "https://it.wikipedia.org/wiki?curid=5311340", "title": "Badia di Firenze", "text": ""}
{"id": "5311344", "revid": "838137", "url": "https://it.wikipedia.org/wiki?curid=5311344", "title": "Atletica leggera ai XII Giochi del Mediterraneo", "text": "Le gare di atletica leggera ai Giochi del Mediterraneo 1993 si sono svolte nella regione francese della Linguadoca-Rossiglione. Precisamente sono state svolte 36 gare, 20 maschili e 16 femminili."}
{"id": "5311356", "revid": "1005847", "url": "https://it.wikipedia.org/wiki?curid=5311356", "title": "Primi ministri del Togo", "text": "I primi ministri del Togo dal 1960 (data di indipendenza dall'allora Togoland francese dalla Francia) ad oggi sono i seguenti."}
{"id": "5311359", "revid": "767487", "url": "https://it.wikipedia.org/wiki?curid=5311359", "title": "Ambasciatori spagnoli in Germania", "text": "L'ambasciatore di Spagna in Germania \u00e8 il massimo rappresentante diplomatico del Regno di Spagna in Germania."}
{"id": "5311360", "revid": "300067", "url": "https://it.wikipedia.org/wiki?curid=5311360", "title": "Cory Johnson", "text": ""}
{"id": "5311361", "revid": "1272592", "url": "https://it.wikipedia.org/wiki?curid=5311361", "title": "Ludovico Barbo", "text": "Biografia.\nPriore di San Giorgio in Alga.\nNacque da Marco Barbo e da una Cappello di cui non si conosce il nome. Inizi\u00f2 la carriera ecclesiastica come semplice chierico, ma gi\u00e0 nel 1397, favorito dalle conoscenze dei familiari, papa Bonifacio IX gli conferiva in commenda il priorato di San Giorgio in Alga. Si trattava di un antico monastero localizzato su un'isola della laguna di Venezia, gi\u00e0 benedettino e ora agostiniano; vi risiedevano solo due religiosi, ma poteva assicurare al suo titolare una rendita annua di 2000 fiorini d'oro.\nNegli anni successivi il Barbo continu\u00f2 a vivere in famiglia, dedicandosi agli studi. Inizialmente fu seguito privatamente da Damiano da Pola, quindi si iscrisse all'universit\u00e0 di Bologna (e non a quella di Padova, come sostennero alcuni) per seguire le lezioni di diritto canonico.\nFrattanto cominci\u00f2 a crescere in lui la vocazione per la vita spirituale, grazie all'influenza del fratello Francesco. Quest'ultimo, ordinato sacerdote, aveva costituito un movimento di giovani consacrati alla vita ascetica comunitaria, seguendo l'esempio di Antonio Correr e Gabriele Condulmer. L'iniziativa aveva avuto un forte seguito, non solo a Venezia, e contava personalit\u00e0 come Marino Querini e Lorenzo Giustiniani. Il gruppo si riuniva inizialmente nel palazzo del Correr, ma in seguito aveva occupato il monastero di San Nicol\u00f2 del Lido, abbandonato dai benedettini durante la guerra di Chioggia. \nLo stesso Barbo volle aderire all'iniziativa e offr\u00ec al gruppo il proprio priorato. Il pontefice accolse la sua proposta e nel 1404 incaric\u00f2 il vescovo Angelo Barbarigo, cugino del Correr, di fondare la Congregazione di San Giorgio in Alga. Bonifacio, tuttavia, precis\u00f2 che il priore del monastero e i due conversi che ancora vi risiedevano avrebbero dovuto rimanere nell'ordine eremitano. Risulta quindi che, nel periodo di poco precedente alla lettera papale, il Barbo avesse abbandonato clero secolare per abbracciare la regola di Sant'Agostino. Egli continu\u00f2 a mantenere il priorato e a godere di un terzo delle rendite; formalmente, non fece mai parte della Congregazione, ma partecip\u00f2 attivamente alla vita di quest'ultima, accrescendo rapidamente la sua fama.\nNel 1408 papa Gregorio XII incaric\u00f2 lui, Stefano Mauroceno e Gabriele Condulmer (divenuto in quegli anni vescovo di Siena), di assegnare il priorato del monastero di Santa Maria delle Carceri a Giacomo di Tommaso Riza. Nello stesso anno il Senato veneziano lo propose quale vescovo di Candia.\nNell'ottobre dello stesso anno cominci\u00f2 un lungo viaggio attraverso il Veneto per visitare le case fondate dai Canonici e altri istituti pii. Mentre si trovava a Verona, gli fu comunicata la nomina papale ad abate del monastero benedettino di San Cipriano di Murano; ma, troppo affezionato al fervore ascetico che gli garantiva l'ambiente di San Giorgio in Alga, rifiut\u00f2 l'incarico. \nAbate di Santa Giustina.\nNemmeno due mesi dopo veniva messo a capo dell'abbazia di Santa Giustina, a Padova; anche in questo caso tent\u00f2 di sottrarsi alla nomina, ma le sue istanze furono respinte.\nDopo un'epoca di grande splendore, che l'aveva resa una delle pi\u00f9 prestigiose istituzioni benedettine, Santa Giustina aveva sofferto le prepotenze dei Carraresi ed era gravemente decaduta. Dopo il passaggio della citt\u00e0 alla Serenissima (1404) Gregorio XII aveva pensato di affidare il monastero ad Antonio Correr, il quale ne progett\u00f2 il rinnovamento chiamandovi gli olivetani. Questa scelta non piacque ai tre benedettini neri rimasti che chiesero, attraverso l'appoggio delle casate padovane, l'aiuto del Senato veneziano. Il papa, per evitare la nascita di conflitti, ritir\u00f2 il provvedimento; il problema di Santa Giustina rimaneva quindi aperto e, dopo lunghe consultazioni, Gabriele Condulmer (divenuto frattanto cardinale) propose il nome del Barbo.\nIl 20 dicembre 1408 Gregorio eman\u00f2 la lettera di nomina ma, come prevedibile, il Barbo tent\u00f2 di opporsi. Alla fine, grazie anche alle persuasioni di Paolo Venier, abate di San Michele in Isola, accett\u00f2 l'incarico. Cos\u00ec, nel gennaio 1409, si rec\u00f2 a Rimini, dove si trovava il pontefice, e dopo aver ottenuto da questi l'assicurazione che i monaci potessero in seguito eleggere da s\u00e9 il proprio abate secondo lo spirito benedettino, il 3 febbraio, nella cattedrale, emise la nuova professione monastica e ricevette il titolo di abate dalle mani di Giovanni del Pozzo, vescovo di Citt\u00e0 di Castello.\nIl 12 febbraio, dopo una breve tappa a Venezia, giunse a Padova accompagnato da due camaldolesi di San Michele in Isola e da due canonici di San Giorgio in Alga; lo attendeva il fratello, che il giorno prima aveva preso possesso dell'abbazia in sua vece. Il 16 febbraio avvenne l'insediamento ufficiale.\nDopo aver messo mano alle questioni economiche pi\u00f9 urgenti e ripristinata la clausura, il Barbo si dedic\u00f2 subito alla riforma del cenobio, attraverso l'abolizione di quelle consuetudine che, nel tempo, avevano svilito l'originario spirito benedettino. Si occup\u00f2 al contempo del reclutamento di monaci (ne giunsero due, Gioacchino da Pavia e Zeno da Verona), ma le nuove vocazioni faticarono ad arrivare. Solo il 23 marzo 1410 riusc\u00ec a imporre il saio a Paolo de Strata, giovane pavese che studiava all'ateneo patavino; a questo ne seguirono molti altri, perlopi\u00f9 provenienti dall'ambiente universitario e quindi con un ottimo bagaglio culturale.\nLa riforma benedettina.\nNel 1419 l'abbazia contava gi\u00e0 oltre cento monaci pieni di vivacit\u00e0 e fervore. Conscio che ristrutturazioni e ampliamenti avrebbero interrotto il flusso di vocazioni, il Barbo cominci\u00f2 a trasferire i suoi uomini presso i monasteri rimasti abbandonati; vennero cos\u00ec riaperti i cenobi di San Fortunato a Bassano, di Santa Maria de Carupta a Verona, di San Giacomo sul monte di Grignano ancora a Verona. Altri si spinsero oltre i confini della Repubblica come a Genova, dove i Grimaldi offrirono loro la cappella di San Nicol\u00f2 del Boschetto, a Pavia presso Santo Spirito e a Milano presso San Dionigi. Altri ancora raggiunsero quegli istituti ancora attivi ma che necessitavano di riforme: la Badia di Firenze, San Giorgio Maggiore a Venezia, i Santi Felice Fortunato di Ammiana. Si venne a formare quindi una rete di monasteri che, dopo aver accolto anche San Paolo fuori le mura e Montecassino, avrebbero costituito il nucleo del rinnovamento benedettino che caratterizz\u00f2 il periodo seguente. In realt\u00e0 l'entusiasmo dei monaci padovani si scontr\u00f2 pi\u00f9 volte con le comunit\u00e0 preesistenti che non intendevano perdere le proprie prerogative; molto spesso si arriv\u00f2 al compromesso: i frati di Santa Giustina giungevano nei monasteri con un loro priore, in modo che potessero seguire i propri statuti senza scontrarsi con quelli della comunit\u00e0 che gli accoglieva.\nIl successo di questa iniziativa fu cos\u00ec grande che alla fine il Barbo non fu pi\u00f9 in grado di presiedere a tutte le comunit\u00e0 da solo. Cos\u00ec, il 10 gennaio 1419, papa Martino V costituitva di fatto una nuova congregazione, detta \"de unitate\", che comprendeva inizialmente le abbazie di Santa Giustina di Padova, di Santa Maria di Firenze, di San Giorgio Maggiore di Venezia e dei Santi Felice e Fortunato di Ammiana. A capo di questa associazione fu posto un capitolo generale che nominava ogni anno quattro visitatori con potere esecutivo; ogni monastero, invece, eleggeva da s\u00e9 il proprio abate, senza sottostare ad alcuna influenza esterna e senza alcun vincolo di sottomissione rispetto all'abate di Santa Giustina.\nL'applicazione di questa riforma fu in realt\u00e0 piuttosto problematica. Molti si opposero, in particolare, all'idea \"democratica\" sulla composizione del capitolo generale, composto non solo dagli abati ma anche da semplici conventuali, nonch\u00e9 alla composizione del \"collegio dei definitori\" (organo con compiti legislativi e di elezione delle cariche) che rpevedeva sette monaci ogni due abati. Questi contrasti portarono all'abbandono della congregazione da parte di alcuni monasteri (anche se solo temporaneamente), ma non influirono sulla diffusione del movimento.\nNegli anni seguenti la congregazione sub\u00ec una definitiva sistemazione, confermata da Gabriele Condulmer, divenuto papa con il nome di Eugenio IV, il 23 novembre 1432. Il provvedimento riform\u00f2 la figura dell'abate, eletto non pi\u00f9 dalle singole comunit\u00e0 ma dal capitolo generale e con incarico annuale e non vitalizio. Lo stesso perdeva il potere d nominare i priori, che pass\u00f2 anch'esso al capitolo generale, e il 20% delle rendite del monastero che prima gli spettava. In questo modo veniva ripristinata l'originaria concezione dell'abate, semplice moderatore e amministratore del cenobio, eliminando tutti quei privilegi introdotti durante il periodo feudale. In secondo luogo, veniva dato nuovo impulso all'ascetismo, riducendo il tempo che i monaci dedicavano all'officiatura liturgica. A questo scopo, il Barbo volle che i monaci riposassero, come nelle origini, in celle isolate e non in grandi camerate.\nIn segno di stima, in questo periodo Eugenio IV affid\u00f2 al Barbo numerosi e prestigiosi incarichi. Il pi\u00f9 importante e delicato fu quello di legato papale presso il concilio di Basilea. Tra il febbraio e l'aprile 1432 fu a Parma presso l'imperatore Sigismondo di Lussemburgo, che doveva mediare fra il papa e i padri conciliari. Nel gennaio 1433, con altri legati, raggiunse Basilea dove rimase sino a giugno; tornato presso il papa per riferire, nell'ottobre 1433 era di nuovo al concilio e rientr\u00f2 definitivamente in Italia nel luglio 1434. L'azione del Barbo \u00e8 nota solo a grandi linee, in quanto si svolse segretamente, lontano dal clamore dell'ufficialit\u00e0; \u00e8 chiaro, tuttavia, che il suo ruolo fu determinante, tant'\u00e8 che anche in seguito godette del massimo favore di Eugenio.\nVescovo di Treviso.\nIl 15 aprile 1437, morto il vescovo di Treviso Giovanni Benedetti, il papa chiam\u00f2 il Barbo a succedergli. Ancora una volta l'abate cerc\u00f2 di rifiutare l'incarico, ma infine cedette, interpretando le insistenze del pontefice come volont\u00e0 divina. Viene cos\u00ec smentita l'insinuazine di Poggio Bracciolini contenuta nel \"Contra hypocritas\", secondo la quale il Barbo frequentava gli ambienti della Curia romana con lo scopo di ricavarne un lauto tornaconto.\nAlle sue esitazioni si aggiunse il rammarico dei suoi monaci che nel capitolo generale di quell'anno lo nominarono definitore perpetuo.\nIn questa nuova veste il Barbo continu\u00f2 a perseguire la sua politica riformatrice, applicandola ora al suo clero. In qualit\u00e0 di vescovo partecip\u00f2 al concilio di Ferrara-Firenze (1437 - 1439), senza per\u00f2 assumere ruoli di rilievo. Non si dimentic\u00f2 per\u00f2 della sua congregazione, per la quale redasse i due opuscoli \"De initiis Congregationis S. Iustinae de Padua\" e la \"Forma orationis et meditationis\", composti tra il 1440 e il 1441. \nDi lui ci restano anche diverse epistole, delle quali si cita quella scritta su ordine di Eugenio IV il 20 luglio 1439 in risposta ai monaci di San Benedetto di Valladolid che chiedevano alcune eccezioni alla regola.\nMor\u00ec mentre si trovava nel monastero di San Giorgio Maggiore, ma i suoi monaci scelsero di traslarne la salma a Santa Giustina."}
{"id": "5311362", "revid": "297745", "url": "https://it.wikipedia.org/wiki?curid=5311362", "title": "Lodovico Barbo", "text": ""}
{"id": "5311370", "revid": "287204", "url": "https://it.wikipedia.org/wiki?curid=5311370", "title": "Fuerst Set", "text": "Fuerst Set \u00e8 un album di Tal Farlow, pubblicato dalla Xanadu Records nel 1975."}
{"id": "5311371", "revid": "1718925", "url": "https://it.wikipedia.org/wiki?curid=5311371", "title": "Shaun - Vita da pecora", "text": ""}
{"id": "5311375", "revid": "278830", "url": "https://it.wikipedia.org/wiki?curid=5311375", "title": "Episodi di Shaun - Vita da pecora (prima stagione)", "text": ""}
{"id": "5311378", "revid": "278830", "url": "https://it.wikipedia.org/wiki?curid=5311378", "title": "Episodi di Shaun - Vita da pecora (seconda stagione)", "text": ""}
{"id": "5311380", "revid": "278830", "url": "https://it.wikipedia.org/wiki?curid=5311380", "title": "Episodi di Shaun - Vita da pecora (terza stagione)", "text": ""}
{"id": "5311381", "revid": "278830", "url": "https://it.wikipedia.org/wiki?curid=5311381", "title": "Episodi di Shaun - Vita da pecora (quarta stagione)", "text": ""}
{"id": "5311391", "revid": "106192859", "url": "https://it.wikipedia.org/wiki?curid=5311391", "title": "Kwesi Ahoomey-Zunu", "text": "Dal luglio 2012 al giugno 2015 \u00e8 stato primo ministro del Togo.\nBiografia.\nAhoomey-Zunu ha frequentato la Tokoin High School, un distretto di Lom\u00e9. Ha conseguito un Master in Relazioni internazionali (Diritto delle relazioni internazionali) e lauree in diritto pubblico e pianificazione. \n\u00c8 membro della Pan-African Patriotic Convergence (CPP) fondata da Edem Kodjo. Dal 1988 al 1994 \u00e8 stato segretario della Commissione nazionale per i diritti umani (CNDH). Dal 1994 al 1999, Ahoomey-Zunu \u00e8 stato membro dell'Assemblea nazionale. Dal 1993 al 2005 \u00e8 stato membro della Commissione elettorale nazionale indipendente, dal 2000 al 2002, di cui \u00e8 stato presidente. Ahoomey-Zuno \u00e8 stato Ministro dell'Amministrazione del Territorio dal settembre 2006 al dicembre 2007 nel gabinetto di Yawovi Agboyibo. Da marzo 2011 a luglio 2012, \u00e8 stato Ministro del commercio e promozione del settore privato. Da gennaio 2008 a luglio 2012 \u00e8 stato Segretario Generale del Presidente. \nL'11 luglio 2012, il primo ministro Gilbert Houngbo ha annunciato le sue dimissioni in seguito alle proteste contro la proposta di emendamento elettorale proposta dal suo governo. Ahoomey-Zunu era il presidente Faure Gnassingb\u00e9 nominato nuovo primo ministro il 19 luglio e si \u00e8 insediato il 23 luglio. Il 31 luglio ha presentato i suoi 31 membri del governo. \nDopo la rielezione del presidente Faure Gnassingb\u00e9 nell'aprile 2015, questo Komi Selom Klassou ha nominato il successore di Ahoomey-Zunu il 5 giugno 2015. Klassou \u00e8 entrato in carica come Primo Ministro il 10 giugno 2015."}
{"id": "5311396", "revid": "70717800", "url": "https://it.wikipedia.org/wiki?curid=5311396", "title": "Piazza dei Pitti", "text": ""}
{"id": "5311397", "revid": "287204", "url": "https://it.wikipedia.org/wiki?curid=5311397", "title": "T\u00f6rekv\u00e9s Sportegyes\u00fclet", "text": "La T\u00f6rekv\u00e9s Sportegyes\u00fclet, conosciuta come T\u00f6rekv\u00e9s SE, \u00e8 una societ\u00e0 di calcio di Budapest."}
{"id": "5311400", "revid": "156341", "url": "https://it.wikipedia.org/wiki?curid=5311400", "title": "T\u00f6rekv\u00e9s", "text": ""}
{"id": "5311401", "revid": "156341", "url": "https://it.wikipedia.org/wiki?curid=5311401", "title": "Budapesti T\u00f6rekv\u00e9s SE", "text": ""}
{"id": "5311403", "revid": "156341", "url": "https://it.wikipedia.org/wiki?curid=5311403", "title": "T\u00f6rekv\u00e9s SE", "text": ""}
{"id": "5311416", "revid": "93556", "url": "https://it.wikipedia.org/wiki?curid=5311416", "title": "Primi ministri del Camerun", "text": "I primi ministri del Camerun dal 1960 (data di indipendenza dalla Francia dell'allora Camerun francese) ad oggi sono i seguenti."}
{"id": "5311423", "revid": "287204", "url": "https://it.wikipedia.org/wiki?curid=5311423", "title": "Second Set", "text": "Second Set \u00e8 un album di Tal Farlow, pubblicato dalla Xanadu Records nel 1975. \nStessa sessione di registrazione di \"Fuerst Set\", in quest'album per\u00f2 (rispetto al precedente) sono presenti come trio."}
{"id": "5311427", "revid": "1318658", "url": "https://it.wikipedia.org/wiki?curid=5311427", "title": "Musica della Sardegna", "text": "La musica sarda rappresenta probabilmente uno dei caratteri maggiormente distintivi della cultura dell'isola.\nI generi principali sono il cantu a tenore, un canto polifonico tipico della Barbagia; il cantu a chiterra, un canto monodico che viene accompagnato dalla chitarra, diffuso principalmente al nord ed al centro dell'isola e la musica delle launeddas, uno strumento musicale a fiato ad ancia battente, costituito da tre canne che vengono suonate contemporaneamente con la tecnica della respirazione circolare. Inoltre vi sono numerosi canti sacri come i gosos, diffusi in tutta l'isola.\nLauneddas.\nLe launeddas sono un antico strumento musicale, che risale almeno all'VIII secolo a.C..\nLe launeddas sono usate sia nelle cerimonie religiose che per accompagnare i balli (\"su ballu\"). Questo strumento \u00e8 diffuso principalmente nel Sarrabus, a Cabras nel Campidano di Oristano e ad Ovodda nella Barbagia di Ollolai. \nTra i pi\u00f9 famosi suonatori sono considerati Efisio Melis, Antonio Lara, Dionigi Burranca e Luigi Lai, Giovanni Casu.\nCantu a chiterra.\nIl cantu a chiterra (\"canto sardo a chitarra\" in italiano) \u00e8 una tipica forma di canto monodico in lingua sarda logudorese e gallurese, accompagnato con la chitarra. Questo canto \u00e8 diffuso soprattutto nella parte nord dell'isola; in particolar modo nel Logudoro, Goceano, Planargia e in Gallura. \u00c8 molto probabile che alcuni canti esistessero da prima dell'invenzione della chitarra, ad esempio il cantu in re (o \"boghe in re\") che \u00e8 la forma metrico-musicale sulla quale \u00e8 fondato il cantu a chiterra, \u00e8 uno dei modelli generatori o \"mod\u00e8le m\u00e8re\" come lo ha definito Bernard Lortat-Jacob, tuttavia con l'avvento dello strumento si sono sviluppate dodici varianti, come riportato di seguito.\nCi sono poi altre varianti del canto che possiamo definire complesse, sia per la ricercatezza dei motivi musicali che per la difficolt\u00e0 di esecuzione.\nI principali rappresentanti di questo tipo di canto sono stati Antonio Desole, Gavino De Lunas, Candida Mara, Maria Rosa Punzirudu, Ciccheddu Mannoni, Luigino Cossu, Mario Scanu, Francesco Cubeddu, Tonino Canu e fra i pi\u00f9 recenti Francesco Demuro. La rappresentante pi\u00f9 conosciuta a livello internazionale \u00e8 Maria Carta.\nCantu a tenore (Canto polifonico).\nIl cantu a tenore \u00e8 un canto corale polifonico a quattro voci. Il quartetto che compone \"su tenore\" (o \"su cuncordu\", \"su cuntrattu\", \"su cussertu\") \u00e8 formato da \"su bassu\" (il basso), \"sa contra\" (il baritono), \"sa mesu boche\" (il contralto) e \"sa boche\" (la voce solista).\nPer quanto questo canto sia prevalentemente praticato in Barbagia, sono presenti \"tenores\" anche in Ogliastra, nelle Baronie ed in Logudoro.\nPer la sua unicit\u00e0, nel 2005 il canto a tenore \u00e8 stato inserito dall'UNESCO nel novero dei patrimoni orali e immateriali dell'umanit\u00e0.\nAltri canti tradizionali.\nIl tipo di canto pi\u00f9 diffuso in tutta l'isola sono i mutos, di cui esistono anche altre denominazioni quali: \"mutettus\" (in Campidano), \"repentina\", che tuttavia si riferiscono ad alcune varianti. Il termine mut(t)u \u00e8 originario del Logudoro dove \u00e8 attestato sin dall'VIII secolo. Questo tipo di canto fa parte di tutti i repertori sia del cantu a tenore, che del cantu a chiterra e delle launeddas.\nI gosos sono dei canti devozionali e paraliturgici. La parola \"gosos\" e le sue varianti \"gotzos\", cotzos, ecc. usati nel nord dell'isola derivano dal castigliano \"gozos\", mentre al sud dell'isola le varianti \"goggius\", \"goccius\", \"coggius\" derivano dal catalano \"goigs\". E sia gozos che goigs derivano dal latino \"gaudium\" \u00abgioia\u00bb.\nInni.\nSu patriotu sardu a sos feudatarios (\"Il patriota sardo ai feudatari\"), anche conosciuto come \"Procurad'e moderare, barones, sa tirannia\" (\"Cercate di porre freno alla [vostra] tirannia, baroni\") \u00e8 un componimento rivoluzionario e antifeudale in sardo logudorese, scritto in epoca sabauda da Francesco Ignazio Mannu nel 1794 durante i moti rivoluzionari sardi.\nS'hymnu sardu nationale (\"L'inno nazionale sardo\") in sardo logudorese, scritto da Vittorio Angius nel 1842, fu l'inno del Regno di Sardegna sabaudo.\nL'inno della Brigata Sassari (noto anche come \"Dimonios\", cio\u00e8 \"Diavoli\"), \u00e8 un canto militare scritto in sardo logudorese nel 1994 da Luciano Sechi ed \u00e8 l'inno della Brigata Sassari e pertanto non \u00e9 musica tradizionale sarda.\nAltri strumenti musicali.\nSa bena che \u00e8 uno strumento a fiato, fa parte della famiglia degli aerofoni, ed \u00e8 affine al piffero o alle launeddas. In genere si realizza con canna palustre con ancia battente. Come strumento \u00e8 suonato principalmente nella zona centrale della Sardegna.\nAltro strumento presente in tutta l'isola \u00e8 su pipiolu o \"sulittu\", un aerofono a fessura interna, a imboccatura indiretta: \u00e8 una sorta di zufolo di canna. Questo \u00e8 chiamato in diversi modi a seconda delle zone: sulittu in Marmilla, \"pipiriolu\" o \"pipiolu\" in Logudoro, in uso anche nel Campidano di Cagliari, e pipiolu in Barbagia."}
{"id": "5311429", "revid": "224249", "url": "https://it.wikipedia.org/wiki?curid=5311429", "title": "Kaisaniemi (metropolitana di Helsinki)", "text": ""}
{"id": "5311430", "revid": "2039709", "url": "https://it.wikipedia.org/wiki?curid=5311430", "title": "SpeedRunners", "text": "SpeedRunners \u00e8 un videogioco a piattaforme bidimensionale sviluppato da DoubleDutch Games e distribuito da tinyBuild. Nella versione multiplayer il giocatore impersona un personaggio che gareggia contro altri tre in una corsa attraverso piattaforme ed ostacoli. \nModalit\u00e0 di gioco.\nSingleplayer.\nLa modalit\u00e0 singleplayer prevede una corsa a tempo su mappe a diverso tema (universit\u00e0, citt\u00e0, zona industriale...); alla fine di ogni capitolo si deve sfuggire al boss.\nMultiplayer.\n\"SpeedRunners\" presenta le modalit\u00e0 multiplayer locale e online. Sono presenti tre diverse modalit\u00e0:\nWorkshop.\nIn \"SpeedRunners\" \u00e8 possibile creare mappe personalizzate e pubblicarle attraverso il workshop di Steam. \nSviluppo.\nDall'uscita il gioco ha avuto molti aggiornamenti che hanno risolto bug e altre imperfezioni che il gioco presentava inizialmente. Oltre a questo hanno anche aggiunto molte mappe."}
{"id": "5311442", "revid": "599013", "url": "https://it.wikipedia.org/wiki?curid=5311442", "title": "Francisco Palmeiro", "text": "Carriera.\nClub.\nHa sempre giocato nel campionato portoghese.\nNazionale.\nHa collezionato 3 presenze con la maglia della Nazionale."}
{"id": "5311443", "revid": "767487", "url": "https://it.wikipedia.org/wiki?curid=5311443", "title": "Cattedrale del Sacro Cuore (Yokohama)", "text": "La cattedrale del Sacro Cuore \u00e8 la sede del vescovo della Diocesi di Yokohama, Giappone. La diocesi di Yokohama include le prefetture di Kanagawa, Shizuoka, Nagano e Yamanashi. La cattedrale \u00e8 anche conosciuta localmente come \"Chiesa cattolica Yamate\" ().\nStoria.\nImmediatamente dopo l'allentamento del divieto di pratica della fede cristiana in Giappone, venne costruita una chiesa cattolica nel 1862 da parte della Societ\u00e0 per le missioni estere di Parigi nell'insediamento straniero di Yokohama. La chiesa fu spostata nella posizione attuale nel 1906, fu edificata interamente in mattoni ed era dotata di due campanili. Il grande terremoto del Kant\u014d del 1923 la distrusse completamente. L'odierna Chiesa cattolica Yamate \u00e8 stata progettata dall'architetto ceco Jan Josef \u0160vagr in stile neogotico e fu completata nel 1933. Quando fu istituita la diocesi di Yokohama nel 1937, la chiesa Yamate divenne la sua cattedrale.\nMesse.\nAttualmente, le messe cattoliche si tengono nei giorni feriali alle 7, il sabato alle 17 e 19 (in inglese la 2\u00aa e 4\u00aa settimana del mese) e la domenica alle 7.30, 9.30 (english), e 11.30. I servizi in lingua spagnola si tengono ogni seconda domenica del mese alle 14 (esclusi i mesi di luglio e agosto, in cui non si tengono servizi in spagnolo), i servizi in lingua francese si tengono ogni terzo sabato del mese alle ore 19."}
{"id": "5311447", "revid": "599013", "url": "https://it.wikipedia.org/wiki?curid=5311447", "title": "Artur Augusto", "text": "Suo fratello Alberto fu anch'egli un calciatore.\nCarriera.\nNazionale.\nHa giocato la sua unica partita con la maglia della Nazionale nel 1921."}
{"id": "5311448", "revid": "1543377", "url": "https://it.wikipedia.org/wiki?curid=5311448", "title": "Porcellana di Este", "text": "La porcellana di Este \u00e8 una porcellana prodotta fra il 1765 e la fine del Settecento in alcune fabbriche della citt\u00e0 di Este.\nStoria.\nLa produzione di porcellana a Este fu impiantata da artigiani provenienti dalla manifattura delle Nove.\nNel 1765 Giovanni Battista Brunello cominci\u00f2 a produrre porcellane a pasta tenera nella sua manifattura di maioliche al ponte della Girometta, avvalendosi di lavoranti che aveva trasferito clandestinamente dalla fabbrica delle Nove. E perci\u00f2 sub\u00ec un processo. Mor\u00ec nel 1778.\nNel 1778 l'orafo e scultore Gerolamo Franchini fond\u00f2 una manifattura di porcellana in Borgo Schiavin e prese come socio il modellatore francese Jean-Pierre Varillon (italianizzato in Giovanni Pietro Varion). La manifattura eccelleva nel modellato di stile rococ\u00f2, in cui realizzava figurine e gruppi centrotavola.\nNel 1780 o 1781 Varion mor\u00ec e dopo pochi anni Franchini smise di produrre porcellana, ma la manifattura prosegu\u00ec come fabbrica di ceramica e maiolica."}
{"id": "5311462", "revid": "599013", "url": "https://it.wikipedia.org/wiki?curid=5311462", "title": "Alberto Augusto", "text": "Biografia.\nSuo fratello Artur fu anch'egli un calciatore.\nCarriera.\nNazionale.\nHa collezionato 4 presenze in Nazionale."}
{"id": "5311466", "revid": "436907", "url": "https://it.wikipedia.org/wiki?curid=5311466", "title": "Presentat-arm! (singolo)", "text": "Presentat-arm! \u00e8 un singolo del gruppo musicale italiano Linea 77, pubblicato il 13 gennaio 2015 come unico estratto dal settimo album in studio \"Oh!\".\nDescrizione.\nTraccia d'apertura di \"Oh!\", \"Presentat-arm!\" \u00e8 stato definito dal gruppo come \u00abun riassunto perfetto dell'intero disco, uno dei brani pi\u00f9 a fuoco, con un testo scritto di getto in furgone durante una data del tour\u00bb. Al riguardo, il cantante Dade ha aggiunto: L'introduzione del brano contiene inoltre un campionamento del film \"Frankenstein Junior\" (1974)."}
{"id": "5311468", "revid": "73843", "url": "https://it.wikipedia.org/wiki?curid=5311468", "title": "Michel Audrain", "text": "Carriera.\nInizia a giocare a calcio nel Ginguen\u00e9 prima di entrare nelle giovanili dell'Angers, dove fa il suo debutto da professionista. Poi passa al Bordeaux dove vince due scudetti nel 1983-1984 e nel 1984-1985.\nAlterna poi brevi esperienze con le maglie di Olympique Marsiglia, Laval, Rennes per finire la carriera da professionista all'Annecy.\nDiviene quindi allenatore, guidando le seconde squadre di Angers, Laval e Lorient."}
{"id": "5311474", "revid": "619191", "url": "https://it.wikipedia.org/wiki?curid=5311474", "title": "Ore ga oj\u014d-sama gakk\u014d ni &quot;shomin sample&quot; toshite rachirareta ken", "text": ""}
{"id": "5311479", "revid": "1442080", "url": "https://it.wikipedia.org/wiki?curid=5311479", "title": "Coppa Latina 1957 (hockey su pista)", "text": "La Coppa Latina 1957 \u00e8 stata la 2\u00aa edizione del torneo europeo riservato alle squadre nazionali di Francia, Italia, Portogallo e Spagna; la manifestazione venne disputata in Italia a Bologna dal 12 al 14 dicembre 1957.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo fu vinto dalla nazionale portoghese per la 1\u00aa volta nella sua storia."}
{"id": "5311490", "revid": "133557", "url": "https://it.wikipedia.org/wiki?curid=5311490", "title": "Indice di Blocco", "text": ""}
{"id": "5311512", "revid": "1048993", "url": "https://it.wikipedia.org/wiki?curid=5311512", "title": "Nessuno si salva da solo (film)", "text": "Nessuno si salva da solo \u00e8 un film del 2015, diretto da Sergio Castellitto. Basato sull'omonimo romanzo di Margaret Mazzantini, \u00e8 uscito nelle sale cinematografiche il 5 marzo 2015.\nTrama.\nGaetano e Delia sono una coppia separata che si ritrova al tavolo di un ristorante. Con apparente disinteresse l'uno per l'altra, devono discutere delle vacanze estive dei loro figli Cosmo e Nico, che vivono con Delia, mentre Gaetano alloggia in un residence.\nDurante la discussione i due vivono diverse analessi che fanno comprendere il loro passato.\nI due si erano incontrati da giovanissimi: la nascita dei figli, i primi problemi, legati anche a rapporti conflittuali di Delia con la madre e di Gaetano con il padre, alcuni eventi che traumatizzano i bambini, l'aborto volontario del terzo figlio. Al momento della separazione Delia sta per cadere in bulimia e la sua frustrazione ricade su Cosmo, mentre Gaetano, sommerso dal troppo lavoro, non si occupa a sufficienza dei bambini.\nQuando la cena sta per terminare si avvicinano due anziani, Vito e Lea, che hanno sentito la conversazione tra Delia e Gaetano. Gli anziani sembrano ancora molto innamorati e il loro rispetto reciproco \"si tocca con mano\". Vito dice di essere malato di cancro e chiede ai due giovani di pregare per lui, spiegando loro che \u00abnessuno si salva da solo\u00bb.\nProduzione.\nIl film \u00e8 stato prodotto da Indiana Production in coproduzione con Wildside.\nPromozione.\nIl trailer \u00e8 uscito in anteprima sul sito dell'Ansa il 6 febbraio 2015."}
{"id": "5311513", "revid": "1494169", "url": "https://it.wikipedia.org/wiki?curid=5311513", "title": "Wytches", "text": ""}
{"id": "5311514", "revid": "475295", "url": "https://it.wikipedia.org/wiki?curid=5311514", "title": "Witch", "text": ""}
{"id": "5311522", "revid": "1543377", "url": "https://it.wikipedia.org/wiki?curid=5311522", "title": "MechAssault (serie)", "text": "MechAssault \u00e8 una serie di videogiochi ispirata sia al gioco da tavolo BattleTech (originariamente prodotto dall'editore FASA Corporation), che ai videogiochi della \"serie MechWarrior\". Avente un tema fantascientifico e come principali obiettivi azioni belliche eseguite a bordo di mech, \u00e8 stata realizzata esclusivamente per le console di gioco Xbox (primi due episodi) e Nintendo DS (terzo capitolo).\nTrama generica.\nDal XXII secolo, l'umanit\u00e0, propulsa da determinanti scoperte scientifiche, si diffuse per molte centinaia di anni luce lontano dall'alveo della Terra. Nel secolo successivo, le colonie formatisi presero a ribellarsi verso l'autorit\u00e0 centrale della madrepatria.\nAmplissime regioni siderali oramai abitate (la \"Inner Sphere\", la \"Periphery\" e la \"Deep Periphery\"), vennero governate nell'ambito di una sorta di un neo-feudalesimo alimentato da una condizione di permanente scontro bellico: in particolare, i confini interni della \"Inner Sphere\" furono disegnati dall'azione degli eserciti di cinque grandi \"nazioni interstellari\" (il Commonwealth Lirico, i Soli Confederati, la Lega Draconis, la Confederazione di Capella e la Lega dei Mondi Liberi), presiedute da altrettante Grandi Casate nobiliari (quella degli Steiner, dei Davion, dei Kurita, dei Liao e dei Marik).\nReggimenti di BattleMech, colossi cibernetici (in genere dal telaio antropomorfo) per l'ingaggio del combattimento, con a bordo piloti d'\u00e9lite delle casate nobiliari (chiamati MechWarrior), divennero insostituibili sui campi di battaglia.\nCapitoli della serie.\nLa serie di sparatutto \"MechAssault\", debutt\u00f2 sulla console Xbox con \"MechAssault\", nel 2002; il seguito ', arriv\u00f2 nel 2004, assieme a una \"\" (i primi due episodi furono prodotti da Microsoft). ', pubblicato da Majesco Entertainment, vide la luce nel 2006, per il dispositivo portatile Nintendo DS.\nSul piano della storia narrata, i primi due capitoli riprendono le medesime vicende, differendo completamente, di converso, da \"MechAssault: Phantom War\".\nTabella riassuntiva della serie:\nPrincipali differenze con la serie MechWarrior.\nA paragone con la saga \"MechWarrior\" (la quale punta ad un gameplay simulativo), quella \"MechAssault\" ha un approccio di tipo arcade, con armamenti recuperabili dalle unit\u00e0 abbattute, ripristino della blindatura dei mezzi mediante raccolta di power-up o parti perse dai mech, fino all'impiego del \"Neurohacking\", una pratica per mezzo della quale i giocatori, risolvendo rompicapi, sono in grado di prendere possesso di unit\u00e0 avversarie, incluse torrette difensive (tale sistema non venne implementato che a partire dal secondo episodio).\nAssente \u00e8 tutta la sezione pertinente alla personalizzazione dei mech, che al contrario caratterizza \"MechWarrior.\" Da segnalare inoltre, la disponibilit\u00e0 di Battle Armor (esoscheletri armati, indossabili per le fasi appiedate), laddove risultano poco presenti nella serie di riferimento.\nPer ci\u00f2 che concerne la visuale di gioco, la camera inquadra l'azione esclusivamente dalle spalle del mech manovrato (con l'ampia panoramica della visuale in terza persona), anzich\u00e9 anche dall'interno della cabina di guida (come selezionabile in \"MechWarrior\")."}
{"id": "5311524", "revid": "1442080", "url": "https://it.wikipedia.org/wiki?curid=5311524", "title": "Coppa Latina 1958 (hockey su pista)", "text": "La Coppa Latina 1958 \u00e8 stata la 3\u00aa edizione del torneo europeo riservato alle squadre nazionali di Francia, Italia, Portogallo e Spagna; la manifestazione venne disputata in Spagna a Barcellona dal 31 ottobre al 2 novembre 1958.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo fu vinto dalla nazionale spagnola per la 1\u00aa volta nella sua storia."}
{"id": "5311525", "revid": "1494169", "url": "https://it.wikipedia.org/wiki?curid=5311525", "title": "Witches", "text": ""}
{"id": "5311528", "revid": "1632387", "url": "https://it.wikipedia.org/wiki?curid=5311528", "title": "Day of Reckoning (Diecast)", "text": "Day of Reckoning \u00e8 il secondo album in studio del gruppo metalcore statunitense Diecast. L'album, pubblicato inizialmente dalla Now or Never Recordings il 13 febbraio 2001, \u00e8 stato ripubblicato nel 2005 dalla Century Media Records con l'aggiunta della traccia bonus \"Pacemaker\"."}
{"id": "5311532", "revid": "481666", "url": "https://it.wikipedia.org/wiki?curid=5311532", "title": "The Witch", "text": ""}
{"id": "5311533", "revid": "287204", "url": "https://it.wikipedia.org/wiki?curid=5311533", "title": "The Witches (film)", "text": ""}
{"id": "5311537", "revid": "287204", "url": "https://it.wikipedia.org/wiki?curid=5311537", "title": "Witch (gruppo musicale)", "text": ""}
{"id": "5311538", "revid": "287204", "url": "https://it.wikipedia.org/wiki?curid=5311538", "title": "Witch (EP)", "text": ""}
{"id": "5311542", "revid": "287204", "url": "https://it.wikipedia.org/wiki?curid=5311542", "title": "The Witch (album)", "text": ""}
{"id": "5311543", "revid": "287204", "url": "https://it.wikipedia.org/wiki?curid=5311543", "title": "The Witch (singolo)", "text": ""}
{"id": "5311544", "revid": "287204", "url": "https://it.wikipedia.org/wiki?curid=5311544", "title": "The Witch (film)", "text": ""}
{"id": "5311545", "revid": "1851848", "url": "https://it.wikipedia.org/wiki?curid=5311545", "title": "Miriam Bonaventura", "text": ""}
{"id": "5311549", "revid": "287204", "url": "https://it.wikipedia.org/wiki?curid=5311549", "title": "The Witch (The Rattles)", "text": ""}
{"id": "5311555", "revid": "287204", "url": "https://it.wikipedia.org/wiki?curid=5311555", "title": "Tal (Tal Farlow)", "text": "Tal \u00e8 un album di Tal Farlow, pubblicato dalla Norgran Records (ed anche dalla \"Verve Records\", MGV-8021) nel 1956.\nNei cataloghi sia della Norgran Records che della Verve Records, non \u00e8 indicata la data esatta di registrazione dei brani (solo un generico 1956), nella ristampa (su CD con bonus) del disco effettuata dall'etichetta \"Essential Jazz Classics\" \u00e8 riportata come data d'incisione il 5 giugno 1956 a New York City, New York (Stati Uniti)."}
{"id": "5311561", "revid": "767487", "url": "https://it.wikipedia.org/wiki?curid=5311561", "title": "Porky in Strambilandia", "text": "Porky in Strambilandia (\"Porky in Wackyland\") \u00e8 un film del 1938 diretto da Robert Clampett. \u00c8 un cortometraggio d'animazione della serie \"Looney Tunes\", prodotto dalla Leon Schlesinger Productions e uscito negli Stati Uniti il 24 settembre 1938, distribuito dalla Warner Bros. In questo film Porky Pig va a caccia dell'ultimo dodo attraverso un paese surreale dell'Africa per intascare un'enorme taglia.\nNel 1994 il corto si classific\u00f2 all'ottavo posto nel libro di Jerry Beck \"The 50 Greatest Cartoons\", mentre nel 2000 fu ritenuto \"culturalmente, storicamente o esteticamente significativo\" dalla Biblioteca del Congresso degli Stati Uniti e selezionato per la conservazione nel National Film Registry. Nel 1949 Friz Freleng ne diresse un remake a colori intitolato \"L'ultimo dei dodo\".\nTrama.\nPorky vola nell'\"Africa nerissima\" per catturare il raro uccello dodo, che vale quattro sestilioni di dollari. Una volta atterrato, un cartello lo avvisa che si trova in Strambilandia, un paese surreale abitato da creature stravaganti nell'aspetto e nel comportamento (molte delle quali sono citazioni della cultura popolare degli anni trenta). Tra queste, Porky riesce finalmente a trovare il dodo e cerca di catturarlo, ma quest'ultimo gli sfugge sempre grazie a trucchi magici.\nPorky decide allora di battere il dodo in astuzia e, travestitosi da strillone di Strambilandia, finge che sia uscita la notizia della cattura del dodo. Quest'ultimo si distrae e Porky, smascheratosi, lo colpisce con un martello e lo cattura. Il maialino inizia a festeggiare la cattura dell'ultimo dodo, al che quest'ultimo dimostra di non esserlo affatto, chiamando a s\u00e9 una moltitudine di suoi simili.\nDistribuzione.\nEdizione italiana.\nIl corto fu doppiato in italiano per la televisione nel 1999 dalla Time Out Cin.ca. Non essendo stata registrata una colonna sonora senza dialoghi, nelle scene parlate la musica fu sostituita. Fu anche aggiunta una battuta di Porky, in cui legge il cartello di Strambilandia in italiano, mentre non furono doppiati i dodo che alla fine urlano \"Yeah, man!\".\nEdizioni home video.\nIl corto \u00e8 incluso nel disco 3 della raccolta DVD \"\". Nel DVD \u00e8 possibile vedere il corto con il commento audio di Michael Barrier, che include anche una breve intervista d'archivio a Clampett.\nInfluenza culturale.\nGran parte della sequenza di Strambilandia fu adattata e riutilizzata da Clampett per l'inclusione nel suo cortometraggio \"Tin Pan Alley Cats\" (1943). \"Porky in Strambilandia\" fu d'ispirazione nella creazione dei corti MGM del 1948 \"Half-Pint Pygmy\" e \"The Cat That Hated People\", entrambi diretti da Tex Avery (ex animatore di Clampett). Inoltre, il corto Terrytoons \"Dingbat Land\" (1949) ha una trama quasi identica a quella di \"Porky in Strambilandia\" (tranne, chiaramente, per i personaggi coinvolti).\nIl dodo appare all'inizio del film \"Chi ha incastrato Roger Rabbit\" (1988), nonch\u00e9 in alcuni fumetti \"Looney Tunes\" editi dalla DC Comics (nei quali \u00e8 a livelli di grigio anzich\u00e9 a colori). Il figlio del dodo, Gogo Dodo, \u00e8 uno dei protagonisti della serie animata anni novanta \"I favolosi Tiny\", ed \u00e8 l'unico personaggio della serie ad essere un parente diretto di uno dei Looney Tunes. Una breve clip del film viene utilizzata in \"Situazione critica\", primo segmento del 36\u00ba episodio della serie \"Animaniacs\", dove fa parte di un laserdisc falso. Il dodo appare anche nel videogioco per Wii \"\", dove gli viene dato per la prima volta un nome, Yogo Dodo."}
{"id": "5311563", "revid": "767487", "url": "https://it.wikipedia.org/wiki?curid=5311563", "title": "Il raccomandato di ferro", "text": "Il raccomandato di ferro \u00e8 un film del 1959 diretto da Marcello Baldi.\nTrama.\nAugusto Zinconi \u00e8 un ex usciere romano che ha trovato impiego in un'industria petrolifera di Mestre grazie a una falsa lettera di raccomandazione del sottosegretario Goffredo Monaci. Ritardatario e libertino, dopo aver corrotto il portinaio dello stabilimento per farsi timbrare il cartellino in sua assenza, riesce a scampare al licenziamento asserendo di essere amico di vecchia data del sottosegretario, nel frattempo divenuto un potente ministro, l'unica persona che potrebbe salvare l'industria dalla bancarotta. Viene quindi spedito a Roma per farsi firmare dal ministro l'importante pratica; aiutato dalla fortuna riesce ad ottenere il documento, gi\u00e0 firmato in precedenza, senza incontrare Monaci. Tornato a Mestre da trionfatore, ottiene nuove e maggiori cariche, finch\u00e9 un giorno viene annunciata la visita all'industria del ministro, mettendo per la prima volta di fronte Zinconi e Monaci.\nProduzione.\nLuoghi delle riprese.\nIl film venne girato a Mestre e a Roma."}
{"id": "5311568", "revid": "785863", "url": "https://it.wikipedia.org/wiki?curid=5311568", "title": "Porky in Wackyland", "text": ""}
{"id": "5311569", "revid": "188116", "url": "https://it.wikipedia.org/wiki?curid=5311569", "title": "Storia della cardiochirurgia", "text": "La cardiochirurgia, o \"chirurgia del cuore\", \u00e8 l'ambito di attivit\u00e0 chirurgica correttiva di lesioni congenite o acquisite del cuore e dei grandi vasi toracici. Nel corso della giovanissima storia di tale disciplina sono stati effettuati due tipi di interventi: quelli a \"cuore chiuso\" e quelli a \"cuore aperto\". Nel primo caso si intende un tipo di operazione chirurgica che non necessita della visione diretta della struttura che si sta operando, n\u00e9 dell'esclusione temporanea del cuore o dei polmoni. Al contrario, in un intervento a \"cuore aperto\" si agisce sul cuore esangue, utilizzando una macchina cuore-polmoni che fa le veci dei due organi nel tempo necessario per l'esecuzione dell'operazione chirurgica.\nLa fase preistorica.\nLa nascita della cardiochirurgia si fa risalire agli ultimi anni del diciannovesimo secolo, quando si ha documentazione dei primi interventi chirurgici al cuore. La risonanza che essi ebbero fu enorme perch\u00e9 sconfissero la credenza che la natura avesse posto il cuore oltre i limiti della chirurgia.\nPrimordi di chirurgia cardiovascolare: da Par\u00e8 a Cooper.\nLe prime fonti testimonianti interventi di chirurgia cardiovascolare risalgono alla prima met\u00e0 del '500, periodo in cui imperversava l'aspro conflitto tra la Francia di Francesco I e il Sacro Romano Impero di Carlo V d'Asburgo. Al servizio del comandante della fanteria francese vi era il giovane barbiere-chirurgo Ambroise Par\u00e9, il quale, dopo l'assedio al castello di Avigliana, ebbe il suo daffare con i numerosi feriti. Tuttavia questi erano cos\u00ec numerosi che Par\u00e8 fu costretto a sperimentare una nuova tipologia di trattamento rispetto alla tradizionale cauterizzazione con olio bollente: per fermare l'emorragia procedette alla legatura delle arterie e delle vene sanguinanti, prima di applicare un unguento. Par\u00e8 riscontr\u00f2 che i feriti trattati con la legatura dei vasi stavano meglio rispetto a quelli sottoposti al convenzionale trattamento con olio, e che, successivamente, la loro guarigione avveniva in maniera pi\u00f9 rapida ed efficace. In seguito, tale metodo verr\u00e0 utilizzato dalla maggior parte dei chirurghi d'Europa.\nParticolarmente importante fu anche la cura degli aneurismi, risalente secondo alcuni addirittura al quarto secolo. Oribasio di Pergamo attribuisce al medico greco Antillo l'ideazione della tecnica per il trattamento degli aneurismi delle arterie, consistente nella legatura dell'arteria, a valle e a monte dell'aneurisma stesso, seguita dall'apertura della sacca aneurismatica con svuotamento del contenuto, senza asportazione. Il passo successivo fu effettuato dal chirurgo scozzese John Hunter, che, dopo essere diventato nel 1789 \"Surgeon General\" delle forze armate britanniche, diede il suo contributo alla chirurgia vascolare con il metodo di trattamento degli aneurismi basato sullo studio dello sviluppo della circolazione collaterale conseguente alla chiusura delle arterie. Nel 1785 leg\u00f2 con successo l'arteria femorale di un uomo affetto da aneurisma dell'arteria poplitea. Tra i suoi allievi, oltre a Edward Jenner, vi fu Astley Cooper che diede importanti contributi al progresso della chirurgia, specialmente quella vascolare. Infatti, dopo alcuni interventi di legature di carotide e arteria iliaca esterna, nel 1817 egli procedette alla legatura dell'aorta su di un paziente ricoverato per un aneurisma dell'arteria iliaca sinistra che aveva eroso la cute con conseguente sanguinamento: il paziente sembr\u00f2 migliorare, ma le condizioni si aggravarono e mor\u00ec due giorni dopo. Ci\u00f2 nonostante, l'intervento di Cooper ebbe grande risonanza poich\u00e9, considerando lo stato della chirurgia dell'epoca, precorreva i tempi di almeno un secolo.\nInfatti i chirurghi saranno in possesso degli strumenti necessari per compiere operazioni pi\u00f9 complesse, solo a partire dal primo decennio del Novecento, viste le notevoli innovazioni in ambito anestesiologico e trasfusionale. Alcuni pionieri, fra cui Ludwig Rehn, erano gi\u00e0 in grado di intervenire contro la pericardite costrittiva cronica, grave patologia che causava l'ispessimento del pericardio tanto da non permettere al cuore di svolgere le sue funzioni. Altre tipologie di malattie cardiache divenute progressivamente curabili con la chirurgia divennero la stenosi mitralica e l'embolia polmonare. La prima venne corretta attraverso una dilatazione chirurgica della valvola mitrale affetta da tale patologia. Il trattamento dell'embolia polmonare, attraverso l'asportazione dei trombi, fu un caso molto discusso all'epoca perch\u00e9 i risultati furono molto insoddisfacenti, dal momento che la maggior parte dei pazienti sottoposti a questa operazione non riusciva a sopravvivere.\nGli inizi: le suture delle lacerazioni pericardiche.\nLa prima operazione cardiaca della storia fu effettuata il 4 settembre 1895 nell'ospedale dell'odierna Oslo, in Norvegia, dal chirurgo Axel Cappelen che sutur\u00f2 una ferita al ventricolo destro di un giovane paziente ventiquattrenne. Tuttavia, poich\u00e9 il ragazzo mor\u00ec subito dopo l'intervento per un'infezione, si considera la vera nascita della disciplina il 9 settembre 1896, giorno in cui il professor Ludwig Rehn decise di operare d'urgenza un ragazzo con una profonda ferita al torace. Rehn, dopo aver inciso la parete toracica, espose il pericardio e applic\u00f2 tre punti di sutura sulla lacerazione, bloccando il copioso sanguinamento. Chiuse, infine, l'incisione toracica permettendo al paziente, dopo un periodo di riposo, di tornare ad una vita normale. In Italia, il primo intervento di sutura cardiaca fu effettuato nell'aprile del 1897 dal chirurgo romano Antonio Parrozzani, presso l'ospedale di Santa Maria della Consolazione a Roma.\nAlexis Carrel: dalle suture alla prima pompa di perfusione.\nPrimogenito in una famiglia di tre figli, Alexis Carrel nacque nel 1873. Sin da piccolo mostr\u00f2 grandi capacit\u00e0 in un collegio gesuita, dopo di che and\u00f2 a studiare medicina presso l'Universit\u00e0 di Lione, dove consegu\u00ec la laurea nel 1893. La grande innovazione che si deve a Carrel \u00e8 quella di aver introdotto in campo chirurgico la sutura dei vasi sanguigni. Le sue esperienze confluirono nella rivista \"Lyon Medical\" che gli diede chiara fama, fino a fargli ottenere il premio Nobel per la medicina nel 1913. Il suo grande merito fu l'introduzione del metodo della triangolazione in chirurgia, ovvero la sutura di un vaso di base circolare attraverso tre punti disposti come i vertici di un triangolo equilatero. La seconda svolta della sua carriera arriv\u00f2 nei primi anni del Novecento, quando conobbe i fratelli de Martigny i quali fecero in modo che fosse prima assunto come ricercatore all'Universit\u00e0 di Chicago e poi presso il prestigiosissimo Rockefeller Institute di New York, dove condusse alcuni dei suoi studi pi\u00f9 famosi come quelli sul trapianto di organi su animali. Fu proprio in questo luogo che il 28 novembre 1930 incontr\u00f2 Charles Lindbergh, famoso per aver compiuto nel 1927 la prima trasvolata atlantica. Lindbergh era un ingegnere di professione che aveva cominciato ad interessarsi di medicina per trovare un metodo artificiale per la circolazione del sangue mentre il cuore fermo veniva operato. Durante la visita di Lindbergh, Carrel gli mostr\u00f2 dei prototipi di pompe per la perfusione degli organi che erano risultati per vari motivi insoddisfacenti. A quel punto Lindbergh si propose per tentare la costruzione di apparati migliori e Carrel, intuendone il talento ingegneristico, ne accett\u00f2 la collaborazione che fu subito improntata a grande stima e rispetto reciproci. Poco a poco le pompe di Lindbergh cominciarono a funzionare sempre meglio e i due scienziati poterono annunciare, con un articolo pubblicato sulla rivista Science nel giugno 1935, la possibilit\u00e0 di mantenere in vita artificialmente interi organi come cuore, milza, rene e ovaio.\nLe trasfusioni di sangue e gli studi di Landsteiner.\nSicuramente propedeutiche verso uno sviluppo intenso della cardiochirurgia furono le scoperte dei quattro gruppi sanguigni da parte del patologo viennese Karl Landsteiner, Premio Nobel per la medicina del 1930. Egli dimostr\u00f2 per primo che, affinch\u00e9 la trasfusione portasse dei benefici, era necessario che il sangue del donatore e quello del ricevente fossero dello stesso gruppo, individuando cos\u00ec il motivo per cui le trasfusioni fino a quel momento procuravano effetti collaterali talvolta mortali. Scopr\u00ec anche che il gruppo 0 poteva essere trasfuso senza danni a qualsiasi tipo di accettore. Tuttavia, durante alcuni esperimenti, continuavano ad avvenire reazioni trasfusionali, la cui causa era la presenza di un fattore mutato dalle scimmie, detto fattore Rh. La prima trasfusione condotta con successo, seguendo gli studi di Landsteiner, avvenne nel 1907 da Reuben Ottenberg presso il Mount Sinai Hospital di New York. Le tecniche trasfusionali si svilupparono ulteriormente quando furono scoperti i metodi di conservazione del sangue, attraverso l'utilizzo di citrato di sodio e glucosio. Questa tecnica, scoperta dai medici Albert Houstin, Peyton Rous e J.R. Turner, permetteva non solo di conservare pi\u00f9 a lungo il sangue, ma anche di impedire la formazione di coaguli nel momento della trasfusione dal donatore all'accettore. Queste osservazioni furono messe in pratica massivamente durante la prima guerra mondiale dal medico dell'esercito statunitense, Oswald Robertson, utilizzando sangue del gruppo 0. Da questo momento, nacquero le prime banche del sangue negli USA, nell'Unione Sovietica e in Gran Bretagna.\nNascita e sviluppo della moderna cardiochirurgia.\nLa fase primordiale della cardiochirurgia si conclude con l'invenzione della macchina cuore-polmone, vera svolta in quanto consente sia di isolare il cuore durante le operazioni pi\u00f9 complesse, rendendolo esangue e immobile, sia di mantenere in vita il paziente e gli organi vitali, favorendo ossigenazione e ricambio del sangue.\nChirurgia dell'aorta.\nIl primo intervento chirurgico sull'aorta perfettamente riuscito risale al 1925, quando il professor Rudolph Matas leg\u00f2 con successo l\u2019aorta addominale ad un paziente portatore di aneurisma dell\u2019arteria iliaca. Egli fu l\u2019artefice del primo intervento di endoaneurismorrafia della storia, nel 1888, quando era ancora assistente, intervenne su di un paziente con pseudoaneurisma dell\u2019arteria branchiale, aprendo longitudinalmente l\u2019aneurisma e suturando dall'interno gli sbocchi delle arterie che lo rifornivano di sangue, preservando il regolare flusso a valle della lesione. Matas perfezion\u00f2 la tecnica negli anni a venire, proponendo una variante restaurativa e una ricostruttiva. Altre esperienze nel trattamento degli aneurismi furono i tentativi di indurre la trombosi del sangue all'interno della sacca aneurismatica e quelli di rinforzare la parete dell'aneurisma stesso per prevenirne la rottura. Negli anni del dopoguerra, un ulteriore contributo fu dato dagli statunitensi Denton Cooley e Michael E. DeBakey, prima con l'applicazione di una pinza alla base dell'aneurisma, l'asportazione e la sutura della breccia residua nell'aorta, e successivamente con l'utilizzo di omoinnesti.\nUlteriore elemento di grande importanza nella storia della chirurgia dell'aorta riguarda la correzione delle anomalie vascolari congenite, come il dotto di Botallo pervio e la coartazione dell\u2019aorta. La prima persona a eseguire la chiusura del dotto fu Robert Edward Gross, il quale isol\u00f2 nel 1938 il dotto arterioso tra aorta e arteria polmonare e lo leg\u00f2 con un laccio occludendone il lume. Con il progresso della scienza e della tecnologia, la chiusura del dotto di Botallo fu perfezionata, prima con l'opera del cardiologo emodinamista Werner Porstmann, tramite il dispositivo di Ivalon, e successivamente con strumenti quali l\u2019\"Amplatzer Duct Occluder\". La correzione della coartazione aortica risale agli anni quaranta del Novecento, quando il chirurgo Clarence Crafoord si rese conto, durante un intervento di chiusura del dotto di Botallo, che era possibile chiudere l'aorta per un tempo prolungato. La prima vera operazione fu effettuata su un ragazzo con coartazione aortica severa, a cui Crafoord escisse il tratto aortico ristretto e congiunse tra loro le estremit\u00e0 recise dell'aorta. Un ennesimo contributo fu dato ancora da Gross, il quale condusse esperimenti per realizzare protesi vascolari costituite da vasi omologhi, conservate in soluzioni: speriment\u00f2 la completa sostituzione del tratto di aorta reciso, in caso di impossibile sutura a causa dell'eccessiva lunghezza del tratto coartato, con un segmento di aorta conservato. Gli innesti vascolari omologhi, oltre alle difficolt\u00e0 legate al reperimento, presentarono dei problemi a distanza dall'impianto, quali occlusione trombotica e deterioramento, degenerazione e dilatazione. La soluzione fu trovata tramite l'intuizione del giovane chirurgo Arthur Voorhees, il quale si rese conto che era possibile realizzare un condotto vascolare in cui una struttura reticolare artificiale, agente da scheletro, sarebbe servita da supporto alla formazione di una membrana naturale a contatto col sangue. Voorhees approfond\u00ec gli studi concernenti le caratteristiche tecniche che dovevano possedere i materiali utilizzati per la confezione delle protesi vascolari.\nLa chirurgia dell'aorta sub\u00ec inoltre delle evoluzioni con l'avvento della circolazione extra-corporea, che consent\u00ec di correggere le patologie con maggiori probabilit\u00e0 di successo.\nGibbon e l'invenzione della macchina cuore-polmoni.\nJohn Gibbon studi\u00f2 medicina a Filadelfia per poi trasferirsi a Boston, dove aveva deciso di dedicarsi alla chirurgia sperimentale con particolare riferimento alla circolazione sanguigna. Fu proprio qui che incontr\u00f2 Mary Hopkinson, un'abilissima tecnica di laboratorio che ben presto sarebbe diventata sua moglie oltre che collaboratrice nella costruzione della macchina. Egli era convinto che il problema principale per riuscire a sostituire artificialmente la circolazione del sangue durante un intervento chirurgico a cuore fermo sarebbe stato quello dell'ossigenazione del sangue piuttosto che quello della pompa. Dunque non si doveva sostituire solo la funzione del cuore, ma anche quella dei polmoni. Giorno dopo giorno i prototipi del sistema \u201cpompa-ossigenatore\u201d diventavano pi\u00f9 efficienti, fino a quando, verso la met\u00e0 degli anni trenta, riuscirono ad ottenere negli animali da laboratorio una circolazione extracorporea completa, senza cambiamento della pressione sanguigna. La macchina dunque funzionava ma bisognava costruirne una adatta all'uomo. All'inizio del 1946, dopo una pausa di dieci anni dovuta alla guerra e alla mancanza di fondi, Gibbon riprese il suo lavoro a capo dell'unit\u00e0 di ricerca chirurgica della Jefferson Medical School, a Filadelfia, dove riusc\u00ec a far decollare il suo progetto grazie all'interessamento del dipartimento di ricerca della \"International Business Machine Corporation\". Da qui seguirono sette anni di collaborazione con l'IBM, azienda finanziatrice del progetto, e con l'ingegner Thomas J. Watson.\nLa collaborazione fra essi funzion\u00f2 e all'inizio degli anni cinquanta Gibbon riusc\u00ec, con l'aiuto della sua macchina, dapprima a escludere totalmente dalla circolazione per il tempo prolungato il cuore di alcuni grossi cani e, in seguito, ad effettuare con successo sugli stessi animali delle vere e proprie operazioni a cuore aperto. Tra il 1952 e l'inizio del 1953 alcuni primi tentativi di utilizzare la nuova macchina sull'uomo ebbero esito negativo a causa di errori tecnici e diagnostici, ma finalmente il 6 maggio 1953 fu portato a termine con successo un intervento a cuore aperto con cui fu possibile correggere chirurgicamente un difetto del setto atriale. A quel punto per\u00f2 John Gibbon, dopo un lavoro durato quasi vent'anni, decise di non operare pi\u00f9 e di lasciare lo sviluppo ulteriore della sua macchina ai colleghi pi\u00f9 giovani. Fu, in effetti, John Kirklin della Mayo Clinic a perfezionare la macchina di Gibbon, con la collaborazione di quest'ultimo e dell'IBM.\nCooley e la nascita della chirurgia a cuore aperto.\nNegli anni immediatamente successivi allo sviluppo di omoinnesti e macchina cuore-polmone, il chirurgo statunitense Denton Cooley si rese conto che era diventato ormai indispensabile affrontare il problema della chirurgia a cuore aperto. Cooley visit\u00f2 vari ospedali, fra cui la Mayo Clinic e l'Universit\u00e0 del Minnesota, seguendo le operazioni di importanti chirurghi quali John Kirklin e C. Walton Lillehei. Tuttavia, durante una visita a Minneapolis, egli ebbe la possibilit\u00e0 di osservare Richard DeWall che stava approntando un circuito per intervento clinico con un ossigenatore elicoidale. Cooley si convinse che quel metodo rappresentava la strada del futuro, e si mise a sperimentare la circolazione extracorporea con la medesima tecnica, operando per la prima volta nel 1956 su di un uomo in grave insufficienza cardiaca congestizia conseguente alla rottura del setto interventricolare provocato da infarto miocardico acuto. Il chirurgo chiuse il difetto, il paziente sopravvisse all'intervento, salvo morire due giorni dopo per un ulteriore infarto del miocardio. In seguito, dopo aver introdotto la tecnica dell'emodiluizione, Cooley perfezion\u00f2 la macchina, a cui diede il nome di Lillehei-DeWall, semplificandola e rendendola pi\u00f9 agevole da impiegare. Ulteriori progressi furono effettuati da un assistente di Lillehei, Vincent Gott: l'apparecchiatura di Cooley funzionava in modo soddisfacente, ma per essere utilizzata ogni volta doveva essere riassemblata; Gott ne svilupp\u00f2 una presterilizzata mediante fogli di cloruro di polivinile saldati tra di loro che incorporavano il modello elicoidale di DeWall. L'aumentare della complessit\u00e0 degli interventi port\u00f2 negli anni sessanta ad un perfezionamento dell'ossigenatore di DeWall tramite l'incorporazione di uno scambiatore di calore, che divenne uno standard utilizzato in tutto il mondo.\nLa costruzione del pacemaker.\nI primi esperimenti riguardanti la costruzione del pacemaker risalgono alla met\u00e0 del Novecento, attraverso gli studi del chirurgo statunitense C. Walton Lillehei e dell'ingegnere Earl Bakken, tecnico ospedaliero a Minneapolis. La collaborazione tra i due port\u00f3 alla realizzazione di un prototipo di pacemaker con un elettrodo connesso al cuore, portatile e di piccole dimensioni che, dopo essere stato testato in laboratorio, fu applicato clinicamente per la prima volta il 14 aprile 1958 su di un paziente con un blocco atrio-ventricolare. La stimolazione cardiaca fu perfettamente efficace, ma il prototipo era utilizzabile soltanto per un blocco temporaneo. Il passo successivo fu la creazione di un pacemaker totalmente impiantabile con funzionamento a lungo termine, a cui lavorarono il medico Rune Elmquist e il chirurgo svedese Ake Senning. Essi sperimentarono un pacemaker i cui elettrodi erano connessi al miocardio, con batteria di sufficiente durata e di dimensioni contenute da poter essere impiantato nei pazienti; lo utilizzarono per la prima volta nel 1958, su di un paziente che presentava ripetuti episodi di arresto cardiaco al giorno. Il dispositivo funzion\u00f3 in maniera efficace soltanto per otto ore, e fu prontamente sostituito da un secondo che dur\u00f3 una settimana; dopo essere stato sottoposto negli anni a innumerevoli sostituzioni del dispositivo, il paziente visse per ben 44 anni dal primo impianto. La svolta arriv\u00f3 alla fine degli anni cinquanta, grazie all'ingegnere Wilson Greatbatch, il quale per caso cre\u00f3 un circuito elettrico perfettamente adatto al funzionamento del pacemaker: il dispositivo fu realizzato grazie all'ausilio del chirurgo William Chardack e del suo assistente Andrew Gage. Chardack esegu\u00ec con successo il primo impianto clinico su di un uomo affetto da blocco atrio-ventricolare totale nel 1960. Negli anni successivi sono stati effettuati molti progressi, miglioramenti in affidabilit\u00e0, funzioni e durata delle batterie, fino ad arrivare ai pacemaker \"on demand\", in grado di rilevare il battito cardiaco del paziente ed entrare in attivit\u00e0 stimolando il cuore solo quando la frequenza scende al di sotto di un valore soglia prefissato.\nL'apice del successo: il trapianto cardiaco.\nGli anni cinquanta segnarono anche l'inizio dell'era dei trapianti. L'idea di trapiantare il cuore venne da un giovane chirurgo sudafricano, Christiaan Barnard, che si era specializzato con Lillehei.\nRitornato a Citt\u00e0 del Capo, a partire dai primi anni sessanta Barnard cominci\u00f2 le sperimentazioni sugli animali che gli permisero di realizzare, il 3 dicembre 1967, il primo trapianto di cuore nell'uomo. Barnard oper\u00f2 su un cinquantatreenne segnato da una gravissima cardiopatia. L'uomo sopravvisse per 18 giorni dopo il trapianto ma in seguito mor\u00ec, non per un rigetto dell'organo, ma per una polmonite. Poche settimane dopo Barnard esegu\u00ec un nuovo trapianto di cuore su un altro uomo che sarebbe sopravvissuto addirittura due anni. Nel giro di poco tempo Barnard riscosse un successo planetario, diventando un vero e proprio eroe, facendo aumentare enormemente la richiesta di un cuore nuovo in tutto il mondo. Tuttavia, parallelamente all'euforia iniziarono a profilarsi i primi problemi: i tempi di attesa erano lunghissimi vista la scarsit\u00e0 di donatori adatti, e queste lunghe attese risultavano talvolta fatali. Per questo motivo, si inizi\u00f2 a pensare al \"cuore artificiale\".\nLo sviluppo del cuore artificiale e l'avvento della circolazione assistita.\nNel frattempo, negli Stati Uniti, Denton Cooley fu il primo che cominci\u00f2 a imitare Barnard nel trapianto di cuore e nel 1969, per la prima volta tent\u00f2 il primo impianto di un cuore artificiale ad aria compressa in un uomo per il quale non era immediatamente disponibile un cuore naturale. Il cuore artificiale funzion\u00f2 per 64 ore, prima di essere sostituito da un cuore naturale, ma il ricevente mor\u00ec poco tempo dopo e Cooley fu messo al bando dalla Food and Drug Administration (FDA) perch\u00e9 il suo esperimento non era stato preventivamente autorizzato.\nFra le voci contrarie all'operato di Cooley figur\u00f2 anche quella di Christiaan Barnard che si espresse cos\u00ec:\nNel corso degli anni settanta vari laboratori avevano tentato l'impianto di diversi modelli di cuore artificiale negli animali, con risultati di sopravvivenza sempre migliori. Finalmente nel 1981, a Salt Lake City, l'\u00e9quipe del medico olandese Willem Johan Kolff era riuscita a tenere in vita per pi\u00f9 di nove mesi un vitello con un cuore di plastica ed era stata autorizzata dalla FDA a tentare un nuovo \u201cprimo impianto\u201d su di un essere umano. Nel campo degli organi artificiali Kolff era ritenuto il padre, fin dagli anni quaranta, della macchina per la dialisi ed era affiancato da parecchi anni da un bioingegnere, Robert Jarvik, che aveva ideato e costruito un cuore artificiale totale abbastanza efficiente. Fu cos\u00ec che nel 1982 Kolff impiant\u00f2 il \"Jarvik-7\" in un uomo di 61 anni affetto da una cardiopatia in fase terminale che sopravvisse col suo cuore di plastica per 112 giorni.\nNel novembre 1985 a Padova fu realizzato il primo trapianto di cuore in Italia dal cardiochirurgo Vincenzo Gallucci e nel febbraio 1986 su un bambino, da Carlo Marcelletti al Bambin Ges\u00f9 di Roma.\nNegli anni immediatamente successivi, le ricerche si concentrarono sulla realizzazione di un sistema di assistenza che permettesse un sostegno temporaneo al cuore nei casi di insufficienza cardiaca acuta. I tipi di dispositivi che furono progettati per questo tipo di assistenza circolatoria dovevano sia contribuire alla diminuzione dello sforzo cardiaco, attraverso una riduzione dei livelli pressori, che stabilire una situazione favorevole per il debellamento dell'insufficienza. Allo stesso tempo, tali dispositivi dovevano poter essere applicati con facilit\u00e0 e senza traumi per non inficiare sulle precarie condizioni dei malati. Studi iniziali dimostrarono l'efficacia di un metodo basato sulla contropulsazione, ovvero una rimozione di una piccola quantit\u00e0 di sangue dal sistema arterioso sia durante la fase sistolica che quella diastolica. Tuttavia, poich\u00e9 questo sistema danneggiava velocemente il sangue si inizi\u00f2 ad utilizzare il pallone intra-aortico, dispositivo che consisteva in un palloncino di polietilene che si gonfiava e sgonfiava all'interno dell'aorta toracica discendente. Tale sistema, semplice ed efficace nei casi di assistenza a breve termine, lavorava ritmicamente rispetto alle fasi cardiache e veniva controllato da un sistema elettronico.\nLa cardiochirurgia del futuro.\nLa cardiochirurgia, sin dalla sua nascita, ha sempre presentato degli alti e dei bassi. Tuttavia nell'ultimo periodo il ruolo del cardiochirurgo sembrerebbe essere messo in discussione, viste le nuove tecniche cardiologiche non invasive che permettono un trattamento pi\u00f9 veloce e meno rischioso delle patologie. Inoltre, affrontando la questione dal punto di vista demografico, la popolazione mondiale \u00e8 due volte pi\u00f9 anziana di un secolo fa, il che farebbe presagire un aumento dei casi di patologie cardiache degenerative come la stenosi valvolare aortica, gli aneurismi dell'aorta e l'insufficienza mitralica. Contrariamente a quanto si possa pensare, negli ultimi anni \u00e8 aumentato il numero di anziani sottoposti ad interventi chirurgici ad alto rischio, grazie ad un'elevata preparazione pre-operatoria e al netto miglioramento delle tecniche chirurgiche. Pertanto \u00e8 auspicabile che nel futuro le cardio-patologie per le quali oggi esistono solamente trattamenti farmacologici potranno essere corrette tramite interventi chirurgici."}
{"id": "5311573", "revid": "37401", "url": "https://it.wikipedia.org/wiki?curid=5311573", "title": "Colonizzazione greca d'Occidente", "text": ""}
{"id": "5311574", "revid": "344503", "url": "https://it.wikipedia.org/wiki?curid=5311574", "title": "Birdman o (L'imprevedibile virt\u00f9 dell'ignoranza)", "text": ""}
{"id": "5311575", "revid": "15756", "url": "https://it.wikipedia.org/wiki?curid=5311575", "title": "Omosessualit\u00e0 nel Rinascimento", "text": "L'omosessualit\u00e0 nel Rinascimento considera il periodo che va dalla seconda met\u00e0 del XIV secolo all'inizio del XVII secolo in Europa.\nCome notato da pi\u00f9 parti negli anni del Rinascimento \u00e8 stato attivamente promosso lo studio di temi culturali in precedenza mai affrontati approfonditamente, compreso quello delle minoranze sessuali.\nIn Italia.\nI racconti concernenti relazioni amorose tra persone dello stesso sesso, anche all'interno del clero, sono un tema popolare della letteratura satirica del tempo, gi\u00e0 a partire da Giovanni Boccaccio. Cos\u00ec nel \"Decameron\" viene fatta una descrizione della corte papale romana: \"tutti dal pi\u00f9 piccolo al pi\u00f9 grande, indulgono in dissolutezze, non solo naturali (con le donne), ma anche cadendo nel peccato di Sodoma. Nessuno prova pi\u00f9 vergogna, del tutto privi di coscienza, sottostanno all'influenza di ragazze e ragazzi osceni... e se qualcuno vuole chiedere una qualche misericordia, senza la loro mediazione non potr\u00e0 averla\".\nNel 1520 in un dialogo satirico intitolato \"Vladimus o la Trinit\u00e0 romana\" Ulrich von Hutten scrive: Tre tipi di persone esistono nella citt\u00e0 di Roma, i seguaci di Simone Mago, di Giuda e degli abitanti di Sodoma... Vediamo preti in Germania che hanno venduto i loro corpi a Roma per potere ottenere una parrocchia\"; poi, parlando della chiesa romana in particolare, specifica che, \"nutriti con i nostri soldi, mantengono puttane e ragazzi debosciati\".\nPoggio Bracciolini nel suo dialogo \"Contro gli ipocriti\" (1448) descrive satiricamente come i predicatori cristiani avvertono il gregge del popolo semplice nei confronti di tutti i tipi possibili e immaginabili di perversione sessuale; loro, che in precedenza non ne sapevano nulla, sono cos\u00ec ben felici che per opera di un sacerdote del Signore gli vengano insegnate nuove cose.\nIl motivo mitologico, che ha fatto del cantore Orfeo l'inventore dell'amore tra persone dello stesso sesso e presente ne \"Le metamorfosi\" di Publio Ovidio Nasone, dopo essere stato raccolto nel \"Roman de la Rose\" (XIII secolo) viene ulteriormente sviluppato nel poema di Agnolo Poliziano la \"Fabula di Orfeo\": qui Orpheus, avendo definitivamente perduto la sua amata Euridice, comincia a celebrare l'amore nei confronti dei giovinetti. \u00c8 stato anche su questa base che i sostenitori del predicatore domenicano fiorentino Girolamo Savonarola hanno accusato l'autore di sodomia.\nLa letteratura di quest'epoca utilizza spesso motivi antichi tratti soprattutto dalla mitologia greca; per esempio la decima novella del quinto giorno del \"Decameron\" riutilizza la trama di una storia tratta dal libro IX de \"Le metamorfosi\" di Apuleio, ovvero quella in cui il marito scopre il giovane amante della moglie in casa e lo porta a letto con lui.\nNella commedia di Niccol\u00f2 Machiavelli \"Clizia\" viene presentata una variante dell'antico testo \"Casina\" di Tito Maccio Plauto ove la ragazza di cui \u00e8 innamorato l'anziano personaggio \u00e8 sostituita da un giovane servo: quest'ultimo si intrufoler\u00e0 nel letto del vecchio per fare la parte dell'amata.\nAntonio Beccadelli, nella sua raccolta \"Hermaphroditus\" (1425), nello stile del poeta latino Marco Valerio Marziale descrive una variet\u00e0 di comportamenti sessuali, compreso l'amore tra persone dello stesso sesso.\nNel XLIII canto dell'\"Orlando furioso\" Ludovico Ariosto propone una variante della storia ovidiana riguardante Cefalo e Procri: il personaggio Anselmo, bandendo la moglie falsamente accusata di adulterio, accetta in seguito di passare la notte a letto con un uomo etiope, con l'intento di ottenere in ricompensa un intero palazzo magico. Verr\u00e0 infine svergognato dalla moglie.\nIn \"La citt\u00e0 del Sole\" di Tommaso Campanella coloro che siano catturati per il reato sodomitico saranno per la prima volta rimproverati e costretti a portare per due giorni le scarpe attaccate al collo, come segno di \"perversione dell'ordine naturale\", mentre la reiterazione della colpa conduce a una maggiore sanzione sino a giungere alla pena di morte. Francesco Bacone sottolinea che l'amore tra gli uomini ne \"La nuova Atlantide\" manca, essendo sostituito dalla \"vera e indistruttibile amicizia\".\nLa rivolta di Firenze.\nEvento importante nella storia LGBT italiana fu la \"rivolta dei Compagnacci\" a Firenze. Il 13 agosto del 1512 trenta giovani aristocratici, noti come i Compagnacci, fecero irruzione in Palazzo Vecchio e chiesero al Maggior Consiglio l'abrogazione delle norme che prevedevano l'esilio e la perdita di tutti i beni per i \"sodomiti\". A settembre dello stesso anno, con il ritorno dei Medici a Firenze, furono accolte le richieste dei ribelli e le norme vennero abolite.\nPersone famose.\nAlcune tra le maggiori personalit\u00e0 del periodo la cui possibile sessualit\u00e0 alternativa \u00e8 divenuta oggetto di discussione sia tra i contemporanei sia tra gli immediati discendenti, comprendono:"}
{"id": "5311581", "revid": "121822205", "url": "https://it.wikipedia.org/wiki?curid=5311581", "title": "Langston Hall", "text": "Carriera.\nCollege.\nHall ha iniziato la sua carriera con la Chamblee Charter High School, per poi passare alla Mercer University.\nCon i Bears, Hall ha giocato per quattro stagioni, migliorando di anno in anno e riuscendo a portare alla prima vittoria di Conference la sua squadra, riportandola cos\u00ec al Torneo NCAA dopo ben 29 anni di assenza.\nHa chiuso poi il quarto ed ultimo anno alla Mercer con 14,6 punti e 5,6 assist di media, vincendo il Lou Henson Award e il premio di miglior giocatore della Atlantic Sun Conference.\nProfessionista.\nDopo non essere stato scelto al Draft NBA del 2014, Hall ha giocato la Summer League ad Orlando con i Miami Heat.\nIl 22 luglio 2014 Hall firma il suo primo contratto da professionista, della durata di un anno, con il Pistoia Basket. Chiude il suo primo anno da professionista con 7,5 punti e 5,1 assist di media nelle 29 partite giocate.\nDopo la sua prima annata in Italia, il 1 luglio 2015 firma un contratto annuale con un'opzione per la seconda con la Pallacanestro Cant\u00f9.\nIl 26 novembre seguente lascia la squadra lombarda e firma un contratto valido fino a gennaio 2016 con il Basket Club Oostende. Il club brianzolo smentisce per\u00f2 nella stessa serata il passaggio del giocatore alla compagine belga.\nIl 14 dicembre 2015 firma con la formazione tedesca del Telekom Baskets Bonn dopo aver rescisso con la Pallacanestro Cant\u00f9."}
{"id": "5311582", "revid": "484362", "url": "https://it.wikipedia.org/wiki?curid=5311582", "title": "Nomoteta", "text": "Nomoteta () nell'antica Grecia era il nome dei legislatori.\nLa tradizione indica come nomoteti () i primi legislatori italioti e sicelioti. Le colonie greche d'Occidente si profilano, a partire dalla met\u00e0 del VII secolo a.C., come avanguardie, rispetto alla grecit\u00e0 della madrepatria, nel campo della legislazione scritta. Ci\u00f2 deve essere stato possibile perch\u00e9 le colonie greche d'Occidente ospitavano comunit\u00e0 miste. Gli abitanti provenivano infatti da diverse comunit\u00e0 d'origine, parlavano diversi dialetti, rispondevano a tradizioni culturali differenti. La trasmissione orale della prassi consuetudinaria in vigore nella madrepatria si manifest\u00f2 ben presto come insufficiente a regolare i rapporti e a determinare le pene contro i comportamenti scorretti, dato che nelle nuove comunit\u00e0 ciascun gruppo etnico adduceva un portato di tradizioni differente.\nSecondo la testimonianza di Eforo di Cuma, il pi\u00f9 antico legislatore fu Zaleuco di Locri. Con Eusebio di Cesarea, possiamo datare la sua attivit\u00e0 alla met\u00e0 del VII secolo a.C. (una generazione prima di Dracone, legislatore in Atene). Allievo di Zaleuco sarebbe stato Caronda di Catania e si ricorda anche Diocle di Siracusa.\nI nomoteti ottennero presto grande fama in tutto il mondo ellenico: sappiamo che l'isola di Coo e un'altra localit\u00e0 in Cappadocia avevano adottato le leggi di Caronda.\nTali antiche leggi venivano cantate durante il simposio: dovevano dunque essere in versi e quindi pi\u00f9 facilmente memorizzabili. Si ricorda infatti l'antica figura del \"nomod\u00f3s\", il \"cantore delle leggi\", che pi\u00f9 in avanti sarebbe diventato esegeti, cio\u00e8 divulgatore dei \"nomoi\" (le leggi).\nNel V secolo a.C., ad Atene i nomoteti erano i legislatori chiamati a valutare collegialmente le modifiche proposte dall'assemblea () al corpo delle leggi."}
{"id": "5311586", "revid": "6923", "url": "https://it.wikipedia.org/wiki?curid=5311586", "title": "Tombe etrusche", "text": "Con tombe etrusche si intendono le sepolture funebri tipiche dell'antica civilt\u00e0 etrusca.\nCome consueto tra le civilt\u00e0 antiche, anche tra gli Etruschi le pratiche che avevano come destinatari i defunti assumevano particolare importanza. Nei primi tempi erano legate alla concezione della continuazione della vita dopo la morte e di una speciale \"attivit\u00e0\" del defunto. A tale concezione si accompagnava l'idea che quell\"'attivit\u00e0\" avesse luogo nella tomba e fosse in qualche modo congiunta alle spoglie mortali. In seguito, per effetto delle suggestioni provenienti dal mondo greco, alla primitiva fede nella \"sopravvivenza\" del morto nella tomba si sostitu\u00ec l'idea di uno speciale \"regno dei morti\", immaginato sul modello dell'Averno greco.\nSvariate sepolture etrusche sono giunte sino ai giorni nostri; due necropoli (la necropoli della Banditaccia a Cerveteri e la necropoli dei Monterozzi a Tarquinia) costituiscono inoltre uno dei patrimoni dell'umanit\u00e0 d'Italia.\nCaratteristiche generali.\nDato che gli Etruschi pensavano a una vita oltre la morte, la tomba era concepita come una nuova casa, dotata di un \"corredo\" di abiti, di ornamenti, oggetti d'uso quotidiano, scorte di cibi e bevande di cui il defunto si sarebbe servito. Il resto era un arricchimento e poteva variare a seconda del rango sociale del defunto e delle possibilit\u00e0 economiche degli eredi, e anche in relazione alle usanze e alle mode dei luoghi e dei tempi. Si poteva cos\u00ec modellare la tomba nell'aspetto sia pure parziale o soltanto allusivo della casa, e dotarla di suppellettili, arredi, e magari affrescarla sulle pareti con scene della vita quotidiana o dei suoi momenti pi\u00f9 significativi\nA differenza dei Romani, che esibivano le loro tombe ai margini delle vie consolari, gli Etruschi, costruivano i loro edifici funebri sotto terra o, se in superficie, li celavano alla vista ricoprendoli di tumuli di terra. Le tombe (necropoli) generalmente erano poste in aree, al di fuori delle cinte murarie cittadine. La tomba etrusca da \"inumazione\", tendeva a riprodurre l'abitazione del defunto fin nei minimi particolari, compreso l'arredamento interno, mentre le pi\u00f9 antiche \"urne cinerarie\", erano spesso costruite in forma di capanna, con pali in legno e tetto di paglia volto a ricreare uno stretto rapporto con la dimora del morto.\nTipologia.\nEsistono diversi tipi di tombe etrusche, variano sia in base al periodo storico, sia in base alla collocazione geografica e alle caratteristiche geologiche del terreno in cui si trovano.\nTombe a \"pozzo\": ? - VI secolo a.C..\nLe tombe a \"pozzo\" sono simili ad un pozzo scavato nella terra o nella roccia e poi ricoperto, di forma cilindrica oppure quadrangolare. La profondit\u00e0 era variabile e poteva arrivare fino a due metri. Le ceneri venivano deposte in urne di terracotta definite \"biconiche\", collocate sul fondo insieme agli oggetti rituali e ai corredi funebri. L'ossuario era di varia forma, chiuso da un elmo nelle tombe destinate agli uomini oppure chiuse da una ciotola, con l'accenno di seni femminili nella parte alta del vaso per le donne.\nAlla fine dell'et\u00e0 del bronzo, sostituirono le sepolture a inumazione. Questo tipo di tomba \u00e8 strettamente collegato alla cremazione dei corpi, usanza utilizzata tra il X secolo a.C. ed il VI secolo a.C. in quella che poi venne chiamata civilt\u00e0 villanoviana che enfatizza la cesura netta rappresentata dalla morte.\nTombe a \"tumulo\": VIII - VI secolo a.C..\nLe tombe a \"tumulo \"sono generalmente costituite da una struttura circolare chiamata \"tamburo \"(zoccolo)\" \"costruita in blocchi di pietra panchina, squadrati e murati a secco, sormontata da una pseudocupola in lastre di pietra alberese disposte in cerchi concentrici con diametro decrescente fino a formare un involucro a cupola, sostenuta grazie alla forza di gravit\u00e0.\nLa pseudocupola viene poi interamente ricoperta di terra compatta per proteggere e isolare l'intera struttura, ed \u00e8 circondata da un anello di contenimento in blocchetti di pietra panchina.\nPer ridurre al minimo il rischio di infiltrazioni e garantire uno scolo dell'acqua piovana ottimale a causa della mancanza di fondamenta, veniva costruito un marciapiede lastricato in pietra alberese intorno al basamento e inclinato verso l'esterno. Tra il tamburo e il tumulo veniva posta una gronda (\"grundarium) \"in lastre di alberese che facilitava anch'essa lo sversamento dell'acqua piovana.\nI corpi dei defunti venivano alloggiati in letti di pietra panchina in una camera dalle dimensioni ridotte rispetto alla grandezza del tumulo. La camera sepolcrale non \u00e8 altro che un vano quadrato o di forma rettangolare accessibile per mezzo di un corridoio (\"dromos\") coperto con lastroni di alberese e solitamente orientato verso est. Lungo le pareti interne del \"dromos \"talvolta si aprono delle celle secondarie per l'alloggiamento del corredo funebre.\nDopo la sepoltura il \"dromos \"veniva sigillato con una riempitura di pietre e terra per evitare eventuali profanazioni della tomba.\nUna variante delle tombe a \"tumulo \"\u00e8 rappresentata da quelle dette \"\"ad avancorpo\", in cui l'ingresso sporge dal tamburo conferendo una maggiore importanza all'entrata.\nNelle cosiddette tombe \"ad alto tumulo\"\", il tamburo in pietra non \u00e8 presente e il tumulo \u00e8 poggiato direttamente sul piano della cella.\nI grandi tumuli del VII secolo a.C. sono stati definiti come l\"'eternizzazione dei thesauroi\"\" delle famiglie aristocratiche\" dove i principi defunti ammassano enormi ricchezze, segno tangibile del loro potere. La comparsa dei \"tumuli monumentali \"al posto dei piccoli tumuli delle sepolture precedenti e la collocazione in posizioni elevate presso gli abitati, indica una volont\u00e0 di visibilit\u00e0 \"da morti come da vivi\" dei ceti etruschi dominanti.\nTombe a \"fossa\": VIII - V secolo a.C..\nLe tombe a \"fossa \"sono un tipo di tomba per corpi inumati se di forma rettangolare o per incinerazione quando sono di forma quadrata. Nell'VIII secolo a.C. spesso sostituivano le tombe a pozzetto per i defunti cremati. Qualora non si potesse scavare la tomba rettangolare per mancanza di roccia, si usava circoscrivere le sepolture con materiali vari come ciottoli, lastre di pietra e tegole. Sia all'interno che all'esterno della fossa si depositavano gli oggetti rituali e i corredi funebri.\nA questa tipologia appartengono ad esempio le inumazioni e le cremazioni della Necropoli della Galassina.\nTombe a \"cassone\": VII - V secolo a.C..\nLe tombe a \"cassone\" sono costituite da casse in tufo (anche in nenfro e peperino) particolarmente pesanti, con un coperchio a due falde o a \"schiena d'asino\", che celavano il defunto e le sue suppellettili personali. Spesso attorno al cassone erano posati altri oggetti funebri.\nTombe \"ipogee\" o a \"camera\": VII - IV secolo a.C..\nLe tombe \"ipogee\" o a \"camera\" possono essere completamente sotterranee, semisotterranee, oppure scavate nella roccia anche riutilizzando grotte naturali o ricavate nei ciglioni delle rupi. In quest'ultimo caso vengono dette anche \"tombe rupestri\".\nLe tombe a camera sono generalmente introdotte da un corridoio pi\u00f9 o meno lungo e stretto con pendenza variabile (\"dromos\") e sono scavate sotto terra in strati di tufo, nenfro, macco e peperino. Sono di forma varia: rettangolari, rettangolari allungate con sezione ad arco \"ogivale\", trapezoidali, quadrate, a \"T\", con uno o pi\u00f9 vani collegati fra di loro a imitazione delle abitazioni. Alle pareti sono spesso ricavati i letti funebri oppure possono essere ornate con affreschi e sculture, mentre le porte e i soffitti sono sovente in rilievo e decorati. Nel periodo arcaico vengono innalzate nelle tombe, anche colonne con capitelli.\nLa tomba a camera diviene dalla fine dell'VIII secolo a.C. il sepolcro tipico dell'aristocrazia etrusca, fino alla completa romanizzazione dell'Etruria, arrivando alle soglie dell'et\u00e0 imperiale romana.\nDall'et\u00e0 orientalizzante fino al V secolo a.C. le tombe a camera sono il pi\u00f9 delle volte caratterizzate da un grande tumulo, che, con la loro monumentalit\u00e0, non possono non rappresentare l'enfatizzazione del ruolo e dell'importanza del gruppo gentilizio, riconosciuti nel capostipite e nella genealogia familiare ospitati nel complesso tombale. Ruolo ed eminenza dei defunti aristocratici trovavano un'ulteriore conferma negli oggetti deposti nella tomba.\nNel corso del VII secolo a.C. si affermano tipi di tombe sempre pi\u00f9 complessi ed elaborati, con tumuli sotto cui camere ipogee completamente inserite nel tufo riproducono i moduli in uso nelle abitazioni articolandosi in vani disposti su pi\u00f9 assi.\nIl sepolcro a camera nasce per ospitare la coppia maritale capostipite e i loro figli immaturi, deposti in cellette secondarie aperte nel corridoio di accesso. Attorno al primo sepolcro o entro lo stesso tumulo le successive generazioni si affollano, formando gruppi di tombe, allo scopo di ribadire la propria discendenza.\nTombe a \"tholos\": Tardo periodo orientalizzante.\nLe tombe a \"tholos \"sono una derivazione dell'architettura di Micene, tipo di tomba destinata ai re. Si tratta di uno dei primi esempi di cupola dell'antichit\u00e0 ed \u00e8 costruita contro una collina allineando delle pietre in cerchi concentrici sovrapposti, fino alla completa chiusura della volta. La sala circolare il cui centro \u00e8 a volte occupato da un pilastro centrale, veniva poi ricoperta di terra ricostruendo cos\u00ec l'architettura originaria della collina.\nIl sarcofago del nobile etrusco, era situato in un piccolo vano accanto al grande locale circolare coperto dalla falsa cupola. L'accesso alla tomba era garantito da un \"dromos \"a cielo aperto o coperto.\nParticolarmente usata nell'Etruria settentrionale nel tardo periodo orientalizzante, il th\u00f2los a pianta quadrangolare fa la prima precoce comparsa a Populonia e Vetulonia.\nQuesto tipo di tomba \u00e8 stata usato soprattutto per sepolture familiari e veniva utilizzato dallo stesso clan aristocratico per pi\u00f9 generazioni.\nTombe a \"edicola\": VI - V secolo a.C..\nLe tombe a \"edicola\" sono semplici casette rettangolari in pietra con tetto a due falde, ad ambiente unico e generalmente costruite all'aperto. Questi tipi di tombe rappresentano una rarit\u00e0 e il loro nome deriva dal termine latino \u201c\"aed\u00eccula\"\u201d, per le loro caratteristiche formali che richiamano quelle di un tempietto. Nella simbologia etrusca tale forma era molto significativa, perch\u00e9 rappresentava il punto intermedio del viaggio che il defunto doveva compiere dalla vita alla morte.\nTombe a \"dado\" o a \"cubo\": VI - II secolo a.C..\nLe tombe a \"dado\" o a \"cubo\" sono delle tombe a camera tipiche delle necropoli rupestri, inserite all'interno di un blocco di roccia scavato nel tufo oppure costruite ex-novo. In quest'ultimo caso costituiva una vera e propria tomba a \"dado \"perch\u00e9 la struttura era isolata su tutti e quattro i lati. Quando invece il parallelepipedo \u00e8 isolato solamente sui tre lati della parete rocciosa vengono denominate a \"semidado\".\nCon questo tipo di tombe si ricrea una vera e propria architettura civile per il defunto; sul fronte pu\u00f2 esistere una vera e propria porta di accesso aperta direttamente sulla via sepolcrale oppure una finta porta scolpita a lato, a suggerire il passaggio costituito dalla morte. Delle scalette laterali permettevano di raggiungere la terrazza sommitale o \"basso tumulo\" dove si svolgevano le pratiche del culto funerario, forse anche con l'esposizione del defunto.\nLa camera sepolcrale vera e propria si trova al di sotto della facciata del dado scavata sotto il monumento preceduta da un atrio e un'anticamera, a cui si accede attraverso un lungo corridoio (\"dromos\").\nTombe a \"colombario\": Dal III secolo a.C..\nLe tombe a \"colombario\" sono camere, spesso comunicanti in serie, nelle cui pareti sono ricavate delle cellette di circa 20 \u2013 30\u00a0cm di lato nelle quali venivano deposte le ceneri dei defunti, in vasi o urne, insieme a corredi funebri molto poveri. Questo tipo di sepoltura veniva usato dalle classi sociali pi\u00f9 povere e risalgono all'ultimo periodo etrusco e al periodo romano.\nTombe a \"pozzo\": II - I secolo a.C..\nLe tombe a \"pozzo \"sono cos\u00ec chiamate per la struttura di un vero e proprio pozzo che pu\u00f2 raggiungere la profondit\u00e0 di dieci metri. La camera sepolcrale o i cunicoli che ad essa conducono, si trovano in fondo e possono essere raggiunti attraverso tacche (\"pedarole\") ad uso di gradini oppure attraverso degli scalini scavati nella parete del pozzo.\nTombe alla \"cappuccina\": Et\u00e0 imperiale.\nLe tombe alla cappuccina prendono il loro nome dalla loro forma, che ricorda un cappuccio da frate. La tomba \u00e8 formata da una copertura di tegole o anche lastroni di pietra posti ai fianchi della salma e uniti al vertice. La terra ricopriva il tutto, compreso un corredo funerario particolarmente povero in relazione alla classe sociale che usufruiva di queste semplici sepolture."}
{"id": "5311587", "revid": "583847", "url": "https://it.wikipedia.org/wiki?curid=5311587", "title": "A Scarcity of Miracles", "text": "A Scarcity of Miracles \u00e8 un album studio di Jakszyk, Fripp &amp; Collins (con la partecipazione di Harrison e Levin) con il sottotitolo di \"A King Crimson ProjeKct\", allusione ai vari sottogruppi che i musicisti dei King Crimson nel periodo del double trio assemblarono per esplorare nuove soluzioni musicali.\nIl suono di questo album \u00e8 assai distante dall'ultimo dei King Crimson, \"The Power to Believe\", che si era contraddistinto per un sound che aveva fatto parlare di una \"deriva metal\"; qui la fanno da padrone i Soundscapes di Fripp, il sax di Collins e la voce di Jakszyk, con atmosfere spesso fiabesche che fanno pensare pi\u00f9 alla produzione degli anni '70 che agli album dell'era Belew."}
{"id": "5311591", "revid": "729019", "url": "https://it.wikipedia.org/wiki?curid=5311591", "title": "Kunio Ogawa", "text": "Laureatosi presso il dipartimento di letteratura giapponese all'Universit\u00e0 di Tokyo, nel 1957 Ogawa pubblic\u00f2 un libro intitolato dopo un viaggio nel Mediterraneo. \u00c8 stato elogiato dal romanziere Toshio Shimao, cui lanci\u00f2 Ogawa alla carriera di scrittore.\nMor\u00ec l'8 aprile 2008 nella Prefettura di Shizuoka."}
{"id": "5311596", "revid": "37401", "url": "https://it.wikipedia.org/wiki?curid=5311596", "title": "Caronda di Catania", "text": ""}
{"id": "5311597", "revid": "38120", "url": "https://it.wikipedia.org/wiki?curid=5311597", "title": "Birdman (album)", "text": ""}
{"id": "5311627", "revid": "1008732", "url": "https://it.wikipedia.org/wiki?curid=5311627", "title": "Hunt for Exomoons with Kepler", "text": "Hunt for Exomoons with Kepler (HEK) (in italiano: Caccia di esolune con Kepler) \u00e8 un progetto il cui scopo \u00e8 la ricerca di satelliti di pianeti extrasolari utilizzando i dati raccolti dal telescopio spaziale Kepler. Fondato dall'astrofisico britannico David Kipping e affiliato all'Harvard-Smithsonian Center for Astrophysics, l'HEK ha presentato la sua prima pubblicazione il 30 giugno 2011, pubblicandone da allora pi\u00f9 di cinque carte, anche se finora non \u00e8 stata ancora scoperta nessuna luna extrasolare.\nL'HEK usa due metodi nella ricerca di esolune; l'eventuale variazione della velocit\u00e0 radiale e la variazione dei tempi di transito, entrambi basati su possibili alterazioni del segnale prodotto dal pianeta. Col primo metodo, le variazioni sinusoidali della lunghezza d'onda della luce della stella madre creata dal pianeta possono essere leggermente diverse se presente una luna, mentre con il secondo metodo, l'intervallo temporale tra un transito ed un altro del pianeta pu\u00f2 essere leggermente variabile se influenzato gravitazionale da una luna, rivelandone cos\u00ec la sua esistenza. \nNella prima pubblicazione, la caccia di esolune con Kepler selezion\u00f2 diversi pianeti candidati come obiettivi della ricerca, sulla base della probabilit\u00e0 e rilevabilit\u00e0 di potenziali lune attorno ai pianeti. In una seconda pubblicazione apparsa all'inizio del 2013, furono elencate le propriet\u00e0 di sette dei pianeti candidati, che non rivelarono lune ma permisero agli astronomi di vincolare i rapporti di massa luna-pianeta. In un terzo documento, accettato dall'Astrophysical Journal, sono elencati i segnali di transito e le velocit\u00e0 radiali di Kepler-22 b, il primo e unico pianeta situato nella zona abitabile della propria stella analizzato dal team del HEK a partire da luglio 2013. Come per le ricerche precedenti, non sono state scoperte lune, limitando la ricerca a corpi con massa massima pari a .\nNonostante la mancanza di risultati positivi in un anno e mezzo di attivit\u00e0, alcuni commentatori, tra cui Shannon Hall di \"Universe Today\" e Markus Hammonds di \"Discovery News\", credono all'esistenza di miliardi di esolune, molte delle quali abitabili, nella Via Lattea, ricordando che anche i pianeti extrasolari non furono scoperti ai primi tentativi e che quindi alla fine anche le esolune verranno scoperte."}
{"id": "5311630", "revid": "729019", "url": "https://it.wikipedia.org/wiki?curid=5311630", "title": "Assedio di Taormina (394 a.C.)", "text": "L'assedio di Taormina fu compiuto da Dionisio I, tiranno di Siracusa, nell'inverno del 394 a.C. nel corso delle guerre greco-puniche contro Cartagine.\nDopo la sconfitta dei Cartaginesi nell'assedio di Siracusa del 397 a.C., Dionisio aveva espanso i suoi domini conquistando le terre sicule e fondando colonie nel nord est della Sicilia. Taormina era stata fondata da Imilcone che aveva spinto una parte del suo esercito a trincerarsi in quella posizione forte per natura; essa sorgeva nel mezzo della strada che univa Siracusa a Messina. Dionisio pose l'assedio alla citt\u00e0 nel 394 a.C. ma dovette lasciare la postazione dopo il fallito assalto della notte. Cartagine rispose all'attacco con gli alleati per rinnovare le ostilit\u00e0 che terminarono col trattato di pace del 392 a.C. che garant\u00ec a Dionisio la supremazia sui siculi, mentre Cartagine conserv\u00f2 tutti i territori a est del fiume Imera.\nAntefatti.\nDionisio scelse di non attaccare i Cartaginesi in Sicilia occidentale, mentre la minaccia di Rhegion forzava una guerra che si apriva su due fronti davanti a lui; invece di ricostru\u00ec e ripopol\u00f2 Messina con 1.000 coloni di Locri e Medma con 4.000 provenienti dall'Italia e alcuni da Messene in Grecia continentale, che sono stati successivamente trasferiti a Tindari quando Sparta contest\u00f2 stabilirsi dei Messeni a Messina. Gli abitanti originari di Messina, senza casa dal sacco della loro citt\u00e0 nel 397 a.C., si sono stabiliti a Tindari, un'altra citt\u00e0 costruita da Dionisio, dopo aver forzato la citt\u00e0 sicula di Abacano a cedere terre per la nuova colonia nel 395 a.C., che alla fine ospitava 5.000 cittadini. La fondazione di Messina e Tindari assicur\u00f2 il controllo della costa nord orientale della Sicilia a Dionisio. Rhegion, temendo Dionigi avrebbe potuto utilizzare Messina come base contro di loro, fond\u00f2 la colonia greca di Milazzo tra Messina e Tindari e popol\u00f2 la citt\u00e0 con i profughi di Nasso e Catania, riducendo cos\u00ec il territorio di Messina. I coloni di Mylai, aiutati da Rhegion e guidati dall'esiliato siracusano generale Elori, attaccarono l'acropoli di Messina, ma i Messinesi, aiutati da alcuni mercenari di Dionisio, vinsero; successivamente attaccarono Milazzo, che si arrese. Gli abitanti, autorizzati ad andarsene, si rifugiarono tra i Siculi.\nPreludio all'assedio.\nDionisio attacc\u00f2 i Siculi e conquist\u00f2 Smeneo (la cui localizzazione \u00e8 sconosciuta) e Morgantina. La citt\u00e0 punica di Solunto e quella sicula di Cefal\u00f9 si arresero a lui; la citt\u00e0 sicula di Enna fu saccheggiata e ne fu fatto grande bottino. Il territorio siracusano si espanse fino al confine con Agyrion. Agyris, legislatore della citt\u00e0, divenne ricco dopo l'uccisione dei cittadini pi\u00f9 influenti della citt\u00e0, si impossess\u00f2 del comando di 20000 cittadini e fu secondo in Sicilia solo dopo Dionisio. Agyris, nel 403 a.C., aveva aiutato i mercenari campani inviati da Cartagine a salvare Dionisio, in quanto alcuni greci avevano capitolato dal suo esercito e avevano assediato Siracusa. Questo aspetto fu preso in considerazione da Dionisio.\nDionigi scelse di non provocare Agyris o Damone, governatore di Centuripe, ma strinse patti con le citt\u00e0 sicule di Agyrion, Centuripe, Erbesso, Assorus (la citt\u00e0 era rimasta fedele a Siracusa dopo che altri siculi avevano disertato per Imilcone quando Taormina fu fondata nel 397 a.C.) ed Erbita. Cos\u00ec cre\u00f2 una zona cuscinetto per Siracusa in Sicilia centrale. Dunque, Dionisio decise di occuparsi di Rhegion. Taormina era posizionata tra il territorio controllato da Siracusa e avrebbe potuto ostacolare i movimenti siracusani, in questo modo Dionisio scelse di attaccare il nemico pi\u00f9 vicino a Siracusa prima nell'inverno del 394 a.C.\nL'assedio.\nL'esercito siracusano si avvicin\u00f2 alla citt\u00e0 da sud e si accamp\u00f2 presso le rovine di Nasso, mettendosi a bloccare l'accesso alla citt\u00e0. I Siculi si opposero con una difesa ostinata, fortificando la citt\u00e0 in ogni suo punto d'accesso. Dionisio non aveva interesse a far morire di fame i Siculi e impost\u00f2 la pianificazione di un assalto alla citt\u00e0.\nScelse di procrastinare l'assedio in inverno, cosa insolita in tempi antichi dato che, per esempio, la possibilit\u00e0 di foraggiamento era limitata in quella stagione. Tuttavia, Dionisio bas\u00f2 la sua decisione sul fatto che i Cartaginesi e i Reggini, le pi\u00f9 probabili fonti di aiuto per i Siculi, non sarebbero stati pronti per una campagna invernale ed i Siculi sarebbero stati pure loro colti di sorpresa.\nAssalto notturno.\nIl pi\u00f9 famoso assedio nella storia greca \u00e8 quello di Troia che fu risolto da un assalto notturno. Dionisio, che era estraneo a questa tattica, l'aveva solo sperimentata negli assedi di Mozia e Siracusa.\nI Siculi non si erano opposti vividamente all'assedio permettendo cos\u00ec a Dionisio di poter scortare il suo esercito fino a Nasso. La neve copriva il monte Tauro, dato che l'inverno di avvicinava, e i Greci osservavano le guardie che mano a mano aumentavano. Dionisio scelse una notte senza luna per un assalto notturno, pose l'accampamento (probabilmente questo era situato presso il teatro greco della citt\u00e0). Il freddo e le rocce frastagliate dei precipizi, su cui Taormina sorgeva, giocarono il loro ruolo nel buio, ma ci\u00f2 non bast\u00f2 per fermare i Siracusani che riuscirono a conquistare l'acropoli senza difficolt\u00e0.\nLa guerra urbana.\nSe Dionisio sperava di evitare una feroce battaglia urbana lanciando un attacco a sorpresa non ci \u00e8 affatto riuscito, perch\u00e9 proprio come i Greci entrarono nella citt\u00e0, guidati da Dionisio, i Siculi si svegliarono e cominciarono a raccogliersi, lanciando un contrattacco. I soldati di Dionisio, probabilmente stanchi della loro ardua scalata, furono spacciati: 600 greci morirono subito sono stati uccisi. Molti furono i Greci che persero la loro corazza, Dionigi era uno dei pochi che la mantenne - una piccola consolazione, ma una questione di orgoglio per lui. Taormina non fu conquistata; Dionisio prese i bagagli e torn\u00f2 a casa."}
{"id": "5311633", "revid": "37401", "url": "https://it.wikipedia.org/wiki?curid=5311633", "title": "Isola di Cos", "text": ""}
{"id": "5311637", "revid": "1543377", "url": "https://it.wikipedia.org/wiki?curid=5311637", "title": "Vivere momento per momento", "text": "Vivere momento per momento \u00e8 il primo libro di Jon Kabat-Zinn ed \u00e8 stato pubblicato nel 1990.\nJon Kabat-Zinn \u00e8 professore emerito di medicina e fondatore della Stress Reduction Clinic e del Center for Mindfulness in Medicine, Health Care and Society presso la University of Massachusetts Medical School.\nContenuto.\nL'opera tratta della meditazione come pratica per aiutare gli individui ad affrontare stress, dolore e malattia, attraverso lo sviluppo dell'attenta consapevolezza, stato mentale centrato sull'attenzione al momento presente, in ogni istante dell'esperienza.\nSebbene il concetto di attenta consapevolezza sia il nucleo centrale della meditazione buddista, coltivato per pi\u00f9 di 2500 anni nel mondo sia monastico sia laico in molte parti dell'Asia, ognuno pu\u00f2 apprendere e praticare questa modalit\u00e0 esistenziale applicandola in ogni contesto della propria esperienza diretta, e utilizzarla come veicolo di autocomprensione e di guarigione.\nImparare a coltivare la capacit\u00e0 di essere consapevoli permette di evitare di reagire ai momenti di sofferenza, confusione, incertezze, paura e malattia in modo inconscio ed automatico e di affrontarli senza falsi pregiudizi, osservandoli per quello che sono realmente. Ci\u00f2 produce anche uno stato di rilassamento profondo che consente di vedere le cose con maggiore chiarezza e facilita la realizzazione dei cambiamenti che indirizzano verso un maggior benessere.\nLa mobilitazione delle forze interiori necessarie per avviare il percorso che porta alla attenta consapevolezza sono insite naturalmente in ognuno di noi, e la meditazione \u00e8 lo strumento che ci permette di risvegliarle.\nNel libro Kabat-Zinn invita il lettore ad intraprendere un viaggio di autoesplorazione, crescita interiore e guarigione per mezzo dell'esposizione del metodo da lui elaborato (\"Programma per la riduzione dello stress e per il rilassamento\", attualmente \"Mindful Based Stress Reduction\" - MBSR) che integra l'essenza del principio di consapevolezza proprio del buddismo con le tecniche yoga, applicati in campo medico con metodo scientifico.Nell'opera sono inoltre descritti numerosi casi clinici raccolti in pi\u00f9 di dieci anni di lavoro al Medical Center dell'Universit\u00e0 del Massachusetts che, insieme con i dati ottenuti nel corso degli anni fino ai nostri giorni, hanno prodotto un rilevante numero di pubblicazioni scientifiche riguardo ai significativi risultati ottenuti in campo medico con l'applicazione del metodo MBSR."}
{"id": "5311641", "revid": "767487", "url": "https://it.wikipedia.org/wiki?curid=5311641", "title": "Simone Rota", "text": "\u00c8 stato il primo giocatore filippino a segnare una rete in un campionato professionistico italiano.\nBiografia.\n\u00c8 nato nella citt\u00e0 di Para\u00f1aque ed \u00e8 stato abbandonato in et\u00e0 infantile dai propri genitori. Successivamente \u00e8 stato adottato da una coppia italiana, la quale lo ha portato in Italia e gli ha attribuito il suo nome.\nCarriera.\nClub.\nHa esordito nel calcio professionistico con la maglia della Pro Sesto; grazie alla rete messa a segno il 17 novembre 2003 contro il Montichiari nel campionato di Serie C2 \u00e8 stato il primo giocatore filippino a segnare una rete in un campionato professionistico italiano.\nCon la Pro Sesto ha ottenuto una promozione in Serie C1 al termine della stagione 2004-2005; ha poi giocato in terza serie sempre con la squadra milanese e con il Manfredonia. Dopo altri due anni in Serie C1 alla pro Sesto, nella stagione 2008-2009 ha segnato 6 gol in 17 presenze nella seconda serie svizzera con il Lugano. Dal 2010 al 2012 ha giocato in Eccellenza nel Borgomanero, per poi vestire le maglie di Asti e Trezzano (entrambe in Serie D) nel corso della stagione 2012-2013. Dal gennaio 2014 gioca nello Stallion, squadra del campionato filippino, con cui rimane fino al gennaio del 2017 segnando in totale 7 reti in 43 presenze in prima divisione, per poi trasferirsi al Ceres-Negros, formazione militante nel medesimo campionato.\nNazionale.\nHa fatto parte dell'Under-20 di Lega Pro.\nHa esordito in Nazionale filippina nel febbraio del 2014; il 22 maggio dello stesso anno ha segnato il suo primo gol in Nazionale, contro il Laos nella AFC Challenge Cup 2014, competizione in cui ha disputato 5 partite."}
{"id": "5311644", "revid": "149485", "url": "https://it.wikipedia.org/wiki?curid=5311644", "title": "Campionati europei di hockey su pista 1959", "text": "I Campionati Europei 1959 furono la 24\u00aa edizione dei campionati europei di hockey su pista; la manifestazione venne disputata in Svizzera a Ginevra dal 16 al 23 maggio 1959.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo fu vinto dalla nazionale portoghese per la 7\u00aa volta nella sua storia."}
{"id": "5311664", "revid": "287204", "url": "https://it.wikipedia.org/wiki?curid=5311664", "title": "One57", "text": "Il One57, precedentemente noto come Carnegie 57 e soprannominato \"The Billionaire Building\" (\"Il Palazzo Miliardario\"), \u00e8 un grattacielo \"supertall\" di 73 piani (calcolato ai fini commerciali come di 90 piani) al 157 della 57\u00aa Ovest tra la 6a e la 7\u00aa Avenues nel quartiere Midtown di Manhattan a New York City. Al completamento nel 2014, raggiunse i 306 m di altezza, diventando il pi\u00f9 alto edificio residenziale della citt\u00e0 per un paio di mesi fino al completamento del 432 Park Avenue. L'edificio ha 92 unit\u00e0 condominiali sopra ad un nuovo Park Hyatt Hotel con 210 camere, che \u00e8 destinato a diventare il fiore all'occhiello di Hyatt. In precedenza, il fiore all'occhiello era il Chicago Park Hyatt.\nLo sviluppatore dell'edificio \u00e8 Extell Development Company, il costruttore \u00e8 la Lend Lease Project Management &amp; Construction e l'architetto \u00e8 Christian de Portzamparc. Dal Gennaio 2015, \u00e8 sede della residenza pi\u00f9 costosa mai venduta a New York City.\nPianificazione e costruzione.\nIl Presidente e fondatore dell'Extell Development Company, Gary Barnett, ha speso 15 anni assemblando la propriet\u00e0 ed i diritti sullo spazio aereo sulla 57th Street. In principio, ha detto che avrebbe voluto costruire un edificio da circa 28,000 metri quadri, ma dei piani per delle viste sul parco presero forma quando l'assembramento si fece pi\u00f9 grande ed il mercato inizi\u00f2 a raggiungere nuovi livelli. I lavori per le fondamenta iniziarono a Gennaio 2010.\nNel Maggio 2012, \u00e8 stato annunciato che un acquirente aveva accettato di pagare un prezzo record per New York di oltre $90 milioni per l'attico in duplex da oltre 1015 metri quadri sull'89\u00ba e 90\u00ba piano. Appena due mesi dopo, il Primo Ministro del Qatar, lo Sceicco Hamad bin Jassim bin Jaber Al Thani, ha rotto quel record accettando di comprare un attico per $100 milioni.\nDopo che gli uffici commerciali erano rimasti aperti per sei mesi, Extell ha annunciato che il One57 era al 50% venduto con $1 miliardo in transazioni.\nIl 20 Giugno 2012, venne annunciato che la struttura per il piano pi\u00f9 alto era stata completata. Poco dopo, \u00e8 stato svelato che l'attico in duplex \u201cWinter Garden\u201d da oltre 1300 metri quadri, situato sui piani 75\u00ba e 76\u00ba, era stato impegnato per una cifra non dichiarata.\nNell'Ottobre 2012, l'imprenditore Michael Hirtenstein e lo sviluppatore del One57 Gary Barnett hanno avuto uno scontro pubblico riguardante un'unit\u00e0 immobiliare che Hirtenstein ha accettato di acquistare nell'edificio. Hirtenstein dichiar\u00f2 che non avrebbe speso $16 milioni per un'unit\u00e0 senza vederla, e che la vista dall'unit\u00e0 che aveva acquistato era ostruita. Barnett \u00e8 stato severo nel non permettere agli acquirenti di vedere gli appartamenti prima dell'acquisto, e poich\u00e9 Hirtenstein ha pagato un muratore per mostrargli la sua unit\u00e0, Barnett ha rimborsato i fondi di Hirtenstein e ha annullato il contratto.\nCollasso della gru.\nIl 29 Ottobre 2012, durante l'Uragano Sandy, la gru di costruzione dell'edificio collass\u00f2 parzialmente, causando l'evacuazione di migliaia di residenti ed ospiti di hotel nel quartiere per sei giorni. Per il 5 Novembre la gru venne messa in sicurezza e venne riaperto il traffico nella zona.\nIn risposta al collasso della gru, un'azione legale collettiva venne presentata da un dentista nell'area circostante, lamentando il fatto che l'incidente li costrinse ad evacuare i propri uffici, con conseguente perdita di guadagno. Anche il New York City Department of Buildings dichiar\u00f2 di aver ricevuto molteplici lamentele riguardo al cantiere. Tuttavia, la gru venne ispezionata una settimana pi\u00f9 tardi e considerata in buono stato.\nNel Maggio 2013, Extell ha annunciato l'intenzione di montare una nuova gru tra il 10 e l'11 Maggio. I piani approvati dal New York City Department of Buildings prevedevano l'evacuazione obbligatoria della vicina Alwyn Court e del Briarcliff Apartment Building durante il processo. I residenti dell'edificio avrebbero ricevuto fino a $1,500. Il consiglio condominiale dell'Alwyn Court ha annunciato che avrebbe richiesto un ordine del tribunale contro l'evacuazione forzata, dicendo che il Department of Buildings sembrava essere \"un braccio dello sviluppatore\". La gru fu issata l'11 Maggio come previsto dopo che Extell e Alwyn firmarono un accordo segreto. Completate le sue attivit\u00e0, la gru sostitutiva \u00e8 stata rimossa l'11 Novembre 2013.\nIncendio.\nLa sera del 15 Marzo 2014, un incendio \u00e8 esploso nella banchina di carico del One57, diffondendosi nel cortile dietro l'edificio e poi nella propriet\u00e0 adiacente al 152 West 58th Street, che ha dovuto essere evacuata. N\u00e9 Extell n\u00e9 Lend Lease hanno mai offerto alcuna spiegazione dell'incendio, e il New York City Department of Buildings non ha emesso un ordine di parziale sospensione dei lavori in seguito all'incendio. La causa dell'incendio rimane un mistero.\nArchitettura e design.\nLa torre \u00e8 stata progettata dall'architetto francese vincitore del Premio Pritzker Christian de Portzamparc. Gli interni sono del designer newyorkese Thomas Juul-Hansen.\nL'uso misto di vetro scuro e chiaro sull'esterno dell'edificio crea delle strisce verticali, mentre al contempo manipola la luce solare e massimizza le viste. La torre \u00e8 caratterizzata dalle sue coperture ondulate e dai numerosi arretramenti sulla 57th Street, la sua finestratura maculare, i tetti curvi, cavit\u00e0 ed accentuata verticalit\u00e0. Il One57 \u00e8 attualmente il pi\u00f9 alto edificio di mezzo in un isolato in New York City, avendo sorpassato il 40 Wall Street, che manteneva il record fin dal suo completamento nel 1930.\nRicezione.\nIl One57 \u00e8 stato nominato \"Peggior Edificio dell'Anno\" nel 2014 su Curbed.com, le quali recensioni recitano, \"Quasi tutti (o almeno la maggior parte dei critici di architettura) concordano che la sua facciata ondulata blu sia brutta. Justin Davidson del \"New York\" magazine l'ha chiamato \"goffamente vistoso\". James Russell, in passato da Bloomberg ... lamenta gli \"ettari infiniti di vetro senza cornice dall'aspetto economico, con strisce da cartone animato e macchie di argento e di peltro\". Michael Kimmelman del Times ha parole dure simili: \"[L'edificio] si dipana come una cascata di goffe curve ... vistosamente [\"sic\"] impreziosita, rivestita in acri di vetro blu-ombretto compensati da un vaiolo di riquadri colorati, come le macchie dell'et\u00e0.\""}
{"id": "5311670", "revid": "767487", "url": "https://it.wikipedia.org/wiki?curid=5311670", "title": "Claude Ryf", "text": ""}
{"id": "5311671", "revid": "729019", "url": "https://it.wikipedia.org/wiki?curid=5311671", "title": "The Beavis and Butt-head Experience", "text": "The Beavis and Butt-head Experience \u00e8 un album compilation pubblicato nel 1993 dalla Geffen Records. Il titolo del disco \u00e8 un riferimento al gruppo originale di Jimi Hendrix, The Jimi Hendrix Experience appunto. Si tratta di una delle compilation di rock demenziale dal maggior successo commerciale, avendo venduto circa 1,610,000 copie ed essendosi certificato doppio disco di platino dalla RIAA negli Stati Uniti.\nIl disco.\nL'album comprende una gran variet\u00e0 di stili musicali differenti, principalmente gruppi di orientamento hard rock e heavy metal. Molte delle canzoni sono inframezzate dai commenti di Beavis and Butt-head. I due personaggi vengono poi raggiunti dalla cantante Cher per eseguire insieme una cover di \"I Got You Babe\". Beavis &amp; Butt-head inoltre eseguono anche la ballata \"Come to Butt-head\".\nL'album contiene anche una hidden track. Dopo qualche minuto di silenzio in coda a \"I've Got You Babe\", c'\u00e8 una reprise di \"Come to Butt-head\" nella quale a Beavis &amp; Butt-head si aggiunge il rapper Positive K."}
{"id": "5311672", "revid": "713168", "url": "https://it.wikipedia.org/wiki?curid=5311672", "title": "Partido Comunista Brasileiro", "text": ""}
{"id": "5311675", "revid": "709565", "url": "https://it.wikipedia.org/wiki?curid=5311675", "title": "The Swinging Guitar of Tal Farlow", "text": "The Swinging Guitar of Tal Farlow \u00e8 un album di Tal Farlow, pubblicato dalla Verve Records nel 1957.\nL'album fu anche pubblicato dalla \"ARS Records\" (codice G-418), con copertina differente e lo stesso ordine dei brani."}
{"id": "5311677", "revid": "640277", "url": "https://it.wikipedia.org/wiki?curid=5311677", "title": "Caccia di esolune con Kepler", "text": ""}
{"id": "5311678", "revid": "752092", "url": "https://it.wikipedia.org/wiki?curid=5311678", "title": "One 57", "text": ""}
{"id": "5311686", "revid": "121207065", "url": "https://it.wikipedia.org/wiki?curid=5311686", "title": "Liberty Magona", "text": "La Liberty Magona, fondata come Magona d'Italia, \u00e8 un'azienda specializzata nella produzione di acciaio. \u00c8 situata a Piombino in prossimit\u00e0 del mare e vicino allo stabilimento siderurgico di Piombino.\nStoria.\nLe origini.\nNel 1865 a Piombino nasce la Magona d'Italia su iniziativa di Alfred Novello, imprenditore di origini inglesi, a cui si associano immediatamente, Auguste Ponsard, ingegnere proveniente dalla siderurgia pubblica ex granducale, e Alessandro Gigli. La fabbrica fu dotata di un altoforno a carbone di legna e di un convertitore Bessemer, il primo ad essere impiantato in Italia, per produrre acciaio partendo dalla ghisa liquida. L'impresa entr\u00f2 subito in crisi ed i soci si divisero. La Magona cess\u00f2 nel 1866 la produzione a causa della concorrenza della vicina societ\u00e0 \"Perseveranza\" di Jacopo Bozza, ma soprattutto per gli alti costi di fornitura del materiale ferroso dall'Isola d'Elba, proibitivi per il mercato italiano di allora..\nLa scelta di Piombino come sito di ubicazione di tali stabilimenti \u00e8 determinata da alcune caratteristiche geografiche, come la presenza di un porto naturale che facilita enormemente le manovre di carico-scarico dei prodotti e il trasporto delle materie prime, nonch\u00e9 la vicinanza dell'Isola d'Elba, grande bacino minerario da sfruttare.\nNel 1892 la Magona d'Italia riavvia le proprie produzioni siderurgiche concentrandosi sulla produzione di bande stagnate.\nIl passaggio ai privati.\nNel 1992 viene scorporato lo stabilimento dall'Ilva e conferito alla \"Acciaierie e Ferriere di Piombino\", societ\u00e0 di cui facevano parte l'Ilva e il \"Gruppo Lucchini\" del bresciano Luigi Lucchini. Nel 1995 l'industria passa al gruppo Lucchini diventando \"Lucchini Siderurgica\", che nel 1998 diviene \"Lucchini Spa\".\nLa Magona \u00e8 stata rilevata nel 2005 dal gruppo ArcelorMittal, con sede legale in Belgio, mantenendo lo stabilimento in via Portovecchio a Piombino. Lo stabilimento Magona \u00e8 stato venduto nell'ottobre 2018 dal gruppo ArcelorMittal alla multinazionale anglo indiana Liberty House Group cambiando ragione sociale in Liberty Magona.\nArchivio.\nL'archivio de La Magona d'Italia \u00e8 custodito nell'attuale sede della societ\u00e0 proprietaria dell'azienda in Piombino."}
{"id": "5311691", "revid": "1718925", "url": "https://it.wikipedia.org/wiki?curid=5311691", "title": "Lucas Jo\u00e3o", "text": "Caratteristiche tecniche.\nGioca come punta centrale."}
{"id": "5311704", "revid": "6923", "url": "https://it.wikipedia.org/wiki?curid=5311704", "title": "OnStar", "text": "OnStar Corporation \u00e8 una sussidiaria di General Motors che fornisce in abbonamento servizi quali: connettivit\u00e0, sicurezza all'interno del veicolo, vivavoce, navigazione turn-by-turn, e sistemi di diagnostica a distanza, in Stati Uniti, Canada e Cina. Un servizio simile \u00e8 conosciuto come Opel OnStar in Europa e ChevyStar nei mercati dell'America Latina. Il presidente di OnStar ha dichiarato che nel settembre 2011 il servizio ha avuto pi\u00f9 di sei milioni di clienti. Il servizio, dopo l'acquisizione di Opel/Vauxall da parte del Gruppo PSA e dello scorporo di Cadillac e Chevrolet dal Gruppo GM, cesser\u00e0 di funzionare a fine 2020.\nPanoramica.\nIl servizio OnStar si basa sul sistema CDMA di comunicazione voce e dati su telefono cellulare, principalmente attraverso Verizon Wireless negli Stati Uniti e Bell Mobility in Canada, utilizzando inoltre le informazioni di posizione fornite tramite tecnologia GPS. Advanced Automatic Collision Notification\nA partire dal 2009, la General Motors ha cominciato a equipaggiare alcuni nuovi veicoli con il meccanismo di rallentamento dei veicoli rubati.\nSempre nel 2009, la General Motors ha cominciato equipaggiare alcuni nuovi veicoli con il blocco di accensione remoto.\nStoria.\nOnStar \u00e8 stata costituita nel 1995 attraverso una collaborazione tra GM, Electronic Data Systems e Hughes Electronics Corporation. Nel 1996, Rick Wagoner, CEO di GM del Nord America, ha lanciato ufficialmente OnStar al Chicago Auto Show. OnStar ha consegnato il suo primo prodotto e servizio al mercato in 11 mesi, nell'autunno del 1996, per il \"model year\" 1997 di Cadillac De Ville, Cadillac Seville e Cadillac Eldorado. Dal 2002 al 2005, tramite un accordo di licenza, il servizio OnStar \u00e8 stato disponibile anche sui veicoli prodotti da Acura, Audi, Isuzu, Subaru e Volkswagen.\nNell'aprile del 2006, GM ha reso noto che i circa 500.000 che usufruivano del servizio analogico di OnStar avrebbero avuto la risoluzione del contratto in data 31 dicembre 2007, poich\u00e9, a partire dal successivo 18 febbraio 2008 la Federal Communications Commission (FCC) non avrebbe pi\u00f9 preteso che i sistemi di telefonia mobile degli Stati Uniti operassero in modalit\u00e0 analogica. Per i clienti che avevano acquistato un abbonamento annuale a OnStar Safe &amp; Sound prepagato, non rimborsabile e non trasferibile \u00e8 stato stabilito che ricevessero un aggiornamento dell'apparecchiatura. Se il veicolo apparteneva ai \"model year\" 2003, 2004 o 2005, era possibile installare un adattatore (con incluso un abbonamento di un anno) a spese del cliente. Se era pi\u00f9 vecchio, semplicemente il sistema non poteva pi\u00f9 essere utilizzato. Uno studio legale in Pennsylvania, che rappresenta alcuni dei clienti coinvolti, ha cercato di attivare una class action, chiedendo un risarcimento per i danni causati dal cancellamento del sistema OnStar\nIl 19 dicembre 2011, GM ha annunciato che OnStar sarebbe stato unito a Verizon Wireless per offrire la possibilit\u00e0 di effettuare video chat e rendere disponibili contenuti multimediali in streaming per i passeggeri dell'automobile su cui \u00e8 installato OnStar.\nCampagna pubblicitaria.\nNel 2000, GM ha prodotto una serie di spot per OnStar utilizzando come protagonista il personaggio di Batman (utilizzando la Batmobile e oggetti di scena presi dal film del 1989), che utilizzava il servizio per chiamare le persone, accedere alla casella di posta elettronica, navigare per cercare certi luoghi, e per sbloccare le porte della Batmobile. Questi spot sono stati sospesi e sostituiti con spot radiofonici.\nGM ha promosso il servizio con una serie di spot radiofonici (chiamati \"Real Calls\") che ne mostravano il funzionamento.\nHardware.\nL'hardware di OnStar \u00e8 attualmente prodotto, a partire dal 2011, da LG Electronics, anche se i primi modelli sono stati realizzati da Hughes (Generazione 1), Delphi, (Generazione 2) e Motorola (Generazioni da 4 a 6).\nAnalogici.\nI dispositivi dalla Generazione 1 alla Generazione 4 erano tutti analogici. Tutti erano in classe 2 bus. I modelli della Generazione 5 erano in un periodo di transizione: alcuni contenevano in realt\u00e0 entrambi i moduli per telefoni cellulari, analogici e digitali. Inoltre, c'erano entrambi i modelli Classe 2 e CAN-bus.\nDigitali.\nI dispositivi a partire dalla Generazione 6 e i successivi sono interamente in formato digitale CDMA. Alcuni sono Classe bus 2 e alcuni CAN-bus (Controller Area Network).\nCompatibilit\u00e0.\nAlcuni modelli delle Generazioni 5 e 6 sono compatibili tra di loro e talvolta permettono di essere aggiornati da analogici a digitali. I dispositivi analogici non sono pi\u00f9 funzionanti da febbraio 2008. I clienti che hanno avuto dei dispositivi delle prime 4 Generazioni hanno potuto aggiornarli con modelli della Generazione 6. Non c'\u00e8 compatibilit\u00e0 tra i modelli delle Generazioni 1-4 con altri modelli. Discreta compatibilit\u00e0 con Generazione 2 e Generazione 2.6 (Delphi TCU e Motorola)."}
{"id": "5311705", "revid": "287204", "url": "https://it.wikipedia.org/wiki?curid=5311705", "title": "Jean Poitevin", "text": "Biografia.\nLa sua famiglia era originaria di Saint-Maixent-l'\u00c9cole. Ebbe un fratello di nome Maixent, signore di La Bidolli\u00e8re (La Bidoli\u00e8re, nei pressi di Saint-Maixent-l'\u00c9cole), che fu avvocato e scabino di Poitiers dal 9 settembre 1559, poi sindaco dal 1566.\nNel 1550 Jean Poitevin \u00e8 cantore nella chiesa di Santa Radegonda a Poitiers. Alcuni documenti legali che lo riguardano ci sono arrivati: un prestito di 100 lire di Tours contratto il 7 dicembre 1554 verso i suoi confratelli; nel 1559 \u00e8 deputato insieme al canonico Guillaume de Trou per rappresentare il capitolo di Santa Radegonda nella riunione del clero della diocesi per la concessione di un dono gratuito e caritativo di lire di Tours reclamato dal re Enrico II. Nello stesso anno compare all'assemblea per la riforma del costume a Poitou.\nNel 1560 compare, insieme al canonico Pierre Herbert, in vece del rappresentante del proprio capitolo all'assemblea del clero delle diocesi di Poitiers, Lu\u00e7on e Maillezais riunita a Poitiers per scegliere i deputati per gli Stati generali del 1560-1561. Poitevin era legato al priore di Santa Radegonda, Jean Sacher, originario come lui di Saint-Maixent.\nNell'agosto del 1562 Poitevin fa parte dei notabili del capitolo che constatano le depredazioni e le spoliazioni commesse dai protestanti nella chiesa di Santa Radegonda. Nell'agosto del 1564 \u00e8 lui che riceve il nuovo vescovo di Poitiers, Charles de P\u00e9russe des Cars, a nome del capitolo di Santa Radegonda.\nJean Poitevin muore il 20 o il 21 gennaio 1565 nella sua casa presso la chiesa di Santa Radegonda. Viene sepolto il 22 gennaio nella navata principale della chiesa. Suo nipote Jean (probabilmente il suo figlioccio), figlio di suo fratello Maixent, gli succede. Jean Poitevin \u00e8 verosimilmente morto piuttosto giovane, dal momento che suo fratello Maixent gli \u00e8 sopravvissuto per pi\u00f9 di trent'anni. La sua data di nascita dovrebbe collocarsi intorno al 1520.\nOpere.\nLe sole opere poetiche conosciute di Jean Poitevin sono la traduzione in versi francesi dei salmi che non erano gi\u00e0 stati tradotti da Cl\u00e9ment Marot.\nRicezione dell'opera.\nTralasciando l'utilizzo per il \"Salterio lionese\" (anch'esso comunque non pi\u00f9 pubblicato dopo il 1561), i salmi di Poitevin ebbero breve fortuna. Il suo Salmo CXIX, forse perch\u00e9 difficoltoso da tradurre, fu ripreso anche nel \"Salterio parigino\".\nI suoi testi furono raramente messi in musica; si pu\u00f2 tuttavia segnalare che la raccolta intitolata \"Bassus novi prorsus et elegantis libri musici\" (D\u00fcsseldorf, J. Oridryus e Albert Buys, 1561) contiene due salmi di Poitevin: il LV \"Entens, Seigneur, il est saison\" a quattro voci musicato da Martin Peudargent e l'LXXXIX \"O\u00f9 est celuy lequel se peust vanter\" musicato a cinque voci da Petit Jan de Latre."}
{"id": "5311707", "revid": "380453", "url": "https://it.wikipedia.org/wiki?curid=5311707", "title": "Lega Nazionale A (pallavolo femminile)", "text": "La Lega Nazionale A \u00e8 la massima serie del campionato svizzero di pallavolo femminile: al torneo partecipano dieci squadre di club svizzere e la squadra vincitrice si fregia del titolo di campione di Svizzera."}
{"id": "5311713", "revid": "653210", "url": "https://it.wikipedia.org/wiki?curid=5311713", "title": "Falce cerebrale", "text": ""}
{"id": "5311717", "revid": "1798099", "url": "https://it.wikipedia.org/wiki?curid=5311717", "title": "Andr\u00e0 tutto bene", "text": ""}
{"id": "5311722", "revid": "1543377", "url": "https://it.wikipedia.org/wiki?curid=5311722", "title": "Vanke", "text": "Vanke \u00e8 il principale immobiliarista in Cina. \u00c8 coinvolto nello sviluppo, la gestione e la vendita di propriet\u00e0 in pi\u00f9 di 60 citt\u00e0. \nDal 2012 sta sviluppando il proprio business a Hong Kong, Stati Uniti e Singapore. Ha la propria sede a Shenzhen, nella provincia del Guangdong.\nVanke \u00e8 stata quotata nel Shenzhen Stock Exchange nel 1991 ed \u00e8 la societ\u00e0 pi\u00f9 capitalizzata dell'indice dal 2006.\nAl 28 maggio 2013 la sua capitalizzazione \u00e8 di HK$165 miliardi.\nIn Expo.\nL'azienda cinese di real estate ha partecipato ad EXPO 2010 a Shanghai con un padiglione sul tema \"the possibility of respect\" e ad EXPO 2015 con un padiglione sul tema \"building community through food\".\nBuilding community through food - EXPO 2015.\nIl padiglione \u00e8 stato disegnato da Daniel Libeskind, ispirandosi alla montagna cinese Huan Shan, con una copertura a scaglie prodotta con materiale ceramico autopulente realizzato dall'azienda italiana Casalgrande Padana. Il tema, sviluppato da Ralph Appelbaum, \u00e8 incentrato sul tema dello Shitang, ovvero la mensa comunitaria cinese.\nVanke \u00e8 stata la prima azienda ad acquistare uno spazio in EXPO e la prima a consegnare il padiglione."}
{"id": "5311723", "revid": "93556", "url": "https://it.wikipedia.org/wiki?curid=5311723", "title": "Harry S. Truman Presidential Library and Museum", "text": "La Harry S. Truman Presidential Library and Museum \u00e8 una biblioteca-museo dedicata a Harry S. Truman, 33\u00ba Presidente degli Stati Uniti. Si trova a Independence nel Missouri, citt\u00e0 dove Truman trascorse la giovinezza.\nLa sua costruzione fu decisa tramite il \"Presidential Libraries Act\" del 1955 ed \u00e8 una delle 13 Biblioteche presidenziali gestite dalla National Archives and Records Administration (NARA).\nCostruita su una collina da cui si domina il panorama di Kansas City, i lavori iniziarono nel 1955 alla presenza dell'ex presidente Truman e fu inaugurata il 6 luglio 1957 con una cerimonia a cui presenziarono l'ex presidente Herbert Hoover, il giudice della Corte Suprema Earl Warren e l'ex First Lady Eleanor Roosevelt. \nIl costo dell'opera \u00e8 stimato in circa 1.700.000 USD.\nL'ex presidente Truman partecip\u00f2 attivamente alla conduzione del museo-biblioteca, seguendo la formazione del personale e dando conferenze stampa improvvisate a studenti ed altri gruppi di visitatori. Arrivava spesso sul posto prima degli altri impiegati, lavorando poi per molto tempo nel suo ufficio personale. Rispondendo al telefono diceva che era \"the man himself\" (\"lui in persona\"). L'ufficio \u00e8 conservato esattamente com'era allora.\nTra i visitatori si annoverano i presidenti Dwight Eisenhower, John Kennedy, Lyndon Johnson, Richard Nixon, Jimmy Carter e Bill Clinton. Altre personalit\u00e0 sono state Jack Benny, Ginger Rogers, Robert Kennedy, Dean Acheson, John Kerry e John McCain.\nKofi Annan vi pronunci\u00f2 l'11 dicembre 2006 il suo ultimo discorso come Segretario generale delle Nazioni Unite, incoraggiando gli Stati Uniti a tornare alle politiche multilaterali di Truman.\nAll'interno del museo si trova una replica dell'Ufficio ovale della Casa Bianca, usata come modello per altre repliche nelle biblioteche presidenziali di Lyndon Johnson, Gerald Ford, Jimmy Carter, Ronald Reagan, George H. W. Bush, Bill Clinton e George W. Bush."}
{"id": "5311725", "revid": "6923", "url": "https://it.wikipedia.org/wiki?curid=5311725", "title": "Scuderia Toro Rosso STR10", "text": "La Toro Rosso STR10 \u00e8 una vettura da Formula 1 realizzata dalla Scuderia Toro Rosso per partecipare al Campionato mondiale di Formula 1 2015.\nContesto.\nPiloti.\nAlla fine del 2014 sia Daniil Kvjat che Jean-\u00c9ric Vergne non vengono confermati dal team: il russo, dopo appena una stagione disputata in Formula 1, viene \"promosso\" in Red Bull al posto di Sebastian Vettel che diventa nuovo pilota della Ferrari mentre Vergne si trasferisce nella neonata Formula E diventando prima guida per il team Andretti, pur rimanendo parallelamente in Formula 1 come collaudatore della Ferrari\nAl loro posto vengono ingaggiati due piloti di scuola Red Bull, entrambi all'esordio in Formula 1: l'olandese Max Verstappen, figlio dell'ex pilota Jos Verstappen (che ha anche avuto un passato nella massima serie tra gli anni '90 e l'inizio degli anni 2000) e proveniente dalla Formula 3 europea dove ha chiuso terzo nel 2014. Verstappen \u00e8 inoltre il pilota pi\u00f9 giovane di sempre a prendere parte a un Gran Premio con i suoi 17 anni e 166 giorni (se non si conta la sua apparizione nella PL1 del Gran Premio del Giappone 2014 dopo appena tre giorni dal suo 17\u00b0 compleanno). Come secondo pilota viene ingaggiato lo spagnolo Carlos Sainz Jr., anche lui figlio d'arte e vincitore del camponato 2014 di Formula Renault 3.5 Series\nLivrea e sponsor.\nLa livrea rimane praticamente immutata anche per questa stagione: il colore dominante \u00e8 il blu, mentre capeggiano sul cofano motore e sulle fiancate il toro rosso stilizzato e il marchio Red Bull. rimangono quindi invariati gli sponsor Cepsa, Red Bull, Nova Chemicals, Pirelli, Sapinda e Siemens ai quali per\u00f2 si aggiunge il marchio di birra galiziano Estrella Galicia, portato in dote da Sainz. Inoltre, sulla vettura vengono dipinte alcune parti in colore oro, una su tutte la punta del musetto anteriore, che rimane del medesimo colore anche dopo la modifica dello stesso durante la stagione.\nPresentazione.\nLa vettura \u00e8 stata presentata il 31 gennaio 2015 a Jerez, in Spagna, poche ore prima della prima giornata di test. Nel corso della presentazione, alla quale partecipano tutti i membri della scuderia, il team principal Franz Tost afferma che la STR10 sia la miglior vettura mai progettata dalla squadra fino ad allora, elogiando la nuova coppia di piloti e affermando chiaramente che il quinto posto nel campionato costruttori sia un obiettivo fattibile.\nCaratteristiche tecniche.\nAerodinamica.\nAl momento della presentazione, la vettura non \u00e8 sta presentata nella sua configurazione aerodinamica definitiva, rivoluzionando, previo regolamento FIA, il muso anteriore: in luogo della \"proboscide\" presente nella STR9, la Toro Rosso ha ridisegnato il muso che ora si presenta pi\u00f9 largo e pi\u00f9 appuntito all'estremit\u00e0, riprendendo una soluzione gi\u00e0 in uso sulla Ferrari SF15-T e sulla McLaren MP4-30 Sotto il muso \u00e8 stata collocata, come sulla Mercedes F1 W05, una piccola pinna utilizzata come un piccolo deviatore di flusso per far lavorare al meglio l'aerodinamica intorno alla chiglia che \u00e8 una delle zone nevralgiche proprio per il campo di alta pressione che si genera al crescere della velocit\u00e0. Sopra il muso, vi sono presenti anche due appendici a \"L\" dove sono installate le due camere. Le ali, il monkey seat e i turning vanes sono ancora di derivazione fine 2014 mentre l'airbox cambia leggermente, presentando due canali di ingrosso distinti: una di queste va ad alimentare il motore endotermico mentre l'altro porta aria verso il radiatore dell'olio, mentre ai lati di esso sono presenti altre due feritoie per avere un maggior raffreddamento di tutti i componenti della Power Unit. Le prese d'aria di raffreddamento dei radiatori hanno una forma triangolare e sembrano molto pi\u00f9 contenute rispetto al modello precedente. Le fiancate, viste lateralmente, sono molto contenute, basse nella parte terminale con una sciancratura per cercare di portare un maggior quantitativo d'aria verso il diffusore. In occasione del Gran Premio d'Australia, la squadra si presenta con un notevole aggiornamento sul muso che viene accorciato lasciando una piccola protuberanza al centro al fine di aumentare in modo considerevole la quantit\u00e0 di aria che passa sotto il muso anteriore per poi alimentare il fondo ed uscire attraverso l\u2019estrattore posteriore.\nMeccanica.\nLo schema sospensivo anteriore \u00e8 di tipo push rod, con il tirante dello sterzo allineato al triangolo superiore. La sospensione posteriore \u00e8 stata mantenuta con la geometria a tirante pull rod, ma dotata un diverso layout rispetto a quello della precedente monoposto uscita dalla factory di Faenza. Una delle novit\u00e0 visibili risiede proprio nell\u2018inclinazione del tirante stesso, che prima passava all\u2019interno del braccio anteriore del triangolo inferiore, mentre adesso \u00e8 spostato all\u2019esterno. L\u2019obiettivo \u00e8 quello di migliorare la trazione e il grip meccanico in uscita di curva. Un risultato che prover\u00e0 ad essere raggiunto anche grazie alla maggiore pulizia delle linee al retrotreno, dove per\u00f2 non \u00e8 stata mantenuta la soluzione dell\u2019ala sorretta dalle sole paratie verticali, alle quali \u00e8 stato aggiunto un monopilone come nella seconda versione dello scorso anno. Altri dettagli interessanti riguardano ancora la sospensione, dotata di triangoli inferiori carenati che incorporano anche i semiassi, e le pinze dei freni che sono state ubicate in posizione verticale e non orizzontale.\nPer il secondo anno consecutivo, la Renault \u00e8 fornitrice di motori per la squadra faentina, oltre che per la Red Bull. Il nuovo propulsore a tubo singolo fornito dalla casa francese \u00e8 il \"Renault Energy F1-2015\", 6 cilindri a \"V\" a 90\u00b0 e 1.600 di cilindrata dotato di circa 850 CV con un regime di rotazione massima di meno di 15000 giri. \u00c8 una Power Unit molto modesta, ma migliorata rispetto alla specifica usata nella scorsa stagione: per ammissione dello stesso motorista Renault Rob White, infatti, sono stati rivisti la camera di combustione, il turbocompressore, ora maggiorato con compressore pi\u00f9 efficiente, gli scarichi, rivisti e riprogettati e i sistemi di recupero energia, ora pi\u00f9 efficienti utilizzando quasi tutti i gettoni di sviluppo consentiti dal regolamento, facendo presagire che gli sviluppi ulteriori del motore nel corso della stagione saranno molto limitati.\nCarriera agonistica.\nTest.\nNei test di Jerez la Toro Rosso ha iniziato un p\u00f2 in salita dopo la prima giornata con Sainz che verso fine sessione rimane fermo a bordo pista causando una bandiera rossa. Nel secondo giorno il volante passa a Verstappen che ritocca di un secondo il riferimento dello spagnolo segnato il giorno prima, completando una settantina di giri tra cui alcuni su pista bagnata, risultando essere il pilota con pi\u00f9 giri effettuati in giornata con questa configurazione. Il terzo giorno tocca di nuovo a Sainz che chiude i test migliorando i suoi tempi di due secondi usando per\u00f2 le gomme a mescola morbida. Nell'ultima giornata di prove la Toro Rosso si dimostra essere la sorpresa di giornata chiudendo al quarto posto con Verstappen dopo aver occupato a lungo anche la seconda posizione.\nAnche ai primi test di Barcellona la STR10 si dimostra veloce e affidabile, conquistando buoni tempi sin dal primo giorno con ancora Verstappen alla guida, che al terzo giorno di prove ottiene addirittura il secondo posto in classifica finale dietro solo alla Lotus di Pastor Maldonado. Sainz invece, dopo aver chiuso il primo giorno anzitempo per un'uscita di pista, conquista il sesto posto nella classifica dei tempi nell'ultima giornata, prima di andare nuovamente a muro nella sessione pomeridiana. Anche gli ultimi test di Barcellona prima del campionato sono molto positivi per il team che, nonostante altre uscite di pista causate dalla poca esperienza alla guida di una Formula 1 da parte dei due rookie, riesce ad ottenere tempi molto validi che valgono il quarto posto a Sainz nella classifica finale del terzo giorno.\nCampionato.\nLa Toro Rosso si presenta quindi in Australia in ottima forma dopo anche degli accorgimenti effettuati nella vettura prima del debutto in campionato. La nuova STR10 si rivela essere pi\u00f9 veloce della vecchia STR9, tanto che Sainz si qualifica in settima posizione e Verstappen in undicesima, mettendosi dietro la pi\u00f9 quotata Red Bull di Kvjat. In gara per\u00f2 le aspettative del team rimangono un po' deluse, con Sainz che conquista tuttavia i suoi primi punti in carriera con il nono posto mentre Verstappen \u00e8 costretto a ritirarsi dopo 32 giri per problemi al motore dopo essere riuscito a risalire fino al quinto posto. \nIn Malesia, per\u00f2, la scuderia faentina si riscatta: entrambi i piloti chiudono la gara a punti dopo una buona qualifica al sabato di Verstappen che si qualifica in terza fila alla sua seconda gara, Sainz risale invece dal quindicesimo all'ottavo posto mentre l'olandese chiude la gara subito davanti: per il figlio d'arte sono i primi punti della carriera, ottenuti insieme al record di pilota pi\u00f9 giovane di sempre a conquistare punti iridati all'eta di 17 anni, 5 mesi e 29 giorni; Inoltre, Verstappen \u00e8 il primo pilota proveniente dai Paesi Bassi dopo Christijan Albers al Gran Premio degli Stati Uniti d'America 2005 a chiudere un Gran Premio in zona punti.\nDopo due gare anonime in Cina e Bahrain, in Spagna la Toro Rosso monopolizza sorprendentemente la terza fila al sabato mentre alla domenica Sainz chiude nono la gara di casa e Verstappen rimane appena fuori dalla zona punti. Il madrileno si ripete ancora a Monaco con un decimo posto ottenuto dopo una grande rimonta dalla pit-lane per non aver rispettato le procedure di peso alla fine della Q1 mentre l'olandese, nel tentativo di conquistare la zona punti, entra in collisione con Romain Grosjean alla \"Saint-Devote\" andando a sbattere violentemente contro le barriere. Nel dopo-gara, la Federazione gli impone 5 posizioni di penalit\u00e0 da scontare in Canada e gli sottrae due punti dalla Superlicenza.\nLa Toro Rosso torna poi a punti in Austria e, dopo un doppio ritiro nel successivo appuntamento di Silverstone, si rende autrice del miglior Gran Premio personale dell'anno in Ungheria con il quarto posto finale di Verstappen, ottenuto per\u00f2 anche grazie a un contatto tra Rosberg e Ricciardo nel finale di gara, a cui si contrappone il ritiro di Sainz a 10 giri dal termine mentre era settimo; dopo l'appuntamento magiaro e con met\u00e0 campionato ancora da disputare, la STR10 ha gi\u00e0 totalizzato 31 punti, uno in pi\u00f9 dei 30 conquistati dalla STR9 in tutto il 2014.\nA Singapore il 17enne si rimette di nuovo in mostra: dopo aver conquistato un buon ottavo posto in griglia, alla partenza rimane bloccato nella sua casella, venendo poi spinto ai box dai suoi meccanici che riescono a farlo ripartire, seppur con un giro di ritardo. Nonostante ci\u00f2 la \"Safety Car\" fa il suo ingresso per ben due volte nel corso della gara, il che permette a Verstappen di rimettersi in corsa rimontando il giro di distacco e superando le vetture davanti a s\u00e8 fino ad issarsi all'ottavo posto finale, disobbedendo anche ad un ordine di scuderia che lo intimava di lasciar passare il compagno di squadra. Arrivano altri punti in Giappone e Russia, dove Sainz prende parte alla gara dopo un pauroso incidente nelle prove libere dove si \u00e8 infilato con la vettura sotto le barriere protettive, ritirandosi comunque per un problema ai freni.\nAd Austin si ripete l'exploit dell'Ungheria: grazie alle condizioni proibitive in cui versa la pista durante la corsa, Verstappen occupa, con clamore di tutti gli addetti ai lavori, la terza posizione per una manciata di tornate prima di perderla a vantaggio di un Sebastian Vettel in rimonta chiudendo quindi quarto ed eguagliando il miglior risultato in stagione mentre Sainz chiude settimo. Nei restanti tre appuntamenti, il team ottiene altri 4 punti e chiude il campionato al 7\u00b0 posto nella classifica costruttori con 67 punti facendo meglio della stagione precedente, ma deludendo le premesse di inizio anno che la vedevano al quinto posto a fine stagione."}
{"id": "5311730", "revid": "1629429", "url": "https://it.wikipedia.org/wiki?curid=5311730", "title": "Agostino Mainardo", "text": ""}
{"id": "5311734", "revid": "6923", "url": "https://it.wikipedia.org/wiki?curid=5311734", "title": "Folgowo", "text": ""}
{"id": "5311764", "revid": "113865110", "url": "https://it.wikipedia.org/wiki?curid=5311764", "title": "Episodi di Non sono stato io (seconda stagione)", "text": "La seconda stagione di Non sono stato io \u00e8 in onda dal 15 febbraio 2015 in America su Disney Channel.\nIn Italia la stagione \u00e8 iniziata l'11 settembre 2015 su Disney Channel per poi essere stata interrotta inspiegabilmente il 1 novembre 2015. Torna a distanza di due anni, pi\u00f9 precisamente dal 1 luglio 2018.\nPigiama party.\nTrama.\nLindy cerca di fare un pigiama party epico con Delia e Jasmine ma i suoi piani non vanno a buon fine. Nel frattempo, Logan aiuta Garrett a trasformare il suo garage in una grotta per uomini ma i due finiscono intrappolati da un animale selvatico.\nLa vita non segreta dei Mosquitos e dei Muskarats.\nTrama.\nGli amici di Lindy si sentono emarginati quando, Lindy \u00e8 andata ad un appuntamento con uno studente, loro rivale, Jake. Nel frattempo, Garrett comincia ad impazzire quando comprende che \u00e8 l'unico dei cinque che non ha mai dato il primo bacio.\nVita da cani.\nTrama.\nLindy si innamora di un cucciolo adottivo e non riesce a lasciarlo alla sua nuova famiglia. Intanto Jasmine e Delia diventano estremamente competitive sul progetto di design di economia domestica.\nLindy e Logan in psicoanalisi.\nTrama.\nQuando Delia entra nella classe di psicologia, Lindy e Logan diventano i suoi primi pazienti. Jasmine intanto si unisce con Garrett alla squadra di matematica e fa ritrovare al gruppo di geni la fiducia in loro stessi, portando ad una rivolta.\nAppuntamento con il cane.\nTrama.\nJasmine si va un nuovo gruppo di \"vecchi\" amici quando inizia a fare la volontaria al centro per anziani. Delia prende in prestito, Ralph, il cane adottivo di Lindy per un appuntamento con Brandon e il suo cane Coco ma finisce con riportare indietro il cane sbagliato.\nLogan l'ha scoperto!\nTrama.\nDopo che Logan \u00e8 stato mollato dalla sua ragazza, Garrett, Lindy e Delia scoprono per sbaglio che Jasmine ha una cotta per Logan. Avendo paura che questo possa cambiare le cose con Logan, Jasmine implora gli amici di non rivelare il segreto.\nCucina da incubo.\nTrama.\nLindy \u00e8 entusiasta del suo nuovo ruolo come critico gastronomico della scuola fino al pranzo in un ristorante famigliare dove il cibo \u00e8 terribile. Intanto Jasmine trova un lavoro come baby-sitter \u00e8 finisce in competizione con una bambina di nove anni.\nUn amore impossibile.\nTrama.\nStevie Moops \u00e8 un ragazzo ricco e antipatico che s'innamora di Lindy e cerca di conquistare il suo cuore facendogli regali costosi e stravaganti. Nel frattempo Delia scopre che Garrett ha nascosto di aver preso la patente di guida.\nBallo d'autunno.\nTrama.\nJasmine e Delia aiutano Lindy ad organizzare il ballo della scuola. Logan intanto capisce di provare dei sentimenti per Jasmine, mentre lei esce con un altro ragazzo.\nUn compleanno da brividi.\nTrama.\nDelia, Jasmine e Garrett preparano la festa per il sedicesimo compleanno di Lindy e Logan con l'intenzione di renderlo molto speciale, ma un incidente ad una mostra canina e un'improvvisa tempesta di neve minacciano i loro piani.\nPari opportunit\u00e0.\nTrama.\nQuando Lindy, Jasmine e Delia scoprono che la loro scuola non vuole avere una squadra di cheerleader per gli sport femminili, prendono posizione e formano una squadra loro stesse. Intanto il nuovo lavoro di Logan come supereroe dei compleanni al Rumble Juice, porta varie sorprese come la visita della star del paese RaeLynn.\nUna fidanzata per Garrett.\nTrama.\nLindy cerca d'organizzare un appuntamento per Garrett a sua insaputa con la nuova ragazza della scuola che sembra essere pi\u00f9 bizzarra di Garrett.\nElementare Watson!\nTrama.\nQuando la sirena, ricordo di Betty quando era nella guardia costiera, viene rubata dal Rumble Juice, Logan si offre volontario per risolvere il crimine.\nCambio di personalit\u00e0.\nTrama.\nQuando i piani di Lindy per una giornata alla spa con Jasmine e Delia vengono rovinati, perch\u00e9 le amiche organizzano un doppio appuntamento con i loro fidanzati, Lindy obbliga suo fratello Logan e Garrett a passare una giornata alla spa con lei.\nTre cuccioli per Logan.\nTrama.\nIl cane di Lindy sembra apprezzare pi\u00f9 Logan, cos\u00ec i due fratelli iniziano a competere per l'affetto del cane; nel frattempo Jasmine vende un'action-figure vintage di Garrett in un mercatino nel garage.\nLezioni di batticuore.\nTrama.\nJasmine inizia a passare pi\u00f9 tempo con Logan frequentando delle lezioni di batteria, scoprendo di provare ancora dei sentimenti per lui, anche se sta frequentando Owen.\nIl veterinario.\nTrama.\nLindy s'innamora del Dr. Gabriel un giovane veterinario e si arrabbia quando Logan inizia a fare amicizia con lui. intanto Garrett riceve una proposta di lavoro da un Fast food\nIl club del vampiro.\nTrama.\nDelia e Logan vanno ad una mostra della scienza a New York vestiti da Albert Einstein e Maria Antonietta, l\u00ec dopo la mostra partecipano alla pi\u00f9 grande festa di Halloween della citt\u00e0. Intanto Garrett porta il nipote di Betty, Kevin, a fare dolcetto o scherzetto.\nLa dichiarazione d'amore.\nTrama.\nLindy e i suoi amici progettano un Musical dentro ad un concerto di beneficenza per salvare un rifugio per gli animali. Intanto Jasmine dichiara i suoi sentimenti a Logan."}
{"id": "5311766", "revid": "380453", "url": "https://it.wikipedia.org/wiki?curid=5311766", "title": "Prva liga (pallavolo femminile, Montenegro)", "text": "La Prva liga \u00e8 la massima serie del campionato montenegrino di pallavolo femminile: al torneo partecipano dieci squadre di club montenegrine e la squadra vincitrice si fregia del titolo di campione di Montenegro."}
{"id": "5311769", "revid": "767487", "url": "https://it.wikipedia.org/wiki?curid=5311769", "title": "Epik High", "text": "Gli Epik High () sono un gruppo musicale alternative hip hop sudcoreano, formatosi a Seul nel 2001.\nComposto da Tablo, Mithra Jin e DJ Tukutz, il trio combina diversi generi e stili dell'hip hop e ha raggiunto la fama internazionale, vincendo diversi premi musicali in Corea e diventando il primo artista coreano ad esibirsi al Coachella, nel 2015."}
{"id": "5311789", "revid": "102806371", "url": "https://it.wikipedia.org/wiki?curid=5311789", "title": "Prva liga (pallavolo maschile, Montenegro)", "text": "La Prva liga \u00e8 la massima serie del campionato montenegrino di pallavolo maschile: al torneo partecipano dieci squadre di club montenegrine e la squadra vincitrice si fregia del titolo di campione di Montenegro."}
{"id": "5311791", "revid": "110157", "url": "https://it.wikipedia.org/wiki?curid=5311791", "title": "This Is Tal Farlow", "text": "This Is Tal Farlow \u00e8 un album di Tal Farlow, pubblicato dalla Verve Records nel 1958."}
{"id": "5311793", "revid": "461603", "url": "https://it.wikipedia.org/wiki?curid=5311793", "title": "Panserraikos Morfotikos Gymnastikos Syllogos", "text": ""}
{"id": "5311796", "revid": "767487", "url": "https://it.wikipedia.org/wiki?curid=5311796", "title": "Tony Allen (batterista)", "text": "Biografia.\nCome batterista e direttore musicale collabor\u00f2 con il gruppo Africa 70, dal 1979 al 1989, insieme a Fela Anikulapo Kuti.\nNel 1984 si trasfer\u00ec a Londra e successivamente a Parigi. Collabor\u00f2 con King Sunny Ad\u00e9, Ray Lema, Manu Dibango e altri.\nNel 2002 apparve nella compilation \"Red Hot and Riot\" stilata dalla Red Hot Organization. Nel 2004 suon\u00f2 per S\u00e9bastien Tellier nel suo album \"Politics\".\nNel 2006, insieme a Damon Albarn, Paul Simonon e Simon Tong, realizz\u00f2 l'album \"The Good, the Bad &amp; the Queen\".\nNel 2007 collabor\u00f2 con Charlotte Gainsbourg (in due tracce dell'album \"\") e con gli Air (in \"Once Upon a Time\").\nAllen \u00e8 morto il 30 aprile 2020 per un aneurisma aortico addominale al Georges Pompidou European Hospital di Parigi."}
{"id": "5311809", "revid": "767487", "url": "https://it.wikipedia.org/wiki?curid=5311809", "title": "Menomena", "text": "I Menomena sono un gruppo musicale indie rock statunitense originario dell'Oregon e attivo dal 2000."}
{"id": "5311810", "revid": "729019", "url": "https://it.wikipedia.org/wiki?curid=5311810", "title": "Metroon (Olimpia)", "text": "Il Metroon di Olimpia era un piccolo tempio periptero dedicato ad una divinit\u00e0 greca antichissima gi\u00e0 da tempo stabilita ad Olimpia: Meter, la madre degli d\u00e8i.\nIl tempio, con ingresso principale orientato verso sud-est, sorgeva nell'area dell'Altis adiacente alla \"Terrazza dei Tesori\", alle pendici della collina di Crono."}
{"id": "5311811", "revid": "767487", "url": "https://it.wikipedia.org/wiki?curid=5311811", "title": "Maraviglioso Boccaccio", "text": "Maraviglioso Boccaccio \u00e8 un film del 2015, diretto da Paolo e Vittorio Taviani.\nIl film \u00e8 basato sul \"Decameron\" di Giovanni Boccaccio.\nSoggetto.\nIl film \u00e8 tratto da cinque novelle del \"Decameron\" di Giovanni Boccaccio:\nTrama.\nPrima novella\nUna donna, gravemente ammalata, viene abbandonata dalla madre del marito in una chiesa, poich\u00e9 creduta morta. Messer Gentile, innamorato di lei, la trova, si sdraia accanto a lei e, sentendo il battito del suo cuore, capisce che \u00e8 ancora viva. Messer Gentile la porta a casa propria e con l\u2019aiuto dei suoi parenti la porta alla guarigione. Per poterla avere con s\u00e9 organizza un banchetto al quale invita anche il marito di lei; durante il banchetto tiene un discorso nel quale chiede agli invitati se, secondo loro, una persona abbandonata e poi ritrovata e guarita da un\u2019altra debba tornare con chi l\u2019ha abbandonata oppure restare con chi l\u2019ha guarita: gli invitati si schierano dalla parte di quest\u2019ultimo. Messer Gentile, allora, scopre il suo volto e tutti scappano impauriti pensando si tratti di un fantasma. Messer Gentile fa comunque scegliere alla donna con chi vuole stare e lei sceglie Messer Gentile.\nSeconda novella\nNella citt\u00e0 di Firenze vive un pittore ingenuo di nome Calandrino che passa il suo tempo con altri due amici pittori chiamati Bruno e Buffalmacco, i quali spesso si prendono gioco di Calandrino. Una volta, infatti, Maso convince Calandrino della possibilit\u00e0 di trovare in un fiume una pietra dai poteri magici chiamata Elitropia. Calandrino convince i suoi amici ad andare a prendere l\u2019Elitropia. Una volta al fiume, Calandrino raccoglie ogni sasso che fosse nero finch\u00e9 non ha la sua bisaccia piena. I due pittori fingendo di non vedere Calandrino si chiedono dove sia finito, dicendo ad alta voce, per farsi sentire: \"\u201cSar\u00e0 gi\u00e0 a casa a desinare.\u201d\" Cos\u00ec, Bruno e Buffalmacco corrono in paese e convincono la gente che incontrano ad ignorare la presenza di Calandrino. Dopo un po\u2019, l\u2019ingenuo pittore arriva: tende scherzi alle persone, ruba denaro, distrugge porcellane, cerca di baciare una giovane fanciulla e fa inciampare un anziano. Arrivato a casa, la moglie lo accoglie e Calandrino, accortosi che lei lo pu\u00f2 vedere, si infuria e la picchia violentemente. Nella scena seguente Calandrino \u00e8 intento a mangiare, quando la moglie prende l\u2019Elitropia e la solleva sopra la testa di lui. Ma, mentre la moglie tiene sospesa la pietra sulla testa del marito, la scena si interrompe e i dieci ragazzi discutono sul finale della novella, come se non fossero d\u2019accordo su quale sia il finale pi\u00f9 giusto da dare a questa storia.\nTerza novella\nGhismunda, figlia del principe di Salerno, rimasta vedova, decide di tornare a casa del padre. Cerca subito un compagno, questo per\u00f2 \u00e8 amico del padre. I due cominciano a frequentarsi di nascosto e lui, come simbolo del loro amore, le regala attraverso il padre una coppa fatta a mano proprio da lui. Quando il padre scopre la loro relazione si arrabbia e decide di uccidere l\u2019amante della figlia; lei, venuta a conoscenza di quanto aveva fatto il padre, decide di bere del veleno proprio dalla coppa che le aveva regalato l\u2019amante.\nQuarta novella\nLa quarta novella \u00e8 ambientata in un monastero lombardo dove una giovane suora, Isabetta, una ragazza di nobile origine e dalla rara bellezza, incontra un giorno un giovane di cui si innamora perdutamente; una notte Isabetta trova il modo di far entrare di nascosto il giovane nella propria camera. I due vengono scoperti e le monache decidono di smascherare Isabetta di fronte alla badessa. Recatesi dalla badessa, le monache le chiedono di alzarsi, vestirsi e seguirle. Non potevano scegliere momento peggiore perch\u00e9 anche la badessa \u00e8 in compagnia di un uomo. Per evitare quindi che le suore si accorgano di lui e che entrino nella sua stanza, si veste in fretta e furia, mettendosi per\u00f2 per errore sul capo le brache al posto del velo. Uscita di corsa, si fa portare nella camera dove si trovavano i due amanti. Quando la badessa entra nella cella, i due, terrorizzati per essere stati scoperti, rimangono immobili. Madonna Usimbalda, sotto gli occhi delle altre monache, felici che la ragazza sia stata smascherata, mentre il ragazzo si sta rivestendo, comincia a rimproverare la giovane e a dirle che con il suo comportamento ha disonorato quel monastero, conosciuto per la propria rispettabilit\u00e0 e santit\u00e0 e che per questo sar\u00e0 severamente punita. Mentre la badessa continua a sgridarla, Isabetta, a un certo punto alza lo sguardo, notando la strana cuffia della badessa. A questo punto prende coraggio e chiede alla badessa di allacciarsi la cuffia, cos\u00ec anche le altre suore alzano lo sguardo e vedono che cosa porta in capo la loro badessa. Quest'ultima si accorge finalmente del suo errore, cambia subito la sua predica e dichiara che ai sentimenti \u00e8 impossibile resistere e che da quel momento chiunque potr\u00e0 godere dei favori di un uomo. Cos\u00ec Isabetta e la badessa tornano ai loro rispettivi amanti lasciando senza parole le altre suore.\nQuinta novella\nIl giovane Federigo degli Alberighi, di nobilissima famiglia fiorentina, bravo nelle armi e ammirato da tutti per la sua cortesia, si \u00e8 innamorato di una gentile dama ritenuta una delle pi\u00f9 belle della citt\u00e0. Giovanna \u00e8 rimasta vedova e ha un figlio in cattiva salute. Venuta l\u2019estate, porta il figlio in campagna, in un podere di sua propriet\u00e0 vicino a quello di Federigo. Il giovanetto, girando per i dintorni, conosce Federigo e comincia a frequentarlo e diventano amici. Nel frattempo, il bambino peggiora, forse anche per lo sforzo legato a tutti quei giorni trascorsi con Federigo a cacciare. \u00c8 cos\u00ec innamorato del falcone che promette alla madre che, se il falcone diventasse suo, sarebbe guarito. Iniziano a fargli regali, ad esempio un cagnolino, ma lui continua a desiderare sempre e solo il falcone. La madre allora si decide e tenta di chiedere a Federigo del falcone, con la scusa di desinare da lui. Peccato, per\u00f2 che Federigo non ha niente da mangiare e, esitando molto, uccide e cucina il falcone, ovviamente ignaro di quella che sarebbe stata la richiesta di Monna Giovanna. Mangiano ed ella fa la \u201cfamosa\u201d richiesta: in risposta, Federigo le porge una ciotola con i resti del falcone: le sue piume. Giovanna, addolorata, torna a casa dal figliolo, il quale si aggrava ulteriormente e muore. I fratelli di Giovanna, rimasta sola, decidono di trovarle un marito, ma lei vuole solo e soltanto Federigo. Dopo aver riflettuto molto, i suoi fratelli approvano la sua richiesta, Federigo accetta la proposta e i due amanti vanno a vivere insieme nella residenza di Monna Giovanna.\nConfronto tra la versione cinematografica e le novelle originali.\nPrima novella (La novella di Messer Gentil de' Carisendi e Monna Catalina (X, 4) )\nRispetto all'originale di Boccaccio, nella versione filmica c\u2019\u00e8 la presenza di Nicoluccio e non si fa riferimento al fatto che la protagonista \u00e8 in gravidanza. Nell'originale, inoltre, un servo avvisa Messer Gentile, il quale successivamente piange al pensiero che la sua amata sia morta; nel film manca la figura del servo. L\u2019adattamento pi\u00f9 importante \u00e8 comunque nel finale, poich\u00e9 nel testo di Boccaccio alla fine Messer Gentile restituisce figlio e moglie a Nicoluccio.\nSeconda novella (Calandrino e l'Elitropia (VIII, 3) )\nRispetto alla novella, la versione filmica presenta le seguenti differenze:\nTerza novella (La novella di Tancredi e Ghismunda (IV, 1) )\nNella versione filmica:\nQuinta novella (La novella di Federigo degli Alberighi (V, 9) )\nNella novella originale:\nL'atmosfera del Decameron\nNel film, I dieci giovani sono isolati in un casolare di campagna, devono addirittura imparare a fare il proprio pane.\nNel Decameron, i dieci giovani vanno in una villa non lontano da Firenze con i loro servi (che Boccaccio chiama \"fanti\"), e dopo qualche giorno si trasferiscono in un'altra bellissima villa. Ogni sera la nuova regina o il nuovo re danno istruzioni al siniscalco che prepari i pasti del giorno seguente. Ogni pasto e' pieno di delizie. Le donne passano il tempo raccogliendo fiori da mettersi nei capelli. Insomma, l'atmosfera del Decameron \u00e8 molto pi\u00f9 gioviale di quella del film.\nMusiche.\nNel film \u201cMaraviglioso Boccaccio\u201d del fratelli Taviani ci sono musiche originali contemporanee contrapposte a musiche storiche d\u2019autore tratte dal repertorio operistico italiano.\nProduzione.\nLe location del film sono state la Toscana (tra cui \"Piazza del Duomo\" a Pistoia, il Castello di Spedaletto, Villa La Sfacciata e \"Piazza Grande\" a Montepulciano) e il Lazio (la Basilica di Sant'Elia, il castello di Montecalvello, l'abbazia Sant'Andrea in Flumine e il Palazzo Giustiniani-Odescalchi a Bassano Romano).\nDistribuzione.\nIl film \u00e8 uscito nelle sale cinematografiche il 26 febbraio 2015."}
{"id": "5311813", "revid": "830939", "url": "https://it.wikipedia.org/wiki?curid=5311813", "title": "Nomothetai", "text": ""}
{"id": "5311814", "revid": "889336", "url": "https://it.wikipedia.org/wiki?curid=5311814", "title": "Yusuf Al-Rawashdeh", "text": ""}
{"id": "5311815", "revid": "830939", "url": "https://it.wikipedia.org/wiki?curid=5311815", "title": "Nomoteti", "text": ""}
{"id": "5311816", "revid": "1957733", "url": "https://it.wikipedia.org/wiki?curid=5311816", "title": "Under Your Skin", "text": "Under Your Skin \u00e8 il settimo album in studio del gruppo musicale statunitense Saliva, pubblicato nel 2011. \nSi tratta dell'ultimo disco con il cantante Josey Scott, che ha lasciato il gruppo nel 2012."}
{"id": "5311821", "revid": "916580", "url": "https://it.wikipedia.org/wiki?curid=5311821", "title": "Pipiolu", "text": "Su pipiolu o sulittu \u00e8 un aerofono a fessura interna, a imboccatura indiretta: \u00e8 uno zufolo di canna. Diffuso in tutta la Sardegna, questo \u00e8 chiamato in diversi modi a seconda delle zone in cui \u00e8 comunemente diffuso: \"pipiolu\" o \"pipiriolu\" in Logudoro, in uso anche nel Campidano di Cagliari; \"su sulittu\" in Marmilla e \"su pipaiolu\" in Barbagia. Ognuno di essi presenta caratteristiche differenti per realizzazione, estetica e tonalit\u00e0.\nSu pipiolu o pipiriolu del Logudoro.\nSolitamente \u00e8 costruito con un unico pezzo di canna con una lunghezza che varia da un minimo di 15cm ad un massimo di 22cm circa. \nIl corpo dello strumento presenta un nodo a circa met\u00e0 della sua lunghezza e consta di quattro fori per le dita, di cui tre anteriori e uno posteriore collocato al di sopra del nodo con funzione di registro. \nL'apertura rettangolare \u00e8 posta invece vicina all'imboccatura, nell'estrimit\u00e0 superiore dello strumento. \nNel Campidano su pipiolu (detto anche \"sulitu\") presenta un diametro maggiore e un'angolatura del becco meno pronunciata.\nLo strumento produce diatonici di semitono, tono, tono, semitono la cui tonica si trova un semitono sopra la nota pi\u00f9 grave.\nSu sulittu della Marmilla.\nSu sulittu ha una lunghezza leggermente differente, da un minimo di 15cm ad un massimo di 30cm, con un diametro praticamente identico a \"su pipiolu\". Anch'esso presenta un nodo a circa due terzi della sua lunghezza.\nCi\u00f2 che lo caratterizza \u00e8 la presenza di quattro fori nella parte anteriore, uno al di sopra del nodo e vicino al foro rettangolare. Il quinto foro invece \u00e8 presente nella facciata posteriore al di sotto del nodo. La tonica che indica il taglio dello strumento \u00e8 dettata dall'apertura del primo foro sul corpo e presenta una nota in pi\u00f9 acuta rispetto a quello del Logudoro.\nPer quanto riguarda le sue tonalit\u00e0, questo produce la successione di intervalli diatonici ascendenti di semitono, tono, tono, semitono, tono.\nSu pipaiolu della Barbagia.\nTra i tre flauti, quest'ultimo si differenzia nettamente per caratteristiche organologiche: \u00e8 privo di un foro posteriore; presenta quattro fori praticati nella parte anteriore; il nodo, aperto, \u00e8 posto nell'estremit\u00e0 inferiore della canna.\nLa stessa inclinazione del becco risulta essere minore rispetto a \"su pipiolu\" e a \"su sulittu\" con all'imboccatura una zeppa non di legno ma di sughero. \nPartendo dalla nota pi\u00f9 grave, la sensibile (che si ottiene tappando tutti i fori) possono essere prodotte tonalit\u00e0 con successione intervallare di semitono, tono, tono e tono e mezzo.\nLavorazione e decorazione.\nPer costruire questo strumento \u00e8 necessario utilizzare una classica canna comune adeguatamente stagionata.\nNel caso di raccolta, fatta prevalentemente in inverno quando la pianta \u00e8 a riposo e non contiene una grossa quantit\u00e0 di acqua, bisogna farla stagionare almeno un paio d'anni. \nSolitamente si sceglie di tagliare la canna partendo dal basso, dal terzo nodo, in quanto risulta essere la parte pi\u00f9 spessa e resistente.\nPer quanto riguarda la zeppa, nel caso in cui questa sia di legno, si prevede che sia stagionato, mentre se fatta in sughero \u00e8 necessario che questo sia ben compatto e della migliore qualit\u00e0.\nLa canna viene finemente decorata, in base a quella che \u00e8 la fantasia dello stesso costruttore, una volta che \u00e8 stata attentamente levigata in toto. Si pu\u00f2 passare da un semplice intaglio alla pirografia, alla pittura ad olio, e in alcuni casi anche al rivestimento dello strumento attraverso la pelle di biscia d'acqua.\nCuriosit\u00e0.\nNei flauti sardi, il foro praticato nella facciata posteriore non ha funzione di \"portavoce\", cio\u00e8 non favorisce l'emissione degli armonici. Si tratta di un foro reale che va a modificare la colonna d'aria vibrante. La tonica si ottiene quando si pratica il prima foro. "}
{"id": "5311839", "revid": "71433", "url": "https://it.wikipedia.org/wiki?curid=5311839", "title": "Suite fran\u00e7aise (film)", "text": ""}
{"id": "5311840", "revid": "767487", "url": "https://it.wikipedia.org/wiki?curid=5311840", "title": "Oct\u00e1vio Cambalacho", "text": "Carriera.\nNazionale.\nHa giocato la sua unica partita con la maglia della Nazionale nel 1927."}
{"id": "5311843", "revid": "287204", "url": "https://it.wikipedia.org/wiki?curid=5311843", "title": "Beta Ethniki 1987-1988", "text": "La Beta Ethniki 1987-1988 \u00e8 la 29\u00aa edizione del campionato greco di calcio di secondo livello.\nClassifica.\nLegenda:"}
{"id": "5311844", "revid": "709565", "url": "https://it.wikipedia.org/wiki?curid=5311844", "title": "Algoritmo di Boyer-Moore", "text": "In informatica, l'algoritmo di ricerca stringhe di Boyer\u2013Moore \u00e8 un algoritmo di string matching efficiente che rappresenta il principale punto di riferimento nel suo ambiente. \u00c8 stato sviluppato da Robert S. Boyer e J Strother Moore nel 1977. L'algoritmo preprocessa la stringa da cercare (il pattern), ma non la stringa esaminata (il testo). \u00c8 quindi particolarmente adatto per applicazioni in cui il pattern \u00e8 molto pi\u00f9 breve del testo o persiste su pi\u00f9 ricerche. L'algoritmo di Boyer\u2013Moore utilizza informazioni raccolte durante la fase di preprocessamento per poter saltare sezioni del testo, risultando in un fattore costante pi\u00f9 basso rispetto a molti altri algoritmi su stringhe. In generale, l'algoritmo \u00e8 eseguito pi\u00f9 velocemente con l'aumentare della lunghezza del pattern. La\ncaratteristica fondamentale dell'algoritmo \u00e8 il confronto in coda del pattern piuttosto che in testa, e la possibilit\u00e0 di muoversi lungo il testo saltando interi gruppi di caratteri piuttosto che verificare ogni singolo carattere presente nel testo.\nDescrizione.\nDefinizioni.\nAllineamento del pattern PAN al testo ANPANMAN, da k=3 a k=8. Si ha una corrispondenza per k=5.\nCaratteristiche.\nL'algoritmo di Boyer\u2013Moore cerca occorrenze di P in T eseguendo un confronto diretto dei caratteri per diversi allineamenti. Invece di utilizzare un metodo forza bruta per la ricerca di tutti gli allineamenti (che sono in numero m - n + 1), Boyer\u2013Moore sfrutta le informazioni raccolte preprocessando P per saltare pi\u00f9 allineamenti possibile.\nPrima dell'introduzione di tale algoritmo, il tipico metodo per cercare qualcosa all'interno di un testo era esaminare ogni carattere del testo con il carattere iniziale del pattern. Una volta trovato un riscontro si procedeva con un confronto tra i successivi caratteri del testo con il resto del pattern. Se non si verificava un'occorrenza si continuava a controllare il testo carattere per carattere nel tentativo di ottenere un altro riscontro. In questo modo bisognava esaminare quasi ogni carattere del testo. L'intuizione fondamentale in questo algoritmo \u00e8 che se si confronta la fine del pattern con il testo allora possono essere compiuti dei salti all'interno del testo piuttosto che confrontare ogni singolo carattere. Il motivo \u00e8 che allineando il pattern al testo, l'ultimo carattere del pattern viene confrontato col carattere nel testo. Se i caratteri non corrispondono non c'\u00e8 bisogno di effettuare confronti con i caratteri precedenti. Se il carattere nel testo non corrisponde ad alcun carattere del pattern, allora il prossimo carattere del testo da confrontare si trova a n caratteri di distanza lungo il testo, dove n \u00e8 la lunghezza del pattern. Se il carattere nel testo \u00e8 presente nel pattern, allora viene compiuto uno spostamento parziale lungo il testo per allineare i caratteri corrispondenti, dopodich\u00e9 viene ripetuto l'intero processo. Lo scorrimento a salti lungo il testo per effettuare confronti piuttosto che controllare ogni singolo carattere riduce il numero di confronti da compiere, che \u00e8 la chiave per l'aumento dell'efficienza dell'algoritmo.\nPi\u00f9 formalmente, l'algoritmo incomincia con un allineamento k = n, cio\u00e8 l'inizio di P corrisponde all'inizio di T. I caratteri in P e T vengono confrontati a partire dalla posizione n in P e k in T, e spostandosi all'indietro: le stringhe vengono verificate dalla fine di P all'inizio di P. Il confronto continua finch\u00e9 non viene raggiunto l'inizio di P (significa che si \u00e8 verificata un'occorrenza) o si ha un mismatch che genera uno spostamento a destra dell'allineamento del massimo valore consentito da alcune regole. I confronti vengono nuovamente eseguiti col nuovo allineamento, e il processo si ripete finch\u00e9 l'allineamento non viene allineato oltre la fine di T, che significa che non verranno trovate altre corrispondenze.\nLe regole di spostamento sono implementate come ricerche su tabelle in tempo costante, utilizzando tabelle generate nel preprocessamento di P.\nRegole di spostamento.\nUno spostamento viene calcolato applicando entrambe le seguenti regole: la regola del \"carattere errato\" e la regola del \"buon suffisso\". L'attuale offset di spostamento \u00e8 il massimo degli spostamenti calcolati da queste regole.\nRegola del carattere errato.\nDescrizione.\nDimostrazione della regola del carattere errato con il pattern NNAAMAN.\nLa regola del carattere errato prende in considerazione il carattere in T per cui il processo di confronto \u00e8 fallito (ipotizzando che tale fallimento si sia verificato). Viene trovata la successiva occorrenza di tale carattere in P verso sinistra, e viene proposto uno spostamento tale che porti quella occorrenza in linea con la relativa occorrenza in T. Se il carattere in T che ha causato il mismatch non presenta occorrenze in P verso sinistra, viene allora suggerito uno spostamento che porti interamente P oltre la posizione in cui il confronto era fallito.\nPreprocessamento.\nI metodi variano riguardo l'esatta forma che dovrebbe assumere la tabella per la regola del carattere errato, ma una semplice soluzione per una ricerca a tempo costante \u00e8 la seguente: si crea una tabella bidimensionale che viene indicizzata prima con l'indice del carattere c nell'alfabeto e poi con l'indice i nel pattern. Questa ricerca restituir\u00e0 l'occorrenza di c in P con il successivo pi\u00f9 alto indice j &lt; i oppure -1 se non esiste tale occorrenza. Lo spostamento proposto sar\u00e0 allora i - j, con O(1) tempo di ricerca e O(kn) spazio, assumendo un alfabeto finito di dimensione k.\nRegola del buon suffisso.\nDescrizione.\nDimostrazione della regola del buon suffisso con il pattern ANAMPNAM.\nLa regola del buon suffisso \u00e8 decisamente pi\u00f9 complessa sia come concetto che come implementazione rispetto alla regola del cattivo carattere. \u00c8 il motivo per cui i confronti avvengono alla fine del pattern e non all'inizio, ed \u00e8 formalmente indicato cos\u00ec:\nSi supponga che, per un certo allineamento di P e T, una sottostringa t di T corrisponda a un suffisso di P, ma si verifichi un mismatch al successivo confronto verso sinistra. Quindi si trovi, se esiste, la copia pi\u00f9 a destra t' di t in P tale che t' non \u00e8 un suffisso di P e il carattere a sinistra di t' in P \u00e8 diverso dal carattere a sinistra di t in P. Si sposti P verso destra cos\u00ec che la sottostringa t' in P si allinei con la sottostringa t in T. Se t' non esiste, allora si sposti l'estremit\u00e0 sinistra di P oltre l'estremo sinistro di t in T. Se non \u00e8 possibile nessuno di questi spostamenti, allora si sposti P di n posizioni verso destra. Se viene trovata un'occorrenza di P, si sposti P del minor numero di posti possibile cosicch\u00e9 un corretto prefisso del pattern P spostato corrisponda a un suffisso dell'occorrenza di P in T. Se tale spostamento non \u00e8 possibile, si sposti P di n posizioni, che significa spostare P oltre t.\nPreprocessamento.\nLa regola del buon suffisso richiede due tabelle: una da usare nel caso generale, e un'altra da usare o quando il caso generale non restituisce risultati utili o avviene una corrispondenza. Indichiamo queste tabelle rispettivamente con L e H, e le definiamo come segue:\nPer ogni i, L[i] \u00e8 la posizione pi\u00f9 grande a meno di n tale che la stringa P[i..n] corrisponda a un suffisso di P[1..L[i]] e tale che il carattere precedente tale suffisso sia diverso da P[i1]. L[i] vale zero se non esiste una posizione che soddisfi la condizione.\nH[i] denoti la lunghezza del pi\u00f9 grande suffisso di P[i..n] che sia anche prefisso di P, se ne esiste uno. Se non ne esistono, H[i] vale zero.\nEntrambe le tabelle sono costruibili in tempo O(n) e utilizzano spazio O(n). Lo spostamento di allineamento per l\u2019indice i in P \u00e8 dato da n - L[i] oppure n - H[i]. H dovrebbe essere usato soltanto se L[i] \u00e8 zero o se si \u00e8 verificata una corrispondenza.\nRegola di Galil.\nUna semplice ma importante ottimizzazione del Boyer\u2013Moore fu avanzata da Galil nel 1979.\nIn contrasto con lo spostamento, la regola di Galil si occupa di accelerare i confronti effettivamente compiuti per ogni allineamento saltando quelle sezioni che si sa che corrisponderanno. Supponiamo che per un allineamento k1, P venga confrontato con T fino al carattere c di T. Allora se P viene spostato in un k2 tale che la sua estremit\u00e0 sinistra sia compresa tra c e k1, nella prossima fase di confronto un prefisso di P deve corrispondere alla sottostringa T[(k2 - n)..k1]. Cos\u00ec se i confronti arrivano fino alla posizione k1 di T, un'occorrenza di P pu\u00f2 essere individuata senza effettuare espressamente confronti dopo k1. Oltre ad aumentare l'efficienza del Boyer\u2013Moore, la regola di Galil \u00e8 necessaria per dimostrare l'esecuzione a tempo lineare nel caso peggiore.\nPrestazioni.\nL'algoritmo di Boyer\u2013Moore per com'\u00e8 stato presentato nel documento originale ha nel caso peggiore un tempo di esecuzione O(n+m) solo se il pattern \"non\" appare all'interno del testo. Questo venne dimostrato per la prima volta da Knuth, Morris, e Pratt nel 1977,\nseguiti da Guibas e Odlyzko nel 1980 con un upper bound di 5m di confronti nel caso peggiore. Richard Cole riusc\u00ec a fornire una dimostrazione con un upper bound di 3m di confronti nel caso peggiore nel 1991.\nQuando il pattern \"\u00e8\" presente all'interno del testo, il tempo di esecuzione dell'algoritmo originale \u00e8 O(nm) nel caso peggiore. Questo si nota facilmente quando sia il pattern che il testo consistono unicamente dello stesso carattere ripetuto. Tuttavia, l'inclusione della regola di Galil risulta in tempo di esecuzione lineare in tutti i casi."}
