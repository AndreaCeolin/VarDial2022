{"id": "5216758", "revid": "1543377", "url": "https://it.wikipedia.org/wiki?curid=5216758", "title": "Brigantaggio postunitario e rivolte in Sicilia", "text": "Brigantaggio postunitario e rivolte in Sicilia furono attivit\u00e0 connesse al brigantaggio postunitario italiano e le varie sommosse e tumulti popolari, che si verificarono in Sicilia, fin dalle settimane successive il plebiscito che il 4 novembre 1860 ufficializz\u00f2 l'annessione nel costituendo Regno d'Italia.\nLe insurrezioni del 1860 e la spedizione dei Mille.\nLa Sicilia che costituiva durante il Regno di Francesco II i \u201cdomini al di l\u00e0 del faro\u201d, comprendeva sette province: Palermo, Messina, Catania, Noto, Caltanissetta, Girgenti e Trapani ogni provincia era a sua volta suddivisa nei numerosi distretti elencati nelle note.\nConfermando il generale orientamento autonomista e anti-borbonico gi\u00e0 dimostrato nei moti insurrezionali del 1820 e del 1848, la Sicilia fu una delle prime provincie del Regno delle Due Sicilie a insorgere contro il regime di Francesco II. Iniziatasi nell'aprile del 1860 la rivolta della Gancia nel palermitano e giunti in maggio i \u201cMille\u201d di Giuseppe Garibaldi, la popolazione accolse favorevolmente i garibaldini, sostenendo la loro impresa e agevolandone lo sviluppo anche con i \u201cpicciotti\u201d scesi in armi. Garibaldi, battute le truppe di stanza nell'isola a Calatafimi, conquistata Palermo, costitu\u00ec il 2 giugno il governo dittatoriale.\nSconfitto il colonnello Ferdinando Beneventano del Bosco nella battaglia di Milazzo, si trov\u00f2 padrone di tutta l'isola con l'esclusione della Cittadella di Messina. Alla soddisfazione dei partiti liberali per il risultato ottenuto dal condottiero si contrappose lo scontento popolare originato dal negativo accoglimento della leva di massa, decretata nel maggio 1860. Inoltre, le mancate risposte alle aspirazioni delle classi rurali riguardanti anche la ridistribuzione dei grandi possedimenti terrieri portarono alla ribellione dei contadini siciliani che avevano inizialmente concorso al successo dell'impresa garibaldina. Infatti, nell'agosto 1860, si verificarono tumulti e reazioni che portarono all'occupazione di terre demaniali e latifondi coinvolgendo gli abitanti di alcuni villaggi situati sulle pendici dell'Etna.\nI fatti di Bronte.\nDopo lo sbarco a Marsala - avvenuto durante la spedizione dei mille - a Bronte il 2 agosto torme di popolani occuparono il paese che fu saccheggiato e parzialmente incendiato. Giunta notizia degli avvenimenti e delle atrocit\u00e0 commesse dagli insorti, Nino Bixio entr\u00f2 in citt\u00e0 il 4 agosto con alcuni contingenti di camicie rosse per ripristinare l'ordine. Questi dichiar\u00f2 lo stato d'assedio e, instaurato un Consiglio di guerra, i capi della rivolta furono arrestati e passati per le armi dopo aver subito un processo sommario.\nLa punizione inflitta alla citt\u00e0 a seguito dei Fatti di Bronte non fu l'unica azione repressiva sviluppata da Nino Bixio per sedare i moti popolari del circondario. \nI disordini, aventi caratteristica spontanea e senza contenuti politici, furono rapidamente circoscritti anche in mancanza di un'organizzazione borbonica che, come avvenuto nelle province continentali, fosse in grado di sfruttare la delusione popolare e organizzare in forme massicce la reazione. Ripristinato l\u2019ordine, Bixio attravers\u00f2 lo stretto e raggiunse la Calabria unitamente a Garibaldi per proseguire nella inarrestabile marcia che li port\u00f2 a Napoli e sul Volturno.\nLe rivolte del 1861/1862.\nMentre nella parte continentale del regno si combatteva, furono indetti i plebisciti che si svolsero il 21 ottobre. Il plebiscito siciliano risult\u00f2 ampiamente favorevole all'unione della Sicilia con il Regno di Vittorio Emanuele II. Infatti, furono registrati soltanto 667 voti negativi contro 432.053 favorevoli e in molte circoscrizioni elettorali non vi fu alcun voto negativo.\nBattute le truppe borboniche, presa Napoli e caduta Capua, le operazioni belliche proseguirono con l'aiuto delle truppe piemontesi sia sul continente sia in Sicilia, dove il 18 dicembre 1860 fu inviata la brigata Pistoia (35\u00b0 e 36\u00b0) che raggiunse Messina agli ordini del maggior generale Emanuele Chiabrera Castelli.\nLe operazioni belliche contro la cittadella di Messina, capitolata il 12 marzo 1861, si accompagnarono per\u00f2 a disordini che si manifestarono prevalentemente nel palermitano e che si acuirono nel dicembre 1860 quando fu emanato un bando di chiamata alle armi riguardante le classi 1857, 58, 59, 60 e avente come termine di presentazione il 31 gennaio 1861. Esigenze organizzative e scarsa affluenza dei coscritti port\u00f2 alla proroga deI termini previsti che furono spostati al 1\u00ba giugno 1861. Oltre tale termine i non presentati sarebbero stati considerati renitenti se reclute, e disertori se gi\u00e0 sotto le armi nell'esercito borbonico. La protesta reazionaria contro la coscrizione obbligatoria che si manifest\u00f2 in quasi tutte le provincie del Regno di Napoli, fu maggiormente sentita in Sicilia, dove le leggi borboniche sul reclutamento non avevano mai avuto attuazione e dove lo spostamento dei termini non ridusse la tensione esistente. \nLe notizie sulle sommosse e sulle repressioni operate al di l\u00e0 dello Stretto di Messina per motivi pi\u00f9 o meno analoghi a quelli che interessarono la popolazione dell'isola, non ebbero effetti sulla situazione politica della Sicilia; per\u00f2 i disordini non si placarono. Nel dicembre del 1861 si verificarono nuovi tumulti a Palermo, Adern\u00f2, Patern\u00f2, Biancavilla, Sciacca, Mezzagno, Mezzojuso e Mazara del Vallo cui seguirono il 1 gennaio 1862 altre dimostrazioni a Catania, Messina e Girgenti. Le autorit\u00e0 dell'isola chiesero aiuti e il governo invi\u00f2 in Sicilia le truppe della brigata \u201cAlpi\u201d (51\u00b0- 52\u00b0) al comando del generale Pietro Quintini che, giunto il 3 gennaio via mare, dopo aver subito alcune perdite tra i suoi soldati e ufficiali, riusc\u00ec anche con il supporto dell'artiglieria delle navi a reprimere il moto reazionario infliggendo severe sanzioni ad Alcamo e Marsala dove molti popolani catturati furono imprigionati e sottoposti a giudizio.\nLa diffusione e la repressione.\nA stroncare le insurrezioni e il problema della renitenza alla leva fu inviato nel dicembre 1862 il generale Giuseppe Govone che con colonne mobili rastrell\u00f2 le campagne e circond\u00f2, isolandoli, paesi e cittadine, sospendendo talvolta l'erogazione dell'acqua e procedendo poi a perquisizioni casa per casa.\nGli effetti delle repressioni operate e dell'inosservanza degli obblighi di leva si fecero rapidamente sentire. Le macchie e le montagne si riempirono di renitenti e disertori che come avvenuto in altre regioni si diedero alla delinquenza. Pesanti furono le ripercussioni anche sull'ordine pubblico A Palermo inoltre si verificarono atti di \u201cterrorismo politico\u201d, una banda, detta dei \u201cpugnalatori\u201d, percorse la citt\u00e0 ferendo a coltellate, con finalit\u00e0 destabilizzatrici, numerose persone.\nIn ogni caso anche se molti renitenti e disertori datisi alla macchia non ebbero altra alternativa che cercare di sostenersi con il furto e il \u201cmalandrinaggio\u201d non si verificarono, come avvenuto in altre province dell'ex Regno delle Due Sicilie, aggregazioni di grosse formazioni armate dedite al cosiddetto \u201cbrigantaggio politico\u201d; e ci\u00f2 almeno fino al 1865, quando si formarono alcune bande dedite al sequestro di persona, al furto e all'abigeato di cui il capo di maggior rilievo fu Angelo Pugliese.\nMalgrado il notevole spiegamento di forze posto in campo, circa 20 battaglioni tra cui anche la guardia nazionale italiana, molti ricercati riuscirono a sfuggire alla cattura proseguendo a svolgere attivit\u00e0 illecite o aggregandosi ad Angelo Pugliese, capo riconosciuto del brigantaggio organizzato in Sicilia, che con i suoi gregari si diede ai sequestri di persona, ai ricatti, alle grassazioni e all'abigeato senza particolari difficolt\u00e0. Fuggito in Libia Angelo Pugliese, alcuni suoi gregari proseguirono nell'attivit\u00e0 brigantesca da lui avviata e tra questi Masi, Lo Cicero e altri.\nNella provincia di Siracusa fu il brigante Giovanni Boncoraggio a imperversare fino alla cattura definitiva nel 1867.\nLa renitenza alla leva.\nDi fronte inoltre ai frequenti e diffusi episodi di renitenti alla leva il governo reag\u00ec in maniera repressiva sviluppando, dopo la proclamazione dello stato d'assedio e alla conclusione della spedizione promossa da Giuseppe Garibaldi che port\u00f2 alla giornata dell'Aspromonte, azioni punitive effettuate anche allo scopo di eliminare la piaga del \u201cmalandrinaggio\u201d.\nNel settembre 1862 fu quindi inviato in Sicilia il generale Giuseppe Govone, gi\u00e0 comandante della zona militare di Gaeta, che posto a capo della 9\u00aa divisione militare territoriale di Palermo si avvalse delle disposizioni di cui allo stato d'assedio e alle leggi successive per reprimere le agitazioni insorte dopo i fatti dell'Aspromonte, eliminare la piaga del malandrinaggio e far fronte alla renitenza alla leva.\nLe truppe del generale Govone, organizzate in raggruppamenti mobili, svilupparono nel corso del 1863 tutta una serie di operazioni effettuando massicci rastrellamenti al fine di procedere alla cattura di renitenti, sospetti, evasi dalle carceri e pregiudicati. Il sistema adottato, tra cui incendi di campi e di case, privazione dell'acqua potabile a interi comuni allo scopo di indurre le famiglie a consegnare i ricercati e perquisizioni casa per casa, gener\u00f2 numerose rimostranze, giunte fino in Parlamento insieme al caso del sordomuto Antonio Capello, anche se il Govone ottenne il risultato di giungere alla cattura di circa 4.000 renitenti e l'arresto o la costituzione di oltre 1.300 malviventi.\nLa formazione delle \"bande\".\nSi formarono inoltre alcune bande che si mantennero in attivit\u00e0 fino quasi alla fine del XIX secolo. Tra le pi\u00f9 note quella maurina di Biagio Valvo sui Nebrodi, quelle di Alberto Riggio nell'agrigentino, Placido Botta e Angelo Scarpa nel catanese, di Turriciano nelle montagne di Alcamo e Partinico. Le bande del Pugliese, come alcune altre formate dai suoi gregari, adottarono la tecnica di sciogliersi e riaggregarsi a seconda delle esigenze del momento ma non ebbero per\u00f2 alcuna matrice politica. Carabinieri e forze di polizia non ebbero particolare successo nel contrastare l'attivit\u00e0 brigantesca e malavitosa in genere che dur\u00f2 ben oltre la fine della guerra del 1866 contro l'Impero austriaco. Venne rafforzata la presenza sul territorio del Corpo dei Reali Carabinieri: nelle sole stazioni territoriali della Sicilia vi erano dislocati 2.114 unit\u00e0.\nNel luglio 1866 durante la terza guerra di indipendenza italiana fu promulgata una legge che consent\u00ec la requisizione a favore del demanio dei beni delle congregazioni e degli ordini religiosi. In Sicilia la soppressione delle corporazioni religiose, che con le loro enormi propriet\u00e0 davano da vivere a contadini e popolani, minacci\u00f2 non pochi interessi e irrit\u00f2 il clero che gridando allo scandalo fece lega con il partito borbonico istigando la popolazione alla ribellione. Furono confiscate, e vendute nel tempo ai grandi latifondisti, le propriet\u00e0 ecclesiastiche che davano lavoro a migliaia di contadini, che cos\u00ec persero la loro unica fonte di reddito, e fruttarono oltre 600 milioni di lire utilizzate, come annunci\u00f2 pubblicamente il 16 marzo 1876 il primo ministro Marco Minghetti, per pareggiare il bilancio dello Regno d'Italia.\nLe rivolte del 1866.\nMentre la diplomazia lavorava per la pace con l'Impero austriaco, il 16 settembre 1866 esplose in Sicilia il malcontento contro il governo con la cosiddetta rivolta del sette e mezzo scoppiata a Palermo. Numerose bande armate calarono allora dai monti e, occupata Monreale, entrarono incontrastate in Palermo incendiando, saccheggiando e compiendo eccessi di varia natura. Oltre a Bagheria e Misilmeri, insorsero anche Villabate, Torretta, Montelepre, Lercara Friddi, Casteldaccia, Aragona, Termini Imerese e altri centri. Le caserme periferiche, e particolarmente le stazioni dei carabinieri situate fuori dalla citt\u00e0 furono assalite dalla folla tumultuante; a Monreale furono trucidati tre carabinieri, altri sette vennero trucidati alla spicciolata fra Bagheria e Villabate; nella zona tra Ogliastro e Marineo, furono uccisi un brigadiere e una diecina di militi componenti il presidio della stazione di Ogliastro.\nPer reprimere la rivolta e ripristinare l'ordine, il governo centrale invi\u00f2 alcune navi che entrate nel porto di Palermo sbarcarono truppe e artiglierie. Il 22 settembre giunse il generale Raffaele Cadorna, nominato Regio Commissario per la Sicilia, entr\u00f2 a Palermo proclamando lo stato d'assedio e cominciando una dura repressione. A estinguere i moti contribuirono anche le navi della flotta e i loro ufficiali. Tra questi il Comandante in seconda della R.N. \"Re di Portogallo\", Acton Ruggiero Emerik, che venne insignito della Medaglia d'Oro al Valor Militare con la seguente motivazione: \u201cPer essersi distinto nella repressione dei moti sediziosi di Palermo nei giorni 19, 20 e 21 settembre 1866\u201d.\nNello stesso tempo per\u00f2 le truppe del generale Raffaele Cadorna si trovarono a dover affrontare il colera che, dopo aver colpito numerosi centri dell'Italia continentale, infier\u00ec anche nella provincia di Palermo provocando perdite anche tra militari di truppa. La pandemia riacutizzatasi nell'aprile del 1867 colp\u00ec in forma ancor pi\u00f9 virulenta tutta la Sicilia. I centri di Palermo, Catania, Caltanissetta, Siracusa, Monreale, Bagheria, Misilmeri, Cefal\u00f9, Corleone, Termini Imerese e altri ne furono devastati. Questa volta le truppe furono impiegate nel soccorso delle popolazioni colpite dal morbo subendo anch'esse numerose perdite. In Sicilia operarono alcuni battaglioni del 3\u00ba reggimento bersaglieri, del 2\u00ba Granatieri nonch\u00e9 reparti di fanteria di stanza nell'isola facenti capo alle brigate \u201cAcqui\u201d, \u201cAbruzzi\u201d, \u201cUmbria\u201d, \u201cRegina\u201d e \u201cCalabria\u201d. Malgrado le critiche condizioni del momento fu necessario intervenire con azioni di \u201cordine pubblico\u201d per sedare alcuni tumulti che si verificarono a Monreale e Bagheria causati dalla convinzione che il morbo fosse diffuso da emissari del governo.\nIl tramonto e la fine.\nNonostante la repressione, superate le problematiche poste anche dalla epidemia di colera che si protrasse fino al 1868, continuarono comunque a manifestarsi fenomeni di brigantaggio e di malavita comune, cos\u00ec come posti in evidenza nell'inchiesta, svolta nel 1876, sulle \"Condizioni politiche e amministrative della Sicilia\" dei parlamentari Leopoldo Franchetti e Sidney Sonnino in cui fu descritta anche la realt\u00e0 socioeconomica fotografando lo stato di miseria, analfabetismo e violenza dell'isola, con una mafia definita come \"un'accozzaglia di briganti, di malandrini, di facinorosi, spesso alleati con i ricchi proprietari terrieri, che trae forza dalla violenza e dal delitto\".\nEpisodi marginali di brigantaggio continuarono a verificarsi fino all'ultimo decennio del XIX secolo; inoltre nuove bande di briganti si formarono nell'isola durante e dopo la prima guerra mondiale, represse dal prefetto Cesare Mori negli anni '20. Cos\u00ec anche durante la seconda guerra mondiale e dopo lo sbarco alleato del luglio 1943, e addirittura sino all'immediato secondo dopoguerra, grazie soprattutto all'attivit\u00e0 di Salvatore Giuliano.\nBibliografia.\nI testi sono elencati in ordine cronologico di pubblicazione:"}
{"id": "5216759", "revid": "339392", "url": "https://it.wikipedia.org/wiki?curid=5216759", "title": "Mickey's Polo Team", "text": ""}
{"id": "5216765", "revid": "767487", "url": "https://it.wikipedia.org/wiki?curid=5216765", "title": "Dean Austin", "text": ""}
{"id": "5216770", "revid": "1543377", "url": "https://it.wikipedia.org/wiki?curid=5216770", "title": "Partecipanti al Tour de France 1903", "text": "Qui di seguito viene riportato l'elenco dei partecipanti al Tour de France 1903. Dalla partenza di Montgeron presero il via 84 corridori, tagliarono il traguardo in 21."}
{"id": "5216772", "revid": "304744", "url": "https://it.wikipedia.org/wiki?curid=5216772", "title": "Milady - I quattro moschettieri", "text": ""}
{"id": "5216775", "revid": "1543377", "url": "https://it.wikipedia.org/wiki?curid=5216775", "title": "Guerriglia e brigantaggio postunitario nelle province meridionali", "text": "La guerriglia e brigantaggio postunitario nelle province meridionali continentali del Regno d'Italia si svilupp\u00f2 nell'ambito del brigantaggio postunitario italiano con diverse modalit\u00e0 da area a area, in funzione di diverse variabili.\nFattori che ne influenzarono la nascita e lo sviluppo furono la vicinanza (o lontananza) dallo Stato Pontificio, la geografia fisica dei luoghi pi\u00f9 o meno adatti ad azioni di guerriglia, la presenza pi\u00f9 o meno abbondante sia di forze liberali unitarie che di famiglie legate al regime borbonico, differenti livelli di benessere economico e diverse eredit\u00e0 storiche sia di brigantaggio che dell'ormai pluricinquantenario periodo di lotte, iniziato con la Repubblica Napoletana del 1799, che contrapponeva le forze liberali a quelle legate al Regno delle Due Sicilie.\nAbruzzi.\nGli Abruzzi nel 1860, epoca dell'ingresso di Vittorio Emanuele II nel Regno delle Due Sicilie, risultarono suddivisi amministrativamente in tre province: Abruzzo Ulteriore Secondo, Abruzzo Citeriore e Abruzzo Ulteriore Primo.\nDal settembre 1860 e durante l'Assedio di Gaeta, gli Abruzzi furono considerati, da parte borbonica, area strategicamente rilevante per sviluppare la reazione popolare e la guerriglia antisabauda, le tre province furono quindi interessate, anche se con connotazioni diverse, a episodi bellici e di brigantaggio organizzati e sviluppati sul territorio dalla Corte di Francesco II delle Due Sicilie o dai comitati borbonici di Roma e locali\nL'Abruzzo Ulteriore Secondo, sub\u00ec la guerriglia filoborbonica proveniente dalle frontiere con lo Stato Pontificio e fu inoltre soggetto al brigantaggio che si svilupp\u00f2 localmente nelle aree montuose del Cicolano, del Sirente e dell'Altopiano delle Cinquemiglia; l'Abruzzo Citeriore fu soggetto ai moti popolari che si svilupparono nel settembre/ottobre 1860 e ad episodi di brigantaggio indigeno o proveniente dal Molise e Terra di Lavoro; gli avvenimenti che si verificarono nell'Abruzzo Ulteriore Primo furono caratterizzati dalla lotta che si svilupp\u00f2 sul suo territorio per ottenere la resa di Civitella del Tronto e per far fronte alle scorrerie delle bande guerrigliere che agevolarono la resistenza della fortezza e delle bande filopapaline operanti nei pressi di Ascoli Piceno. Conclusa la fase della guerriglia, rimase il brigantaggio politico e/o malavitoso che si mantenne in vita nelle tre province per molti anni concludendosi dopo la Presa di Roma nel 1870, quando cessarono di funzionare le Zone Militari.\nAbruzzo Ulteriore Primo.\nL'Abruzzo Ulteriore Primo con capitale Teramo, sul cui territorio si trovava la fortezza borbonica di Civitella del Tronto fu soggetto alle scorrerie di alcune bande locali organizzate e finanziate in un primo tempo direttamente da Gaeta e poi dai comitati borbonici che sorsero in quasi tutte le province del Mezzogiorno per sviluppare movimenti reazionari a favore di Francesco II. Occupate le principali citt\u00e0 abruzzesi da parte piemontese, contingenti di truppa e di Guardie Nazionali si trovarono impegnati a circoscrivere i moti popolari che interessarono anche numerose cittadine dell\u2019Abruzzo Citeriore, e dell\u2019Abruzzo Ulteriore II.\nCon riguardo alle vicende che si verificarono nel Teramano nel 1860, \u201961, \u201962 e anni successivi, \u00e8 opportuno rilevare che molti avvenimenti, specie quelli avvenuti nel corso del 1860 e del 1861 ebbero, almeno fino alla capitolazione di Civitella del Tronto, una prevalente connotazione bellica e/o di guerriglia organizzata e, come tale, da collegarsi solo in parte ad atti di \u201cbrigantaggio\u201d. Natura certamente bellica ebbe l\u2019assedio e la resistenza di Civitella del Tronto; guerriglia fu, invece, l'insieme delle azioni sviluppate contro le posizioni occupate dai piemontesi nei pressi della Piazza, per alleggerirne l\u2019assedio, consentirne il rifornimento, impegnare la truppa in settori secondari e ridurre cos\u00ec la vigilanza nelle aree interessate alle incursioni guerrigliere. A tali operazioni, parteciparono anche nuclei della guarnigione usciti da Civitella del Tronto, e alcuni capi della guerriglia, tra cui emersero Bernando Stramenga, Gaetano Troiani, Angelo Florj e altri.\nNelle reazioni popolari che si verificarono antecedentemente e/o contemporaneamente ai plebisciti, nel Teramano e nella provincia di Ascoli Piceno, la fortezza di Civitella ebbe, sino alla sua capitolazione, un ruolo determinante. Infatti, nelle giornate antecedenti il plebiscito, il presidio di Civitella del Tronto usc\u00ec dalla fortezza, innalzando le bandiere borboniche. Contemporaneamente, mediante segnali prestabiliti, masse contadine provenienti dalle zone montuose tra Teramo e L'Aquila, scesero in pianura, invasero i villaggi, spodestarono le autorit\u00e0, commisero non pochi delitti e misero a sacco le abitazioni di alcuni liberali. Contadini, nostalgici e soldati borbonici sbandati, furono poi dispersi da reparti di truppa e da contingenti di milizie volontarie prontamente accorse. Gli avvenimenti preoccuparono il Governatore di Teramo Pasquale De Virgilii, che nell'indire per il 21 ottobre 1860 i plebisciti a Teramo, avvalendosi dei pieni poteri a lui concessi, promulg\u00f2 un'Ordinanza dichiarando lo Stato d'assedio e minacciando di morte chiunque fosse stato trovato in possesso di armi.\nL'Ordinanza con il suo potere deterrente e le dure azioni poste in essere dal Governatore, non furono del tutto adeguate a circoscrivere la reazione e a evitare che si verificassero nuovi incidenti e sommosse. Infatti, il 21 ottobre 1860 nella giornata del plebiscito, insorse Controguerra dove legittimisti e contadini approfittando della fiera paesana, diedero avvio a una serie di sommosse che si propagarono anche a Cellino Attanasio e ad Atri preoccupando anche i paesani di Silvi e di altre localit\u00e0. Nella stessa giornata ed in quelle successive, la rivolta scoppi\u00f2 a Torano e a Cermignano, mentre il presidio borbonico di Civitella esegu\u00ec una sortita attaccando Sant'Egidio alla Vibrata. A Canzano e a Elice la sommossa fu soffocata sul nascere mentre altri disordini scoppiarono a Nereto e a Sant\u2019Omero. Nel tentativo di riportare l'ordine, alle milizie locali si associarono anche le guardie nazionali provenienti da Penne e da Cermignano. Insorta nel frattempo anche Bellante, nella tarda mattinata del 24 ottobre un centinaio di soldati borbonici usc\u00ec dalla Fortezza di Civitella del Tronto raggiungendo Campli. La piccola cittadina, invasa anche da consistenti masse popolari, fu parzialmente saccheggiata prima che gli aggressori fossero posti in fuga. Le bande poi, appoggiate da un nucleo di soldati borbonici di Civitella, attacc\u00f2 Ancarano. Respinti dalla Guardia Nazionale, i legittimisti, penetrati nell'ex territorio pontificio si diressero poi a Folignano fomentando disordini.\nPiccole azioni offensive contro le posizioni piemontesi con lo scopo di approvvigionare la fortezza furono tentate in pi\u00f9 occasioni, nel corso del dicembre 1860, dalle formazioni guerrigliere di Bernardo Stramenga, di Gaetano Troiani e Angelo Florj che, dopo alcuni tentativi infruttuosi, riuscirono a far entrare viveri e rifornimenti di vario tipo all'interno della cittadella assediata. Tali operazioni destinate a superare il blocco imposto dalle truppe, ebbero natura complessa e furono sviluppate, in modo coordinato, anche con il supporto della guarnigione di Civitella che organizz\u00f2 vari attacchi diversivi. Alle azioni controrivoluzionarie, e di disturbo promosse da elementi filoborbonici si accompagn\u00f2 la prosecuzione delle operazioni belliche contro Civitella poste in essere dal generale Ferdinando Augusto Pinelli, inviato nel frattempo con le sue truppe per porre termine alla resistenza di Civitella ed eliminare la guerriglia sviluppatasi nelle Marche nei pressi di Ascoli Piceno.\nIl Pinelli, giunto a Ponzano, il 6 dicembre 1860, intim\u00f2 alla guarnigione della fortezza di arrendersi minacciando in caso di rifiuto il bombardamento e la lotta ad oltranza.. Respinto l'Ultimatum, il Pinelli inizi\u00f2 il cannoneggiamento con le sue artiglierie senza per\u00f2 ottenere risultati di particolare rilievo. Ai colpi di cannone rispose la reazione della guarnigione che, con l'aiuto delle formazioni guerrigliere esterne, effettuarono una sortita sopraffacendo un nucleo di bersaglieri posto a guardia del convento di Santa Maria. Il Pinelli, nel perdurare dell'assedio e dopo aver effettuato altri tentativi per prendere la piazzaforte, decise di agire anche contro le formazioni filopapaline dell'Ascolano dando avvio a questo specifico ciclo operativo nel gennaio 1861.\nNel corso di questa attivit\u00e0 e negli scontri che si verificarono nei pressi di Paggese e di Mozzano, i reparti piemontesi subirono varie perdite. Ai combattimenti segu\u00ec la ritorsione del Pinelli che, con le sue truppe, esegu\u00ec una spedizione punitiva contro alcuni paesi del Teramano e dell'Ascolano. Nel circondario di Teramo furono attaccate e incendiate alcune piccole frazioni della Valle Castellana tra cui Cesano, Cerqueto, Settecerri, Collegrato, Olmeto, Basto, Macchia di Sole, Santa Rufina e San Vito. In provincia di Ascoli Piceno quelle di Coperso, Talvacchia, Rosara, Colloto e Cervara. A Civitella nel frattempo si registrarono altri scontri tra cui quello che si svolse il 6 febbraio 1861, quando gruppi di guerriglieri nel tentativo di approvvigionare la Piazza si scontrarono con reparti piemontesi avendone la peggio.\nA seguito degli scontri e dei numerosi morti e feriti tra le truppe piemontesi, il Pinelli decise il 13 febbraio 1861 di pubblicare un ordine del giorno indirizzato alle proprie truppe. Tono e contenuti dell\u2019ordine del giorno, di particolare violenza, originarono forti proteste tanto da costringere il governo a esautorare il Pinelli che fu sostituito il 17 dello stesso mese dal generale Luigi Mezzacapo. che, intimata la resa al comandante della fortezza, riprese le ostilit\u00e0. Caduta nel frattempo, il 12 febbraio 1861 la fortezza di Gaeta fu firmato un armistizio concordando patti e condizioni di resa della guarnigione. Conseguentemente, giunta la notizia, a Civitella, fu concordata una tregua al fine di porre fine alle ostilit\u00e0 sulla falsariga degli accordi raggiunti a Gaeta. Le cose non andarono per il verso giusto, quindi la lotta riprese. Le operazioni continuarono fino al 20 marzo quando sul castello di Civitella fu innalzata la bandiera tricolore. Successivamente fu disposta la distruzione della fortezza i cui resti sono a tutt\u2019oggi ben visibili.\nCon la resa di Civitella, alle bande guerrigliere di Bernardo Stramenga e dei suoi gregari Angelo Florj e Felice Antonio Angelici, non rest\u00f2 altra alternativa che di darsi alla macchia. Non lasciarono l\u2019Abruzzo Ulteriore Primo ma rifugiandosi nelle zone montuose della provincia e della Valle Castellana si diedero al brigantaggio che esercitarono, anche sconfinando in altri settori, fino alla cattura dello Stramenga avvenuta nel maggio 1863. Le incursioni e le razzie sviluppate dalla banda furono numerose e tormentarono non poche localit\u00e0 tra cui: Isola del Gran Sasso d'Italia, Assergi, Colledara, Valle Castellana, Pietracamela, Tossicia, Castelli e Frignano. Il 22 aprile 1861 la banda dello Stramenga, composta da un centinaio di uomini e proveniente dallo Stato Pontificio, attacc\u00f2 il paese di Tonnicoda nella valle del Salto rientrando velocemente nei confini pontifici per sottrarsi all'inseguimento della truppa. Con la proclamazione dello Stato d'assedio a seguito delle imprese di Giuseppe Garibaldi che si conclusero nella Giornata dell'Aspromonte, anche nel Teramano furono effettuati arresti di persone accusate di essere manutengoli o collegate a fatti di brigantaggio in genere. Non mancarono tentativi di evasione, infatti l\u20198 febbraio 1863 la provincia di Teramo fu messa in stato di allarme a causa della fuga dalle carceri della citt\u00e0, di 55 detenuti che si rifugiarono in montagna. Inseguiti da un reparto del 41\u00ba fanteria, gli evasi catturati furono passati per le armi. I superstiti riuscirono a unirsi alle piccole bande ancora operative nella provincia. Sempre nel 1863 mentre si combatteva nell'aprile a Civita d'Antino, in Valle Roveto, contro la banda Tristany, quasi contemporaneamente, su sollecitazione dei comitati borbonici, una grossa formazione di circa 80 uomini al comando di Bernardo Stramenga, forz\u00f2 il confine nei paraggi di Carsoli e, attraversando il territorio di Cittaducale, penetr\u00f2 fino all\u2019Alta Valle del Vomano occupando nel maggio 1863 Fano Adriano. Accerchiati da reparti del 4\u00b0 e del 41\u00ba fanteria, da carabinieri e da guardie nazionali, i briganti tentarono di ripiegare sui monti di Leonessa, ma furono sbaragliati. Tredici briganti, furono fucilati e altri 17 catturati durante successivi rastrellamenti. Il 19 maggio 1863 lo Stramenga, assieme ad altri superstiti della sua banda, riusc\u00ec a riparare in territorio pontificio dove fu arrestato dalle truppe pontificie. Scontata la pena emigr\u00f2 all\u2019estero dove mor\u00ec.\nCon i provvedimenti adottati nel 1862, con la Legge Pica del 1863, con la continua vigilanza sviluppata dai reparti di truppa e con la cattura o la resa dei briganti ancora viventi, verso la fine del 1864, le condizioni di pubblica sicurezza nel Teramano furono considerate soddisfacenti.\nAbruzzo Ulteriore Secondo.\nL'Abruzzo Ulteriore Secondo come altre province del Mezzogiorno, dopo aver subito la guerriglia filoborbonica, fu soggetta anche al fenomeno del brigantaggio locale che si svilupp\u00f2 nelle zone montuose del Cicolano, del Sirente e dell'Altopiano delle Cinquemiglia.\nLe popolazioni furono inoltre sistematicamente vessate anche dalle bande provenienti da oltre frontiera che organizzarono basi in Molise, in Terra di Lavoro e nelle zone di confine dello Stato Pontificio. Proprio dai territori di frontiera fu scatenata da parte borbonica la guerriglia, con lo scopo di colpire le retrovie e distrarre dal teatro bellico principale le forze garibaldine impegnate sul Volturno. Infatti, nel settembre 1860, fu allestita a Gaeta una brigata leggera posta al comando del colonnello Theodor Friedrich Klitsche de la Grange. Questi occupata Sora il 28 settembre, organizz\u00f2 ed effettu\u00f2 scorrerie che interessarono nell\u2019ottobre anche Balsorano e Civitella Roveto.\nLe vittorie di Klitsche de la Grange, causarono sommosse e disordini in numerosi paesi tra cui Campo di Giove, Palena, Taranta Peligna, Pettorano sul Gizio, Rivisondoli, Roccaraso e Castel di Sangro. Il 1\u00ba ottobre 1860 la reazione, si estese a Tagliacozzo, Villa San Sebastiano, Cappadocia e Petrella Liri. il 7 ottobre 1860 insorsero anche Carsoli, Rocca di Mezzo, Rocca di Cambio, Rovere e Terranera. L'11 ottobre insorse anche Avezzano, le cui autorit\u00e0 invitarono il colonnello Klitsche de la Grange a occupare l'intera Marsica. Alla rivolta di Avezzano segu\u00ec quella di altri centri del circondario come Celano, Scurcola Marsicana, Trasacco, Collarmele, Cerchio e Pescina. Nella Marsica rimasero in mano dei liberali i soli comuni di Magliano de' Marsi e di Gioia dei Marsi. Ad Avezzano nel frattempo tra il 17 e il 19 ottobre giunse il Klitsche de la Grange che il 20 occup\u00f2 Magliano de' Marsi e poi Scurcola Marsicana, Celano]l, Rocca di Mezzo e alcuni paesi nei pressi dell'Aquila, tra cui San Demetrio ne' Vestini, minacciando cos\u00ec di invadere la citt\u00e0. Nel frattempo, le truppe di Vittorio Emanuele II, entrate il 12 ottobre negli Abruzzi, avanzarono sugli obiettivi fissati divise in vari scaglioni. La brigata \u201cBologna\u201d (39\u00b0-40\u00b0), posta agli ordini del generale Ferdinando Augusto Pinelli, raggiunse Terni per poi trasferirsi verso fine ottobre all'Aquila mentre le truppe del IV e del V Corpo d'Armata, seguendo itinerari diversi, dopo aver occupato pacificamente il 16 la Fortezza di Pescara e le citt\u00e0 di Chieti, Sulmona e L'Aquila, si riunirono il 19 ottobre a Roccaraso per proseguire la loro avanzata verso Isernia. Superata Roccaraso, le truppe piemontesi si scontrarono il 20 ottobre al valico del Macerone con le forze del generale borbonico Douglas-Scotti che sub\u00ec una pesante sconfitta.\nMalgrado il contesto, il 21 ottobre furono indetti i plebisciti durante lo svolgimento dei quali si verificarono disordini e sommosse. Il 27 insorse Campotosto, e alcuni villaggi nei pressi di Montereale mentre altri tumulti, si svilupparono: nel Cicolano a Fiamignano, Radicaro e Pescorocchiano; nella Valle del Sirente a Gagliano Aterno, Fontecchio, Castelvecchio Subequo, Secinaro, Fagnano, e Tione degli Abruzzi. Malgrado gli interventi della Guardia Nazionale i focolai della reazione si estesero anche a Borgo San Pietro, Petrella del Salto e la frazione di Capradosso. Nel frattempo la citt\u00e0 dell'Aquila, per rispondere alla minacciata invasione della citt\u00e0 da parte delle formazioni di Klitsche de la Grange, ottenne dalle autorit\u00e0 militari contingenti della brigata \u201cBologna\u201d (39\u00b0- 40\u00b0) e dei bersaglieri che giunsero al comando del generale Ferdinando Augusto Pinelli il 25 ottobre. Il Pinelli dopo aver effettuato una pesante incursione su Pizzoli e San Vittorino, il 4 novembre dichiar\u00f2 lo Stato d'assedio nella provincia istituendo una Corte marziale.\nPer stroncare le ribellioni in atto, il Pinelli decise inoltre di marciare sulla citt\u00e0 di Avezzano occupata dai legittimisti. Due colonne mobili mossero quindi verso la Marsica di cui una agli ordini del colonnello Pietro Quintini si diresse su Cittaducale e Collefegato, l'altra al comando del Pinelli, marci\u00f2 verso Avezzano che fu occupata il 20 novembre 1860. La colonna del colonnello Quintini, invece, con due compagnie del 40\u00ba fanteria e due del IX battaglione bersaglieri si diresse verso Avezzano seguendo l'itinerario Antrodoco, Cittaducale, Capradosso, Fiamignano, Collefegato, Magliano de' Marsi. Debellate le sacche di resistenza, la colonna raggiunse il 16 novembre Capradosso e poi Fiamignano. Ristabilito l'ordine il Quintini prosegu\u00ec nella marcia e lasciate due compagnie a protezione di Tagliacozzo, il 26 novembre si ricongiunse ad Avezzano con il generale Pinelli.\nLa partecipazione del generale Pinelli agli eventi che si verificarono in quest'area non dur\u00f2 molto a lungo. Infatti, nel gennaio 1861 si trasfer\u00ec nell'area operativa dell'Abruzzo Ulteriore II per ottenere la resa di Civitella del Tronto e contrastare le reazioni provocate da elementi filopapalini nei pressi di Ascoli Piceno. Nel frattempo, nei territori di confine con lo Stato Pontificio, i gruppi legittimisti, al comando del colonnello Francesco Saverio Luver\u00e0 e dell'avv. Giacomo Giorgi, entrarono il 10 gennaio 1861 a Carsoli e il 13 a Tagliacozzo. La guarnigione piemontese, composta da 400 uomini del 40\u00ba fanteria, sotto l'assalto di forze preponderanti, fu costretta a ritirarsi.. Il Luver\u00e0 rientrato a Roma per ottenere rinforzi lasci\u00f2 il comando a Giacomo Giorgi invitandolo a mantenersi sulle posizioni occupate e di ripiegare in caso di attacco nel Cicolano. Partito il Luver\u00e0, Giacomo Giorgi nella giornata del 19 gennaio disobbed\u00ec agli ordini ricevuti attaccando e conquistando Scurcola Marsicana. La difesa, costituita da un contingente del 6\u00ba fanteria, fu obbligata a ritirarsi fuori citt\u00e0 dopo aver messo in allarme i presidi di Magliano de' Marsi, Avezzano e Cappelle dei Marsi. Nella tarda serata le formazioni del Giorgi accampate a Scurcola Marsicana furono attaccate e disperse dalle truppe piemontesi giunte da Avezzano e da Magliano de' Marsi. Il Luver\u00e0, giunto nel frattempo a Carsoli con i rinforzi, non avendo armi a sufficienza per tutti i suoi uomini, si trov\u00f2 costretto a riparare il 6 febbraio 1861 a Oricola. Il 10 febbraio, dopo i combattimenti che si verificarono nei pressi dell'Abbazia di Casamari e a Bauco, il Luver\u00e0 decise di attaccare Collalto Sabino che fu conquistata e messa a sacco il 12 febbraio 1861. Giunta la notizia della caduta di Gaeta, le formazioni del Luver\u00e0 rientrarono ad Oricola prima di disperdersi e/o arrendersi. Solo una piccola banda, comandata da Luigi Alonzi alias \u201cChiavone\u201d, rifiut\u00f2 di cedere le armi e, dopo essersi riorganizzata, riprese le scorrerie attaccando nel mese di aprile un distaccamento del 44\u00ba fanteria a Luco dei Marsi e assalendo nel luglio San Giovanni e San Vincenzo Valle Roveto.\nFallito il tentativo del Luver\u00e0, caduta Gaeta il 13 febbraio, capitolata il 12 marzo 1861 la cittadella di Messina e il 20 marzo quella di Civitella del Tronto, i borbonici, ormai severamente sconfitti, non abbandonarono l'idea di una restaurazione del Regno delle Due Sicilie continuando ad ottenere l'appoggio del Clero e della Curia romana. Da Roma quindi, attraverso i comitati borbonici diffusi sul territorio, i legittimisti proseguirono la loro azione formando bande di consistenza variabile che furono poste al comando di capi ormai troppo compromessi per ottenere il perdono. Nell\u2019anno 1861 quindi, come in quelli che seguirono, la lotta prosegu\u00ec colpendo in particolare i territori di Chieti, Sulmona, Teramo, Avezzano e L'Aquila e le aree montuose del Gran Sasso del Sirente, della Majella, della Marsica, della Valle Roveto, del Cicolano, e dell'Altopiano delle Cinquemiglia.\nLo sviluppo del brigantaggio rese famose alcune bande anche nell'Abruzzo Ulteriore Secondo e pi\u00f9 in particolare: nel Cicolano, quelle di Aurelio Ricciardi, dei fratelli Michele e Bernardino Pietropaoli, dei fratelli Angelo e Domenico De Sanctis, di Giovanni Colaiuta, di Domenicantonio Orfei e di Berardino Viola, quest'ultimo a capo della banda di Cart\u00f2re.; sulle montagne del Sirente, operarono altre bande dislocate nelle vicinanze di paesi a loro favorevoli e agevolate da manutengoli e tra queste quella di Vincenzo Vacca alias \u201cCannone\u201d, di Francesco Presutti detto Francescone e di Angelo del Guzzo; nella zona dell'Altopiano delle Cinquemiglia e delle montagne di Scanno, si dislocarono le bande formate da Nunzio Tamburrini, Primiano Marcucci, Croce di Tola e altri che con le loro scorrerie si spinsero nel Chietino, nel Molise e anche in Terra di Lavoro. Nello stesso periodo a Pescorocchiano si distinse la banda di Fiore Sallusti cui si un\u00ec spesso quella del Colaiuta operante presso Fiamignano. Tra i capi \u201cstorici\u201d ancora alla macchia anche Ascenso Napoleone che, catturato nel mese di aprile 1861 dalle guardie nazionali, di Collefegato, fu trasferito a Fiamignano e poi passato per le armi.\nFurti, abigeati, reati contro le persone, ricatti e sequestri si susseguirono per molti anni fin oltre il 1870. Oltre alle incursioni delle bande gi\u00e0 citate l'Abruzzo Aquilano continu\u00f2 a essere soggetto all'aggressione di quelle operanti nelle zone di confine con lo Stato Pontificio che il 3 giugno attaccarono Castel di Sangro. Il 27 giugno 1861, gli uomini di Chiavone entrarono a Roccavivi e il 14 luglio successivo attraversata la Valle Roveto saccheggiarono i borghi di San Vincenzo e San Giovanni. I 14 luglio le formazioni di Luigi Alonzi occuparono inoltre Collelongo e Villavallelonga per tentare di congiungersi con le bande della Majella, ma il tentativo non riusc\u00ec. Infatti, Chiavone nei pressi di Pescasseroli si scontr\u00f2 con alcuni reparti del 35\u00ba fanteria; decisa la ritirata cerc\u00f2 di ripassare il Liri presso Balsorano ma, durante il guado fu sorpreso da una colonna del 44\u00ba fanteria che gli arrec\u00f2 sensibili perdite. Altre piccole operazioni furono nel frattempo sviluppate nel novembre del 1861 dalle bande locali tra cui quelle di Colaiuta che ag\u00ec a Morrea e di quelle Giovanni di Giovanni che attacc\u00f2 i centri di Pietrasecca e Pereto. Nel novembre si rifece vivo il Chiavone che invase Civita d'Antino saccheggiando case e catturando ostaggi. Tra i tanti avvenimenti che si verificarono alla fine del 1861 \u00e8 da ricordare anche la cattura, avvenuta l'8 dicembre del 1861, nei pressi di Castelvecchio di Sante Marie nell'Abruzzo Ulteriore Secondo di Jorge Luis Borges che, lasciato Carmine Crocco e la Basilicata nel novembre, fu catturato e passato per le armi a Tagliacozzo dai bersaglieri del capitano Enrico Franchini.\nSuperato l'inverno le organizzazioni brigantesche riorganizzate, rifornite e dotate dai comitati borbonici di nuovi mezzi finanziari ripresero nella primavera del 1862 la loro attivit\u00e0.. Si mossero anche le formazioni di Chiavone e poi dello spagnolo Rafael Tristany, nominato nel frattempo da Francesco II, comandante delle truppe insorgenti degli Abruzzi che colpirono in particolare la Valle del Liri, la Marsica e l'Abruzzo Ulteriore Secondo. Le autorit\u00e0 militari potenziarono i presidi ma i provvedimenti assunti non furono sufficienti a scongiurare gli assalti ai paesi pi\u00f9 indifesi e maggiormente esposti. Il 6 aprile 1862, circa 200 uomini, posti al comando di Pasquale Mancini, assalirono e devastarono Luco dei Marsi, presidiato da un piccolo reparto del 44\u00ba fanteria della brigata \u201cForl\u00ec\u201d prima di essere dispersi dalla truppa; durante gli scontri cadde Pasquale Mancini e numerosi altri briganti. Il 10 maggio 1862 Chiavone invase e saccheggi\u00f2 Fontechiari, il 7 giugno Pescosolido; nei giorni successivi raggiunse l'Altopiano delle Cinquemiglia, dove si riun\u00ec alle bande abruzzesi di Luca Pastore e di Nunzio Tamburini. Il 17 giugno invest\u00ec Castel di Sangro, dove respinto sub\u00ec pesanti perdite. Rientrato con i superstiti in territorio pontificio Chiavone fu fatto fucilare dal comandante borbonico Rafael Tristany.\nLa vita per le bande, gi\u00e0 di per s\u00e9 non semplice, si complic\u00f2 con la proclamazione dello Stato d'assedio a seguito delle imprese di Giuseppe Garibaldi che si conclusero nella Giornata dell'Aspromonte, restrizioni nel movimento delle persone, arresti, di manutengoli e aumento della vigilanza non ridussero per\u00f2 l'attivit\u00e0 delle bande finanziate e rinforzate con nuove leve dai comitati borbonici nella speranza di poter approfittare della situazione in atto e sviluppare nuovi tentativi di restaurazione del regno di Francesco II. Si formarono quindi nel giugno del 1862 le bande dei fratelli Francesco ed Evangelista Guerra, e a queste si associarono le formazioni di Domenico Fuoco, Alessandro Pace ed altri capi minori. Restarono comunque in attivit\u00e0 le bande dei fratelli De Sanctis, Antonio ed Aurelio Ricciardi, di Fiore Sallusti e di Bernardino Viola evaso dalle carceri. . Nel settembre 1862 le bande del Cicolano, dell'Aquilano e della Marsica si unirono formando la banda detta \"di Cart\u00f2re\" che ag\u00ec a Collefegato, Fiamignano, Pescorocchiano, Tornimparte, Lucoli, Magliano de' Marsi e altri paesi. Tra i capi Bernardino Pietropaoli, Berardino Viola, Candido Vulpiani, Aurelio Ricciardi Domenicantonio Orfei, Fiore Salvatore, Giovanni Colaiuta ed altri Nel novembre 1862 Aurelio Ricciardi, Domenicantonio Orfei e Fiore Sallusti con altri gregari, diretti verso il confine pontificio furono sorpresi dalla Guardia nazionale di Oricola e da un reparto di bersaglieri; Domenicantonio Orfei e Fiore Sallusti riuscirono a fuggire alla cattura e a dileguarsi sui monti della piana del Cavaliere mentre gli altri e tra questi i fratelli Ricciardi, furono fucilati a Oricola..\nMolti altri episodi di brigantaggio si verificarono durante il 1863, il 1864 e negli successivi colpendo in particolare i territori dell'Abruzzo Citra e dell'Abruzzo Ulteriore Secondo estendendosi al Molise e in Terra di Lavoro. E ci\u00f2 malgrado i provvedimenti adottati dal Governo tra cui la Legge Pica che rimase in vigore fino al 1865. Infatti, nel 1863 i briganti svilupparono numerose scorrerie nelle varie province degli Abruzzi e anche al confine pontificio. Il 24 aprile 1863, il 6\u00ba fanteria rioccup\u00f2 Civita d'Antino, nella Valle Roveto, ancora nelle mani della banda di Rafael Tristany. Nell'inverno del 1863 anche la banda dei fratelli De Sanctis si sciolse; morto di vaiolo Sabantonio, gli altri due fratelli si costituirono. Nel 1864 in provincia dell'Aquila, malgrado la presenza di forze regolari e volontarie, Primiano Marcucci, Bernardino Viola e Nunzio Tamburini imperversarono nella regione, effettuando scorrerie in provincia di Chieti e nel Molise. Nel Cicolano la banda di Michele, Domenico e Bernardino Pietropaoli fu sorpresa nell'agosto da un reparto di bersaglieri e di guardie nazionali e dispersa nei pressi di Poggiovalle mentre nel 1865 sempre nel Cicolano continuarono a scorrere la campagna, Domenicantonio Orfei, Giovanni Colaiuta, Berardino Viola e Candido Vulpiani..\nI provvedimenti adottati dal Governo non ebbero particolari risultati anche se molti capi caduti in combattimento o catturati vennero a mancare. Infatti, il brigantaggio nel Cicolano e in altre zone degli Abruzzi, si mantenne vitale anche nel corso della Terza guerra di indipendenza italiana per poi estinguersi dopo la Presa di Roma avvenuta nel 1870 unitamente allo scioglimento delle zone militari che si concretizz\u00f2 il 19 gennaio 1870.\nAbruzzo Citeriore.\nL'Abruzzo Citeriore, come le altre province abruzzesi ebbe a soffrire gi\u00e0 nel settembre 1860 di non pochi danni dovuti ai disordini e ai movimenti antisabaudi, che si svilupparono in molte localit\u00e0 del circondario che risentirono anche della presenza sul territorio della fortezza di Pescara.\nElementi sufficienti per dar vita anche nell\u2019Abruzzo Citra a movimenti antiunitari furono forniti dalla propaganda filoborbonica esercitata dal Clero e dalla Curia romana, dalle notizie provenienti dal Molise, dall'Aquilano e dal Teramano, dalle segnalazioni sui movimenti del colonnello Theodor Friedrich Klitsche de la Grange nella Marsica e dalle voci riguardanti la presenza di masse armate, provenienti da Venafro, dirette verso gli Abruzzi al comando del generale Douglas Scotti. Nel settembre 1860 scoppiarono disordini nell'Abruzzo Ulteriore Secondo cui ne seguirono altri in nell'Abruzzo Citra, nelle localit\u00e0 di Turrivalignani, Ortona, Chieti, Tornareccio, Lanciano, Atessa, San Salvo e Monteodorisio. Nell'ottobre, prima dell'entrata di Vittorio Emanuele II negli Abruzzi avvenuta nella giornata del 12, mentre si combatteva a Civitella del Tronto e mentre formazioni irregolari borboniche si trovavano in marcia da Sora e da Venafro, i disordini si rinnovarono colpendo Abbateggio, Orsogna, Roccamorice e Scerni. Anche la zona montuosa della Majella non fu immune dalla reazione che si svilupp\u00f2 a Fara San Martino, Carpineto Sinello, Gissi, Taranta Peligna, Lama dei Peligni, San Buono, Civitella Messer Raimondo, Guilmi, Liscia, Celenza sul Trigno e Castel Frentano.\nNel frattempo Vittorio Emanuele II, entrato il 12 ottobre negli Abruzzi, con le sue truppe, occupata la fortezza di Pescara raggiunse il 16 ottobre Chieti e Guardiagrele. Si spinse poi a Sulmona, e giunto il 19 a Roccaraso prosegu\u00ec verso Isernia. Superata Roccaraso, le truppe piemontesi si scontrarono il 20 ottobre al valico del Macerone con il generale borbonico Douglas-Scotti. Conclusa la battaglia con la vittoria sabauda, anche nell\u2019Abruzzo Citeriore il 21 ottobre furono indetti i plebisciti, che comportarono nel loro svolgimento numerosi disordini e sommosse., Infatti, nelle giornate del 21, 22, e 23 ottobre insorse Caramanico da dove, gruppi filoborbonici al comando di Angelo Camillo Colafella, effettuarono incursioni a Salle, Musellaro, Sant'Eufemia a Maiella e Lettomanoppello per ripristinare il governo dei borboni. Nel dicembre non mancarono nuovi disordini che si verificarono a Ortona, Chieti, Lanciano, Vasto, Carpineto Sinello, e Atessa inoltre, la banda capeggiata da Nunziato Mecola occup\u00f2 Ari e Arielli. Nei primi giorni del gennaio 1861 la stessa banda riusc\u00ec a impossessarsi di Orsogna, Canosa, Miglianico, Tollo, Ofena e Abbateggio, ma, il 6 gennaio, contingenti del IX battaglione bersaglieri del 40\u00ba fanteria della brigata \"Bologna\" e della Guardia Nazionale di Guardiagrele, pur non riuscendo a catturare i capimassa tra cui Nunziato Mecola, riportarono l'ordine nei paesi insorti.\nI disordini che caratterizzarono il 1860 e parte del 1861, si conclusero negativamente per i filoborbonici. Molti capi, tra questi Pasquale Mancini, Luca Pastore, Salvatore Scenna, Domenico di Sciascio e Nicola Marino, furono quindi costretti a darsi alla macchia con i loro gregari per sottrarsi alla giustizia. Alle loro schiere si aggiunsero nostalgici, sbandati dell'esercito borbonico, renitenti alla leva, latitanti, contadini desiderosi di bottino che confluirono nel corso del 1861 nei boschi della Maiella. Le \u201cBande della Maiella\u201d quindi, unite o disaggregate a seconda delle circostanze effettuarono incursioni e scorrerie contro Pretoro, Pennapiedimonte e Roccacaramanico commettendo anche numerosi reati nei territori di Caramanico, Salle, Guardiagrele, Palena e Passo San Leonardo. Alle azioni collabor\u00f2 anche Angelo Camillo Colafella che, operando sui monti del Morrone e sulla Maiella, l'11 gennaio 1861 invase San Valentino in Abruzzo Citeriore, liberando numerosi galeotti che si aggiunsero alle schiere di emarginati della montagna. Catturati e processati Angelo Camillo Colafella e Nunziato Mecola, le bande proseguirono per tutto il 1861 le loro scorrerie, assalendo piccoli paesi, praticando l'abigeato, imponendo taglie e riscatti, sfuggendo alla caccia delle truppe e delle guardie nazionali con l'aiuto dei loro manutengoli.\nNel 1862, malgrado i provvedimenti restrittivi assunti dalle autorit\u00e0 con la proclamazione dello Stato d'assedio destinato a bloccare il tentativo da parte di Garibaldi di liberare Roma, il brigantaggio, favorito dalla tensione politica fu rinfocolato, rinforzato da nuove leve e finanziato dai comitati borbonici. infatti nel luglio 1862 la Banda della Maiella capitanata da Salvatore Scenna, unita a quelle operanti nella zona di Vasto con a capo Domenico Saraceni alias \u201cPizzolungo\u201d, attaccarono con 200 uomini Altino e Fossacesia per poi assalire sempre nel mese di luglio Villalfonsina, Guilmi, Roio del Sangro, Monteferrante, Colledimezzo, Pennadomo e Roccascalegna. Oltre al \u201cPizzolungo\u201d, nel circondario di Vasto e di San Salvo si trovarono ad operare i fratelli Giuseppe e Michelangelo Pomponio, Berardino di Nardo e altri. Sulla loro testa come su quella di altri briganti fu posta una cospicua taglia, ma la rete di manutengoli e di informatori resero vani gli sforzi dei carabinieri e delle truppe sulle loro tracce. Non mancarono gli scontri con i militari; infatti, i briganti assalirono un drappello del 42\u00ba fanteria della brigata \u201cModena\u201d in marcia da Lanciano ad Atessa e un nucleo di carabinieri nei pressi della citt\u00e0 di Lanciano. Il 31 agosto le bande invasero nuovamente Villalfonsina e, spingendosi in Capitanata, saccheggiarono Zapponeta nei pressi di Foggia. In ogni caso l'azione della truppa permise di sconfiggere il 6 aprile 1862, a Luco dei Marsi, una banda che sub\u00ec la perdita del loro capo Pasquale Mancini e di respingere nel giugno Luigi Alonzi alias Chiavone a Castel di Sangro. Il Brigantaggio sub\u00ec quasi contemporaneamente altri rovesci: nell'ottobre del 1862 Luca Pastore, fu catturato dai bersaglieri a Castel Peschio sul Liri, e passato per le armi. Il 7 novembre 1862 contingenti di truppa dispersero la banda di Pizzolungo arrecando forti perdite.\nDopo la morte di Luca Pastore e la scomparsa di Pasquale Mancini, i briganti della Maiella, furono capeggiati sul versante occidentale della montagna da Nicola Marino e sul versante orientale da Salvatore Scenna e Domenico di Sciascio. Le loro incursioni con bande unite o disaggregate, tormentarono fino al 1867 i territori di Caramanico, Roccamorice, Lettomanoppello, Manoppello e Abbateggio. Nella seconda met\u00e0 del 1862, alle bande gi\u00e0 presenti sul territorio si aggiunse quella di Domenico Valerio alias \u201cCannone\u201d che, evaso dal carcere nel luglio del 1862, ag\u00ec nei distretti di Lanciano e Vasto, effettuando scorrerie fino a tutto il 1866 anche nel territorio di Chieti, dell'Aquilano e del Molise. \u201cCannone\u201d con Policarpo Romagnoli e Giuseppe Delle Donne commise estorsioni sequestri e reati vari nei territori abruzzesi e molisani di Archi, Atessa, Borrello, Canosa, Capracotta, Casalanguida, Casalbordino, Casoli, Castel Frentano, Castiglione a Casauria, Fara San Martino, Gessopalena, Guilmi Lama dei Peligni, Lanciano, Montazzoli, Monteferrante, Mozzagrogna, Orsogna, Paglieta, Palena, Palombaro, Pennapiedimonte, Pizzoferrato, Poli, Roccascalegna, Roccaspinalveti, Sant'Eusanio del Sangro, Torino di Sangro, Tornareccio e Villa Santa Maria.\nLe formazioni brigantesche continuarono le loro scorribande nel 1862 e nel 1863 in tutte le tre province abruzzesi anche se Giuseppe Massari nella relazione presentata nel maggio 1863 alla Camera dei Deputati inform\u00f2 che la Commissione non aveva proceduto a visitare gli Abruzzi per la seguente motivazione: \"Negli Abruzzi il brigantaggio si restringe entro i confini del circondario di Vasto, ed \u00e8 una diramazione diretta di quello di Capitanata e del Circondario di Larino, dove gi\u00e0 erano state fatte le opportune indagini\". I provvedimenti adottati nel 1863 dalle autorit\u00e0 con la Legge Pica resero pi\u00f9 difficile ai briganti di ottenere le complicit\u00e0 indispensabili per evitare i rigori della giustizia ma non evitarono incursioni e scorrerie che continuarono a manifestarsi sia nel 1863 sia negli anni successivi, in tutte e tre le province abruzzesi. Nel 1864 nel circondario di Chieti nei pressi di Vasto, furono portati attacchi contro la linea ferroviaria in costruzione e contro masserie nella zona di Lanciano cui parteciparono i fratelli Di Sciascio. Nelle zone di Vasto e di Lanciano, continuarono ad essere attive le bande Di Sciascio, quelle guidate da Policarpo Romagnoli, da Cannone e da Salvatore Scenna. Nel 1865 alle numerose truppe che si alternarono nel territorio abruzzese nella lotta contro il brigantaggio, si aggiunse la Legione Ungherese che operando nelle zone di Vasto e di Lanciano riusc\u00ec ad ottenere qualche successo sia nel corso del 1865 che del 1866. Nel marzo 1866, infatti, la legione respinse le bande di Cannone che attaccarono Lanciano e Scerni. Sempre nel 1866 si mise in movimento anche Domenico Di Sciascio che, unitosi alle bande di Domenico Valerio di Casoli e di Nicola Marino di Roccamorice partecip\u00f2 all'assalto della miniera di Tocco da Casauria.\nIl Governo nel frattempo, non considerando soddisfacenti i risultati ottenuti dai diversi comandi delle zone militari, decise nel 1867 di attribuire al generale Emilio Pallavicini il \u201cComando generale delle truppe per la repressione del brigantaggio\u201d con giurisdizione Terra di Lavoro, L'Aquila, Molise, Benevento, Salerno, Avellino e Basilicata. Nel 1869 non essendo ancora stato del tutto debellato il brigantaggio nell\u2019Abruzzo Citra, fu istituita la zona militare di Vasto e di Lanciano sciolta poi nel 1870 unitamente a tutte le altre zone militari ancora esistenti.\nMolise.\nNel 1860 il Molise era suddiviso in tre distretti, Campobasso, Isernia e Larino. La popolazione della provincia oltre a dover affrontare i danni indotti dalla guerra e dalla guerriglia reazionaria del 1860 si trov\u00f2 a subire, negli anni successivi, le scorribande di formazioni brigantesche locali e provenienti da territori limitrofi. La conformazione del provincia impervia e montuosa, consent\u00ec alle bande di trovare rifugi sicuri sul massiccio del Matese sfuggendo facilmente alla caccia delle truppe e delle Guardie Nazionali.\nPer quanto si fossero gi\u00e0 manifestati disordini e sintomi di insofferenza in alcuni piccoli paesi molisani, il massimo della reazione si verific\u00f2 il 30 settembre 1860 nella citt\u00e0 di Isernia. Il 30 infatti, numerosi popolani armati alla meglio si radunarono in citt\u00e0 provocando la fuga del presidio garibaldino e di alcune famiglie di liberali. Nelle giornate successive, giunto un distaccamento di gendarmi borbonici, le masse contadine con il vescovo in testa presero possesso della citt\u00e0. Quasi contemporaneamente, furono fomentati altri disordini a Pescolanciano, Pietrabbondante, Chiauci, Carovilli, Civitanova del Sannio, Carpinone, Macchia d'Isernia, Roccasicura, Monteroduni, Capracotta, Macchiagodena, Cantalupo nel Sannio, S. Angelo in Grotte, Castelpetroso, Sant'Agapito, Sessano del Molise, Pesche, Vastogirardi, Agnone, San Pietro Avellana e Frosolone. Per riportare l'ordine, il Governatore del Molise Nicola De Luca mosse verso Isernia con una forza di circa 800 uomini. Entrato nella cittadina il 4 ottobre, ne usc\u00ec il giorno 5 dopo aver avvistato un grosso contingente di truppe regolari e irregolari borboniche che, sbarrandogli la ritirata verso Bojano, lo costrinsero a dirigersi verso Castel di Sangro. Isernia rimase cos\u00ec in mani borboniche mentre Vittorio Emanuele II, superati il 12 ottobre i confini del Regno delle Due Sicilie, avanz\u00f2 con le sue truppe attraverso gli Abruzzi per dirigersi su Napoli. Nel frattempo, le numerose reazioni popolari del Molise e la perdita di Isernia preoccuparono Garibaldi che, decisa la riconquista la citt\u00e0, ne affid\u00f2 l\u2019incarico a varie colonne di cui una al comando del colonnello Francesco Nullo. Il contingente del Nullo, caduto per\u00f2 in un'imboscata tra Castelpetroso e Pettoranello del Molise, fu costretto a ritirarsi su Bojano dopo aver subito gravissime perdite.\nA Isernia la notizia fu accolta con notevole soddisfazione, ma il 20 le truppe del generale borbonico Douglas Scotti furono sconfitte sul Macerone dalle unit\u00e0 di Vittorio Emanuele II, provenienti da Roccaraso. Subito dopo le truppe piemontesi occuparono Isernia mentre i borbonici locali, cui si unirono altri fuggitivi provenienti da Venafro, cercarono rifugio a Teano e a Gaeta. Le truppe borboniche, dopo il combattimento del Macerone minacciate alle spalle, furono costrette ritirarsi dalla linea del Volturno e attestarsi sul Garigliano.\nIl 21 anche in Molise, come in tutte le altre province del Mezzogiorno d'Italia, furono indetti i plebisciti ma estendendosi la reazione filoborbonica, il generale Fanti eman\u00f2 il 23 ottobre un bando minacciando di deferire a Tribunali militari appositamente costituiti quanti trovati in possesso di armi. Con il \u201cbando di Isernia\u201d fu di fatto dichiarata guerra alle formazioni guerrigliere e ai loro sostenitori proteggendo cos\u00ec anche i fianchi e le spalle delle truppe operanti nei pressi di Capua e poi di Gaeta. I bandi del generale, Fanti, l'azione del Cialdini e quella delle truppe se furono sufficienti per reprimere le reazioni, non furono idonei per scongiurare il diffondersi del brigantaggio. Il rischio di essere soggetti ai tribunali di guerra, la propaganda del clero e dei comitati borbonici e i bandi di leva, convinsero molti a darsi alla macchia dando vita a raggruppamenti di diseredati che, uniti in bande, taglieggiarono anche i distretti del Molise.\nDopo il 1860 furono numerose le formazioni che operarono nella provincia ed in quelle confinanti di Benevento, degli Abruzzi e di Terra di Lavoro. Tra i capi di maggior importanza che si alternarono nel tempo Nunzio Di Paolo, Cosimo Giordano, Michele Caruso, Domenico Fuoco, Francesco Guerra, Alessandro Pace Domenico Valerio alias \u201cCannone\u201d e altri. Nel corso del 1861 non furono poche le bande grandi e piccole che diedero da fare alla Guardia Nazionale e ai distaccamenti di truppa dislocati in Molise. L'11 marzo 1861 un reparto del 6\u00ba fanteria fu attaccato da una banda capitanata da Vincenzo di Pinto alias \u201cCozzitto\u201c presso Pietrabbondante; nel luglio si verificarono disordini a Montecilfone che furono repressi dopo vari scontri dalle milizie locali; il 20 luglio 1861 le bande Mancinelli e Minotti provocarono disordini a Sant'Elia a Pianisi; il 3 agosto una banda entr\u00f2 in San Polo Matese, mettendo a sacco il paese. Altri assalti e razzie si verificarono anche a Sepino ed in altre localit\u00e0 del Molise mentre, nel beneventano, si scatenarono nuove turbolenze a San Marco dei Cavoti, Molinara, San Giorgio La Molara, Pietrelcina, Paduli e altri centri abitati.. Il 10 agosto 1861 nel territorio di Benevento si verificarono i fatti di Pontelandolfo e Casalduni durante i quali, a seguito dell'eccidio di un contingente del 36\u00ba fanteria, i bersaglieri del XVIII battaglione misero a ferro e fuoco entrambi i paesi nel corso di una grossa spedizione punitiva. Qualche giorno dopo, durante un rastrellamento cui partecip\u00f2 un forte contingente di truppa, fu dato alle fiamme il bosco di Letino Altri disordini e scorrerie si verificarono a Montecilfone e a Campochiaro mentre le azioni della truppa e i provvedimenti, anche di clemenza, intrapresi consentirono di ottenere la resa di alcuni capi tra cui il brigante Cozzitto che si consegn\u00f2 al generale Onorato Rey di Villarey.\nAi briganti caduti o che si presentarono alle autorit\u00e0 come \u201cCozzitto\u201d, se ne sostituirono altri. Infatti, cominciarono a scorrere le campagne le bande di Domenico Fuoco cui si associarono nel giugno 1862 quelle dei Fratelli Francesco ed Evangelista Guerra, di Alessandro Pace e altri. Malgrado i provvedimenti restrittivi che le autorit\u00e0 posero in atto nel corso del 1862, non ultimo lo Stato d'assedio, i briganti durante le numerose incursioni che effettuarono tra cui quelle di San Martino in Pensilis in Molise e di Carlantino nel foggiano, si scontrarono in pi\u00f9 occasioni, subendo e provocando perdite, con contingenti di truppa e Guardie Nazionali. In uno di questi scontri, avvenuto il 5 novembre 1862, A Santa Croce di Magliano la banda di Michele Caruso, di Nunzio di Paolo e altri composta da circa 200 uomini attacc\u00f2 la 13\u00aa compagnia del 36\u00ba fanteria massacrando il capitano Giuseppe Rota, 19 soldati e due carabinieri. Un altro scontro si verific\u00f2 nei pressi della Torre di Montebello dove una compagnia di bersaglieri del XXVI battaglione e cavalleggeri di Lucca sbaragli\u00f2 la banda di Domenico Saraceni alias \u201cPizzolungo\u201d.\nCome nel 1862 anche nel 1863 malgrado la Legge Pica i briganti continuarono ad esercitare la loro attivit\u00e0 sopportando perdite in combattimento, non ultima quella di Nunzio di Paolo. Nel luglio, nel settembre e nell'ottobre 1863 la banda Caruso, unita anche a quella di Giuseppe Schiavone e di Giovan Battista Varanelli, si scontr\u00f2 in pi\u00f9 occasioni con la Guardia Nazionale e svilupp\u00f2 incursioni tra il Molise e il beneventano distruggendo le linee telegrafiche, attaccando Torrecuso, San Bartolomeo in Galdo e alcune masserie nei pressi di Foggia nella zona di Volturara Appula.\nLa molteplici perdite subite e la martellante azione delle truppe e delle Guardie Nazionali, ridussero di molto la capacit\u00e0 operativa delle bande molisane ormai praticamente debellate. La provincia comunque continu\u00f2 ad essere afflitta fino al 1870, periodo in cui cessarono di funzionare le Zone Militari, dalle bande provenienti da Terra di Lavoro e dagli Abruzzi. Infatti, i capibanda Primiano Marcucci, Bernardino Viola e Nunzio Tamburini, assalirono in pi\u00f9 occasioni i territori molisani nei pressi di Isernia e di Campobasso minacciando anche le vie di comunicazione. Tra le varie bande in azione quella di Domenico Fuoco che, unendo ove necessario le proprie forze a quelle di altri capi, terrorizz\u00f2 la zona di Venafro, Monteroduni e Filignano.\nAi primi del 1866, soppresse le leggi eccezionali, l'attivit\u00e0 contro il brigantaggio rientr\u00f2 nella sfera dei normali servizi di pubblica sicurezza Alcune regioni furono considerate pacificate ma, nei circondari degli Abruzzi, di Terra di Lavoro, della Capitanata e del Molise, importanti formazioni brigantesche continuarono a effettuare scorrerie e a commettere reati contro persone e cose. Tra queste quelle capeggiate da: Domenico Valerio alias \u201cCannone\u201d, Domenico Fuoco, Francesco Guerra, Francesco Pace, Bernardo Colamattei e altri loro gregari. Contro queste bande operanti ai confini del Molise, Carabinieri, Guardie Nazionali e funzionari di pubblica sicurezza di Venafro e Filignano si scontrarono pi\u00f9 volte. Una di queste azioni si svolse il 22 agosto 1866 impegnando carabinieri, Guardia Nazionale e funzionari di P.S. di Venafro. L'azione, predisposta a seguito di una delazione, consent\u00ec di distruggere nei pressi di Filignano una banda collegata a quella di Domenico Fuoco. A seguito di tale operazione, furono attribuite numerose ricompense al Valore Civile tra cui una medaglia di argento concessa al delegato di P.S. Cerimele Antonio. Qualche mese dopo, il 22 novembre 1866, una pattuglia proveniente da Filignano in perlustrazione nel territorio di Viticuso, si scontr\u00f2 con le bande riunite di Domenico Fuoco e \u201cCannone\u201d forti di circa 60 briganti. Dopo lo scontro Fuoco e Cannone, proseguendo nella scorreria, raggiunsero Casalcassinese per essere poi attaccati da un drappello proveniente da Filignano rinforzato da alcuni carabinieri, da un delegato P.S. e da soldati del 39\u00ba fanteria che costrinsero la grossa banda a disperdersi.\nPer concludere l'annosa lotta contro il brigantaggio nelle zone ancora infestate da bande di media e grande dimensione che si mantennero in attivit\u00e0 anche dopo la Terza guerra di indipendenza italiana, nel 1868 il generale Pallavicini assunse il \u201cComando generale delle truppe per la repressione del brigantaggio nelle province di Terra di Lavoro, Aquila, Molise, Benevento, Salerno, Avellino e Basilicata contribuendo a far cessare l\u2019attivit\u00e0 criminosa che dur\u00f2 ancora alcuni anni per poi esaurirsi dopo la Presa di Roma e contestualmente allo scioglimento delle zone militari.\nPuglia.\nConcluse le reazioni che si svilupparono nel 1860, nel 1861 le province della Puglia non furono esenti dagli sconvolgimenti che interessarono il Mezzogiorno dovuti agli eventi che costrinsero Francesco II a rifugiarsi a Roma e a finanziare successivamente, i movimenti legittimisti che si diffusero sul territorio. Infatti, anche nelle tre province pugliesi i comitati borbonici locali, con l\u2019appoggio del Clero, cercarono di stimolare e finanziare movimenti ostili al Re di Sardegna per riportare al potere Francesco II e i suoi funzionari. Nonostante le azioni intraprese dalle autorit\u00e0 politiche e militari, non fu possibile evitare che le bande riuscissero a ottenere armi e approvvigionamenti e che si aggregassero per le loro scorrerie con formazioni di altre province, tra cui quelle di Carmine Crocco provenienti dalla Basilicata. I provvedimenti eccezionali assunti nel 1862 con la proclamazione dello Stato di assedio, destinato a bloccare i movimenti di Garibaldi contro lo Stato Pontificio, e quelli successivamente adottati con la Legge Pica, crearono difficolt\u00e0 ai briganti della Puglia e di altre regioni ma non riuscirono ad evitare che capi e gregari continuassero a scorrere le campagne per molti anni ancora.\nCapitanata.\nLa Capitanata, che costituiva una delle pi\u00f9 importanti province del Regno delle Due Sicilie, fu interessata gi\u00e0 nel 1860 da movimenti antiunitari che si manifestarono nell'ottobre a San Nicandro Garganico, Rodi Garganico, Peschici, Vieste, Mattinata, Manfredonia, Monte Sant'Angelo, San Giovanni Rotondo, Rignano Garganico, Bovino e San Marco in Lamis L'intervento della guardia nazionale e della truppa regolare consent\u00ec inizialmente di isolare e contenere i disordini. La tensione rest\u00f2 alta fino al secondo semestre 1861 quando cominciarono a verificarsi nuovi eccessi e turbolenze.\nCome in altre regioni, popolani, ex soldati borbonici sbandati, fuorilegge, evasi e altri, compromessi nei moti del 1860 si diedero alla macchia ponendosi al seguito di capi riconosciuti e indiscussi: Agostino Nardella (il Pecoraio), Angelo Maria Del Sambro (Lo Zambro), Michele Battista (Incotticello), Angelo Raffaele Villani (Recchiomozzo), Nicandro Polignone (Nicandrone) e numerosi altri\nNel corso del 1861 le bande, ottenuti mezzi e denaro dai comitati borbonici, attaccarono Cagnano Varano e Mattinata ripristinando temporaneamente al potere i funzionari borbonici esautorati dai liberali. Successivamente Del Sambro, Nardella e Polignone, reclutati nuovi adepti tra i renitenti alla leva, i soldati borbonici sbandati e fuorilegge, attaccarono il 2 giugno 1861 San Marco in Lamis occupandola, con l'appoggio di numerosi popolani, senza incontrare resistenze. Due giorni dopo avuta notizia dell'approssimarsi al paese di un grosso contingente di bersaglieri, Agostino Nardella decise di attaccarli, ma durante gli scontri cadde ucciso e il comando della banda fu assunto da Angelo Maria del Sambro che, ripianate le perdite, riprese le scorrerie assalendo Poggio Imperiale, Sannicandro Garganico, San Giovanni Rotondo, Rignano Garganico, Ischitella e Vieste. Alle azioni delle formazioni brigantesche seguirono rappresaglie compiute da parte delle truppe e delle guardie nazionali contro paesi, persone e cose colpendo anche soggetti accusati di manutengolismo o di connivenza con i banditi. Tali azioni consentirono di ristabilire provvisoriamente l'ordine, ma spinsero molti individui compromessi in vario modo, per evitare i processi sommari e le ancor pi\u00f9 sommarie esecuzioni, a darsi alla macchia unendosi alle bande brigantesche. L'omert\u00e0 della popolazione contadina e l'estrema mobilit\u00e0 delle formazioni dei fuorilegge costrinsero truppe e guardie nazionali a cacce infruttuose.\nAlla continua e difficile opera delle fanterie, dei bersaglieri e dei cavalleggeri, destinata a inseguire e colpire le bande dove possibile, risposero gli accordi tra i capi che, per portare a compimento grossi colpi, si aggregarono ad altre formazioni tra cui quelle di Carmine Crocco, Gianbattista Varanelli, Giuseppe Schiavone e Michele Caruso. Il 31 dicembre, nei pressi della Masseria Maraldi, le bande con una forza composta da circa 200 elementi (circa 60 secondo altre fonti) assalirono un plotone dei Lancieri di \"Montebello\", uccidendo durante il combattimento un ufficiale e 18 cavalieri. (21 secondo altre fonti).\nConcluso l'anno 1861, il brigantaggio continu\u00f2 a tormentare le popolazioni della Capitanata anche nel 1862 e nel 1863. I Capi delle bande locali rimasti ancora in vita Angelo Maria del Sambro, Michele Battista (Incotticello), Angelo Raffaele Villani (Recchiomozzo) e altri, soli o aggregati alle formazioni di Michele Caruso e della Basilicata, al comando di Carmine Crocco e di Ninco Nanco, continuarono nelle loro razzie in cerca di approvvigionamenti e di bottino.\nAssalti, scorrerie abigeati e razzie di varia natura si protrassero ancora a lungo, seguiti da scontri con truppe regolari e guardie nazionali lanciate al loro inseguimento. Nel marzo 1862, nei pressi di Lucera, Caruso attacc\u00f2 un contingente dell'8\u00ba fanteria uccidendone il capitano e 18 soldati.. Nel giugno, le bande di Del Sambro attaccarono Torremaggiore e i cantieri della ferrovia Pescara - Foggia senza per\u00f2 avere al loro comando proprio il Del Sambro, catturato il 16 giugno e passato per le armi a San Marco in Lamis.. Nel frattempo le autorit\u00e0 per ottenere il disarmo delle bande e la resa dei loro capi decisero di utilizzare una linea morbida cercando di attivare contatti e persuadere i fuorilegge a presentarsi promettendo loro salva la vita e chiedendo in alcuni casi la loro collaborazione attiva. Le trattative diedero alcuni risultati positivi, ma molti capi irriducibili proseguirono nelle loro attivit\u00e0. Con la morte di Del Sambro, la decisione di costituirsi alle autorit\u00e0 di Angelo Gravina e di altri, le bande pi\u00f9 importanti che proseguirono nella lotta armata furono quelle di Recchiomozzo, del Polignone e soprattutto quella mobilissima e numerosa di Michele Caruso. Nel corso delle loro scorrerie, si scontrarono quindi pi\u00f9 volte con la truppa, subendo e provocando perdite, come accadde nello scontro avvenuto l'11 dicembre a Torremaggiore con reparti del 55\u00ba fanteria e in quello del 31 dicembre 1862 dove un raggruppamento composto da reparti dell'8\u00b0, del 36\u00b0 e del 49\u00ba fanteria, assalito da consistenti forze brigantesche, fu costretto a ritirarsi dopo aver sopportato pesanti perdite. Continuarono anche le scorrerie delle bande della Basilicata sempre alla ricerca di bottino e contro queste bande, come contro quelle locali, furono utilizzate anche colonne mobili tra cui quella comandata da Tommaso La Cecilia che riusc\u00ec in numerosi combattimenti a sgominare importanti nuclei banditeschi meritando per il coraggio dimostrato in azione due Medaglie di Argento al Valore Militare. Ai gruppi di La Cecilia si aggregarono anche alcuni proprietari locali, tra cui componenti della famiglia Mascia di San Severo, proprietaria della masseria Torre dei Giunchi, decisi a difendere i loro averi e i contadini impegnati nella coltivazione dei campi o nell'allevamento del bestiame.\nLe formazioni brigantesche, malgrado le dure perdite subite negli scontri con truppe dell'esercito e guardie nazionali, proseguirono per\u00f2 ad arrecare notevoli danni ai proprietari delle masserie, agli allevatori e ai contadini, tanto da costringere il 1\u00ba luglio 1863 il prefetto della Capitanata ad imporre taglie sulla testa di Caruso, Schiavone, Villani (Recchiomozzo), e altri.\nCon l'introduzione della Legge Pica, caduto Nicandro Polignone nel maggio del 1863, Nicandro Barone nel giugno, caduto nell'agosto Angelo Villani detto Recchiomozzo, e fucilato Michele Caruso nel dicembre dello stesso anno, sul territorio rimasero fino al 1864 solo alcune piccole bande i cui capi furono incapaci di aggregare grandi formazioni. Anche le bande della Basilicata ridussero le loro scorrerie in Capitanata con la fuga di Carmine Crocco verso Roma.\nTerra di Bari e Terra d'Otranto.\nAnche in Terra di Bari e Terra d'Otranto dopo i moti che si verificarono nell'ottobre del 1860 a Bitetto e a Santeramo in Colle seguirono nel 1861 quelli di Marittima, Ortelle, Vitigliano, Cerfignano, Andrano, Ginosa, Oria, Taviano, Ugento. Molti capi si posero al comando di formazioni composte da ex soldati borbonici, contadini, renitenti alla leva e fuorilegge, devastando con le loro azioni centri abitati e masserie.\nAlle scorrerie delle bande locali si aggiunsero, anche in questi territori, incursioni effettuate da bande provenienti dalle province confinanti - prevalentemente dal Molise e dalla Basilicata - che aggregandosi con le formazioni locali diedero vita a vere e proprie alleanze. In Terra di Bari e in Terra d'Otranto oltre a Riccardo Calasuonno (Ciucciariello), Cosimo Mazzeo (Pizzichicchio), Giuseppe Valente (Nenna-Nenna) e altri, si distinse per caratteristiche personali e per capacit\u00e0 militari Pasquale Domenico Romano. Costui sottufficiale del disciolto esercito borbonico, fu scelto dai comitati borbonici locali per capeggiare le forze destinate a far insorgere e occupare Gioia del Colle e i Comuni limitrofi. Sergente Romano, a capo di una grossa banda, assal\u00ec Gioia del Colle il 28 luglio 1861, contrastato dalle milizie cittadine e non avendo ottenuto sostegno dalla popolazione occup\u00f2 alcune borgate periferiche, ma fu respinto con perdite. In questi scontri intervennero Guardie Nazionali, carabinieri e contingenti del 30\u00ba fanteria, che nelle fasi successive ai combattimenti effettuarono arresti e rastrellamenti. I caduti nel corso dei disordini e le persone uccise durante le azioni per il ripristino dell'ordine furono circa 170..\nDopo i fatti di Gioia del Colle il \"Sergente Romano\" unitosi ad altri fuggitivi riorganizz\u00f2 la sua banda e accresciuto il numero dei gregari, tramite arruolamenti forzosi o volontari, inizi\u00f2 a scorrere le campagne rifornendosi di armi e approvvigionamenti. Nel mese di febbraio 1862 si un\u00ec alle bande di Carmine Crocco provenienti dalla Basilicata sviluppando congiuntamente, con una forza di oltre 200 uomini, una rapida scorreria attaccando e mettendo a sacco le masserie della zona di Altamura, assalendo Andria, Corato, Gravina in Puglia e minacciando Gioia del Colle.. Ritirandosi poi attraverso le campagne di Grumo Appula, Cassano delle Murge e Santeramo in Colle, le bande riuscirono a sfuggire all'inseguimento di contingenti del 50\u00ba fanteria e di guardie nazionali, riparando in Basilicata. Nei mesi successivi Romano, questa volta con le sue formazioni, effettu\u00f2 scorrerie nei pressi di Noci, Cisternino e Locorotondo per poi rifornirsi di armi ad Alberobello e quindi procedere a una razzia contro alcune masserie.\nNel frattempo, le azioni di Garibaldi dirette contro lo Stato Pontificio crearono fermento in tutto il mezzogiorno. Ne approfittarono quindi i comitati borbonici che sobillarono le popolazioni alimentando la voce di una prossima restaurazione di Francesco II. Malgrado i poteri speciali attribuiti alle autorit\u00e0 civili e militari attraverso la proclamazione dello Stato di assedio ed i provvedimenti che seguirono, il Romano e i capi pi\u00f9 importanti delle formazioni di Terra di Bari e di Terra d'Otranto si riunirono nell'agosto 1862 nel bosco delle Pianelle. dove i capibanda concordarono di unire le forze e accentrare il comando nelle mani del Romano. Subito dopo le bande unite ripresero i loro attacchi contro alcuni paesi tra cui Grottaglie il 27 agosto e Carovigno nel novembre, da dove si diressero su San Vito. Tallonata da numerosi contingenti di militari la banda prosegu\u00ec la marcia cercando di raggiungere il territorio di Lecce. Il 23 novembre superata Erchie, proseguirono attraverso i territori di Grottaglie, Massafra e Mottola, raggiungendo nuovamente la base situata nel bosco delle Pianelle. Da quella zona Romano decise di riprendere le scorrerie ma, attaccato nei primi giorni del dicembre in una masseria tra Noci ed Alberobello da un contingente del 10\u00ba fanteria, fu costretto a darsi alla fuga perdendo uomini e materiali. A causa della sconfitta subita, delle ridotte possibilit\u00e0 di rifornimento per via dei provvedimenti assunti dalle autorit\u00e0 in accordo allo Stato di assedio nel dicembre fu deciso dai capi di dividere le forze frazionandosi. Il \"Sergente Romano\", reclutate nuove forze, riprese le scorrerie scontrandosi pi\u00f9 volte con la truppa. Il 5 gennaio 1863, nei pressi di Gioia del Colle la sua banda fu nuovamente sorpresa da un contingente di cavalleggeri di Saluzzo e di guardie nazionali: in combattimento caddero 22 briganti fra cui lo stesso Sergente Romano.\nQuesta morte costitu\u00ec un duro colpo per i sostenitori di Francesco II, ma non estinse il brigantaggio locale. Una delle formazioni pi\u00f9 numerose rimaste dopo la morte di Sergente Romano fu quella di Cosimo Mazzeo (Pizzichicchio) che, prima di essere ucciso nel giugno 1863 in combattimento nei pressi di Taranto, prosegu\u00ec le scorrerie in Terra d'Otranto aggregandosi anche alle colonne di Crocco provenienti dalla Basilicata. Nel corso del 1864 caduti quasi tutti i capi storici del brigantaggio pugliese anche le bande di confine ridussero la loro attivit\u00e0 in assenza del capo pi\u00f9 prestigioso, Carmine Crocco, che sciolte le sue formazioni ormai stremate dai combattimenti sostenuti raggiunse lo Stato Pontificio nell'agosto 1864 ove venne imprigionato.\nTerra di Lavoro.\nQuesta vasta provincia del Regno delle Due Sicilie, divisa in quattro distretti, Caserta, Nola, Gaeta, Piedimonte e Sora, sopport\u00f2 nel 1860 i danni della guerra che fu combattuta in gran parte sul suo territorio. La presenza delle fortezze di Capua e di Gaeta, la conformazione dei confini, la guerriglia innescata da Francesco II e dalla sua Corte, la presenza di forti contingenti di soldati congedati e/o sbandati dall'ex esercito borbonico e le reazioni che si svilupparono nelle zone di confine, ebbero notevole influenza nello sviluppo del brigantaggio che afflisse per molti anni le citt\u00e0 di Terra di Lavoro e i suoi abitanti.\nNel corso delle operazioni belliche Francesco II da Capua e da Gaeta coordin\u00f2 i movimenti del proprio esercito, foment\u00f2 attraverso gli agenti borbonici la reazione popolare e cerc\u00f2 di scatenare nel contempo la guerriglia con lo scopo colpire le retrovie e distrarre dal teatro bellico principale le forze impegnate in battaglia. Alcune citt\u00e0 della provincia di Terra di Lavoro ed in particolare Sora, costituirono basi di partenza per la guerriglia scatenata nel settembre 1860 dalla brigata leggera posta al comando del colonnello Theodor Friedrich Klitsche de la Grange. Questi, occupati alcuni paesi di Terra di Lavoro tra cui Pontecorvo, Venafro, Piedimonte, Pico, San Giovanni Incarico e il 28 settembre anche Sora, organizz\u00f2 ed effettu\u00f2 alcune scorrerie con l'obiettivo di conquistare alcuni comuni della Marsica.\nNello stesso mese di settembre si svilupparono anche disordini e sommosse antiliberali, a Caiazzo, in altre localit\u00e0 dei dintorni e anche a Piedimonte. Infatti, nel corso degli scontri del settembre, i garibaldini attaccarono Caiazzo uscendone sconfitti. Gravi furono le perdite tra le Camicie Rosse anche a seguito della reazione dei popolani che, prese le armi in nome di Francesco II, contribuirono alla loro sconfitta scacciandoli dal centro abitato.\nCaiazzo fu un episodio reazionario significativo ma non l'unico; ne seguirono altri, tutti comunque in sintonia con il piano di azione borbonico inteso a ridurre la pressione garibaldina sulla linea del Volturno, colpire le retrovie anche con azioni di guerriglia, richiamare truppe in settori periferici, ostacolare, negli Abruzzi, l'avanzata delle truppe piemontesi. Alle insorgenze in Terra di Lavoro ne seguirono altre anche in Molise e in particolare ad Isernia dove i legittimisti, abbattuti gli stemmi sabaudi, si riappropriarono momentaneamente del potere.\nLa guerra che si combatt\u00e9 sulla linea del Volturno e poi su quella del Garigliano contro le truppe di Vittorio Emanuele II e quelle di Giuseppe Garibaldi non ebbe un esito fortunato per le armi del Regno delle Due Sicilie. La linea del Volturno fu sgombrata, anche a seguito della sconfitta subita dal generale Douglas Scotti sul Macerone, la fortezza di Capua capitol\u00f2 il 2 novembre 1860 e le truppe che non trovarono utilizzo sulla linea del Garigliano furono costrette a sfuggire all\u2019inseguimento del generale Maurizio Gerbaix de Sonnaz per trovare accoglienza nello Stato Pontificio. Alle truppe gi\u00e0 presenti nei domini papali se ne aggiunsero quindi altre nel dicembre 1861. Infatti, durante l'assedio di Gaeta Francesco II con decreto del 14 dicembre sciolse alcuni reggimenti della guardia considerati esuberanti per la difesa della Piazzaforte. Raggiunti accordi con il governo pontificio, i soldati depositate armi e bandiere, furono imbarcati su due piroscafi francesi e sbarcati a Terracina. Molti di questi reduci furono successivamente arruolati nelle bande guerrigliere operanti negli Abruzzi ed in Terra di Lavoro.\nCaduta Gaeta il 13 febbraio 1861 Francesco II si trasfer\u00ec a Roma, mentre le formazioni legittimiste di Klitsche de la Grange di Francesco Saverio Luver\u00e0 e di Giacomo Giorgi operanti negli Abruzzi si trovarono costrette ad abbandonare le posizioni occupate. Sconfitte a Sgurgola, a Casamari, e a Bauco, le bande, battute anche a Carsoli rientrarono nei confini pontifici per poi sciogliersi. Sul territorio di Terra di Lavoro e nelle zone di confine con lo Stato Pontificio si alternarono nel tempo molte bande, tra cui quella di Luigi Alonzi alias \u201cChiavone\u201d, Domenico Coja alias \u201cCentrillo\u201d, Vincenzo Matteo, Francesco Piazza alias \u201cCucitto\u201d, Giuseppe Conte, Francesco Basile, Rafael Tristany, i fratelli Cipriano e Giona La Gala, Domenico Fuoco e altri.\nDomenico Coja (Centrillo), ex soldato borbonico, l'11 nel gennaio 1861 invase Castellone al Volturno, per poi effettuare scorrerie a Cardito, a Vallerotonda, e in altri paesi delle Mainarde. La banda di Francesco Conte nell'ottobre 1861, prima di unirsi a \u201cChiavone\u201d, con cui collabor\u00f2 nel corso del 1861 e del 1862, svilupp\u00f2 nella zona di Fondi numerose incursioni commettendo reati e agendo in maniera particolarmente brutale come quando, assaltata la diligenza per Napoli, sequestr\u00f2 e uccise alcuni passeggeri. Altre incursioni furono effettuate anche dai fratelli Cipriano, Giona e Domenico La Gala che, aggregando intorno a loro vari diseredati ed ex soldati dell'esercito borbonico, costituirono una grossa banda con cui operarono nella zona di Nola e in altri comuni di Terra di Lavoro. Cipriano La Gala si rese famoso organizzando con uno stratagemma l'evasione dal carcere di Caserta di uno dei suoi fratelli. Tallonata dalle truppe, nel dicembre del 1861 la banda fu dispersa dai bersaglieri del generale Franzini Tibaldeo Paolo che, a seguito del positivo esito dell'azione, fu decorato con la commenda dell'Ordine Militare di Savoia con la seguente motivazione:\u201cPer le ottime e energiche disposizioni date, quale Comandante la Brigata Casale, per la distruzione del brigantaggio nella provincia di Nola, Benevento Avellino, guidando in persona parecchie spedizioni, merc\u00e9 le quali si ottenne la distruzione e lo scioglimento della banda di briganti di Cipriano La Gala, che da otto mesi infestava quella localit\u00e0 - Dicembre 1861\u201d. A causa della sconfitta subita i fratelli La Gala, sciolte le loro bande, si rifugiarono a Roma cercando poi di espatriare.\nAnche Francesco Piazza alias \u201cCucitto\u201d, con una banda numerosa taglieggi\u00f2 la parte settentrionale di Terra di Lavoro fino a quando, nel 1862, fu catturato dalle truppe francesi.\nNel frattempo, finanziato dai Comitati borbonici di Roma, Luigi Alonzi alias Chiavone, partendo dalle basi ubicate in territorio pontificio nei pressi di Sora, di Trisulti, Casamari e Scifelli, organizz\u00f2 nel 1861 e nel 1862 numerose scorrerie in Terra di Lavoro e nelle zone di confine tra Stato Pontificio e Abruzzi. Nel marzo 1861 assal\u00ec Castelvecchio; nell\u2019aprile Luco dei Marsi e nel maggio, presso Fondi, con circa 700 uomini, effettu\u00f2 una scorreria su Monticelli, e dintorni dove, attaccato dalle truppe accorse, la sua banda fu in parte dispersa. Il 27 giugno 1861, Chiavone e i suoi uomini entrarono a Roccavivi e nel luglio attaccarono le frazioni di San Vincenzo, di San Giovanni e i paesi di Collelongo e Villavallelonga.\nOltre a Chiavone si mossero anche altri capi-banda. Il 19 agosto 1861 il villaggio di San Pietro Infine situato in Terra di Lavoro, sub\u00ec il saccheggio ad opera di una grossa formazione posta al comando di Francesco Basile ex Ufficiale dell'esercito borbonico. Giunte le truppe, i banditi attaccati alla baionetta si dispersero per rifugiarsi nello Stato Pontificio ed unirsi alla banda di Chiavone. Questi nell'ottobre inseguito da un distaccamento di soldati fino alla Certosa di Trisulti, sfugg\u00ec riparando in territorio pontificio. Altra incursione fu compiuta da Chiavone nei pressi di Veroli a Castelluccio, il paese fu saccheggiato ma, nel tentativo di rientrare nello Stato Pontificio, la banda fu bloccata lungo il confine dai francesi che aperto il fuoco la disperse provocando numerose perdite. Nel novembre Chiavone effettu\u00f2 una scorreria a San Giovanni Incarico, nel corso degli scontri che si verificarono a Isoletta molti dei suoi uomini caddero sul campo, furono feriti o fatti prigionieri; tra questi il marchese legittimista belga Alfredo de Trazegnies de Namour che catturato fu immediatamente passato per le armi. Chiavone ferito nel corso della stessa azione riusc\u00ec a riparare a Scifelli. Nel 1862 Chiavone effettu\u00f2 altre scorrerie, alcune delle quali di concerto con il legittimista spagnolo Rafael Tristany, fino al giugno 1862 quando, attaccate le localit\u00e0 di Fontechiari, Pescosolido e Castel di Sangro, fu fatto fucilare dallo stesso Tristany qualche giorno dopo il suo rientro in territorio pontificio.\nLe leggi speciali del 1862, seguite dai provvedimenti di cui alla Legge Pica del 1863 non posero fine al brigantaggio in Terra di Lavoro cos\u00ec come in altre province. Ai capi caduti e/o catturati, se ne sostituirono altri. Infatti, nel giugno 1862 si form\u00f2 la banda dei Fratelli Francesco ed Evangelista Guerra ai quali si aggiunsero Domenico Fuoco, Alessandro Pace, Luigi Andreozzi e altri capi non meno battaglieri. Continu\u00f2 a mantenersi operativo, malgrado la morte di Chiavone, anche Rafael Tristany che prima di abbandonare definitivamente l'Italia e rientrare in Spagna, attacc\u00f2 nel marzo del 1863 Civita d'Antino. Anche Michele Caruso, talora coalizzato con Giuseppe Schiavone fece qualche puntata in Terra di Lavoro; nel 1863 durante una scorreria si scontr\u00f2 presso Caserta con reparti del 22\u00ba fanteria della Brigata \u201cCremona\u201d. Nello stesso anno si verificarono anche scaramucce con le bande di Domenico Calabrese e dei fratelli Guerra. Nel 1864 continuarono le scorrerie nelle zone di Gaeta, di Caserta nonch\u00e9 nei territori degli Abruzzi confinanti con la Marsica. Gli Abruzzi, come il Molise e la stessa Terra di Lavoro furono ancora percorsi da bande di varia dimensione tra cui quelle di Andreozzi, Fuoco, Pace, Guerra, e altri che taglieggiarono le popolazioni. L'attivit\u00e0 di queste bande fu ancora una volta facilitata dalla vicinanza del confine pontificio, dalla certezza di trovarvi sicuro rifugio e dalla possibilit\u00e0 si superare la frontiera senza incontrare grosse difficolt\u00e0.\nComunque i tempi per i briganti si stavano facendo difficili. Infatti, oltre che essere sistematicamente attaccati dalle truppe poste a presidio del territorio anche la tradizionale tolleranza pontificia cominci\u00f2 a venire meno. Le incursioni portate direttamente nei territori del Papa da bande composte ormai solo da malviventi, port\u00f2 nel 1865 ai provvedimenti legislativi emanati da monsignor Luigi Pericoli nei quali furono previste pene severe per i briganti e per i loro manutengoli. A questi provvedimenti seguirono gli accordi della convenzione di Cassino del 1867 stipulati da parte italiana e vaticana, in cui fu anche prevista reciproca assistenza tra le truppe dei due stati nella lotta contro il brigantaggio. In tal modo si cerc\u00f2 di ovviare al fatto che le bande superando l\u2019una o l\u2019altra frontiera, potessero sfuggire all\u2019inseguimento delle milizie lanciate alla loro caccia. L\u2019attivit\u00e0 svolta nei domini del Papa anche attraverso gli squadriglieri consent\u00ec di ottenere la cattura di numerosi malviventi tra cui quella di Luigi Andreozzi. Anche in Terra di Lavoro conclusa la guerra del 1866 per estirpare completamente il brigantaggio, prosegu\u00ec l\u2019azione dei militari secondo la catena di comando articolata in zone e sottozone fino al 1868, quando il generale Emilio Pallavicini assunse il \u201cComando generale delle truppe per la repressione del brigantaggio nelle province di Terra di Lavoro, Aquila, Molise, Benevento, Salerno, Avellino e Basilicata. L\u2019azione del generale riusc\u00ec particolarmente incisiva e capillare contribuendo a estirpare l\u2019attivit\u00e0 criminosa che si esaur\u00ec dopo la Presa di Roma. Prosegu\u00ec nel frattempo, raggiungendo brillanti risultati, anche l\u2019azione della gendarmeria pontificia e degli \u201csquadriglieri\u201d che nella zona di Velletri e di Frosinone risult\u00f2 particolarmente impegnativa.\nProvincia di Napoli.\nNell\u2019ambito del Regno delle Due Sicilie, Napoli oltre a essere la capitale del Regno, costituiva una provincia a s\u00e9 stante. Confinante con Terra di Lavoro e Principato Citeriore, risultava suddivisa in quattro distretti: Napoli, Castellammare, Casoria e Pozzuoli.\nLa citt\u00e0 di Napoli occupata da Giuseppe Garibaldi il 7 settembre 1860 divenne, dopo la capitolazione di Gaeta e il trasferimento di Francesco II nello Stato Pontificio, un centro di propaganda borbonica che si estese, con le sue diramazioni, anche nelle province di confine. Le autorit\u00e0 napoletane, per contrastare le insorgenze controrivoluzionarie in Terra di Lavoro e negli Abruzzi, fecero imprigionare alcuni ufficiali ed esponenti borbonici che avrebbero potuto prendere parte al movimento antisabaudo. Nonostante gli arresti effettuati a Napoli i comitati borbonici di Roma con il supporto del clero e della Curia, appoggiandosi a capimassa particolarmente seguiti e con il supporto di altri centri legittimisti periferici, riuscirono a suscitare movimenti popolari che si manifestarono in quasi tutte le province dell'ex Regno delle Due Sicilie a causa dello scontento gi\u00e0 esistente e ulteriormente aggravato dal bando di chiamata alle armi del 20 dicembre 1860.\nA Napoli, a differenza di altre province meridionali, lo scontento si manifest\u00f2 soprattutto attraverso scioperi e tumulti di piazza messi a tacere tramite l'intervento di forze di polizia e delle Guardie Nazionali. Nel gennaio 1861 si ebbero proteste ad Agerola nei pressi di Napoli; a Maddaloni gli operai delle ferrovie entrarono in agitazione; a Castellammare di Stabia esplosero gravi tumulti coinvolgendo gli operai dei cantieri navali; a Napoli nel frattempo proseguivano arresti e perquisizioni coordinate direttamente da Silvio Spaventa che coinvolsero anche il duca di Caianello. Ulteriori dimostrazioni e proteste si svilupparono alla fine del mese di gennaio a Napoli e nei suoi dintorni, anche a seguito della scadenza dei termini previsti dai bandi di leva per la presentazione dei coscritti. Il 12 febbraio, il Principe di Carignano sub\u00ec un attentato che, pur non avendo conseguenze, inaspr\u00ec i provvedimenti di polizia gi\u00e0 esistenti.\nAlle turbolenze che interessarono vari centri del napoletano seguirono episodi di brigantaggio quando, nel giugno 1861, alcuni raggruppamenti composti anche da ex soldati borbonici, iniziarono a effettuare scorrerie sotto il comando di Antonio Cozzolino alias \u201cPilone\u201d nell'area vesuviana e di Vincenzo Barone nella zona di Somma Vesuviana e del comune di Sant\u2019Anastasia. Nel giugno le Guardie Nazionali di Sant'Anastasia cercarono di sorprendere il Barone, ma sotto il fuoco di fucileria delle bande furono costrette a ritirarsi dopo aver subito qualche perdita. Il 9 luglio \u201cPilone\u201d attacc\u00f2 Boscotrecase impadronendosi del paese, riuscendo a far insorgere la popolazione e a sconfiggere la Guardia Nazionale costretta a ritirarsi con perdite. Giunta la Guardia Mobile di Castellammare, \u201cPilone\u201d si ritir\u00f2 muovendo verso Ottaviano. Nello stesso periodo i comitati borbonici locali fecero pressione su Vincenzo Barone affinch\u00e9 sviluppasse un attacco in forze contro Sant'Anastasia. Non avendo i mezzi necessari il Barone cerc\u00f2 di associare all'impresa i fratelli Giona e Cipriano La Gala. L'operazione non ebbe per\u00f2 seguito anche a causa di un rastrellamento operato dalla truppa che port\u00f2 all'arresto di numerosi manutengoli nella zona di Somma Vesuviana.\nNella provincia di Napoli, mentre i briganti del circondario effettuavano razzie, imponevano ricatti e commettevano reati di varia natura, proseguiva l'attivit\u00e0 dei comitati borbonici che cercavano in Italia e anche all'estero ufficiali disposti a capitanare la rivolta legittimista e sviluppare azioni di guerriglia arruolando, tra gli altri, Rafael Tristany e Jos\u00e9 Borjes che, nel giugno 1861, raggiunse le coste calabresi unendosi poi a Carmine Crocco in Basilicata. Altre azioni furono progettate, sempre da questi comitati, con l'appoggio di personaggi influenti del Clero e della nobilt\u00e0 napoletana. Nel luglio 1861, a seguito di delazioni, fu scoperto un complotto detto \u201cCongiura di Frisa\u201d. La polizia organizzata una retata arrest\u00f2 oltre a Monsignor Bonaventura Cenatiempo, alcuni legittimisti francesi tra cui Emile Theodule de Christen. A questi primi arresti fecero seguito numerose perquisizioni nonch\u00e9 il fermo di personaggi importanti e di alcuni esponenti della nobilt\u00e0 napoletana. Nel mese di agosto si ebbero assalti contro convogli ferroviari nei pressi di Sarno portati a compimento da \u201cPilone\u201d e altre bande tra cui quella dei fratelli La Gala e di Vincenzo Gravina che concluso l'attacco sfuggirono alla reazione delle milizie lanciate all'inseguimento. Nel mese di agosto per\u00f2 la banda di Vincenzo Barone, attaccata e circondata da numerosi reparti di truppa fu costretta a disperdersi. Nei giorni successivi un drappello di bersaglieri e Guardie Nazionali riusc\u00ec a sorprendere il Barone che, catturato, fu passato per le armi. La scomparsa di Barone non influenz\u00f2 l'attivit\u00e0 di \u201cPilone\u201d che nel settembre, dopo essersi scontrato con soldati del 61\u00ba fanteria, attacc\u00f2 Boscotrecase impadronendosi di armi e denaro. Nel contempo un altro brigante, Antonio Apuzzo, assalt\u00f2 il carcere di Agerola liberando alcuni detenuti che entrarono a far parte delle formazioni brigantesche.\nAlle azioni delle bande seguirono altri disordini a Portici nei pressi di Napoli dove nel novembre fu dispersa una dimostrazione femminile promossa contro i bandi di leva e accompagnata dalla affissione di manifesti e volantini inneggianti a Francesco II. Ai ci\u00f2 si aggiunse nel dicembre 1861 un terremoto di modesta entit\u00e0 cui segu\u00ec un'eruzione del Vesuvio che provoc\u00f2 guasti particolarmente gravi a Torre del Greco.\nLe bande nel frattempo subirono altre perdite oltre a quella di Vincenzo Barone; nel dicembre 1861 vennero meno le formazioni dei fratelli La Gala disperse a Cervinara da contingenti di truppa. Malgrado ci\u00f2 nel marzo 1862 Pilone, entrato a Scafati, in provincia di Salerno si diresse verso Terzigno dove si scontr\u00f2 con la locale Guardia Nazionale riuscendo poi a dileguarsi.. I provvedimenti di polizia adottati per contrastare il movimento di Giuseppe Garibaldi conclusosi con la Giornata dell'Aspromonte e la proclamazione dello Stato d'assedio, si rivolsero anche contro elementi filoborbonici comportando l'arresto di numerose persone e colpendo con sanzioni restrittive anche i manutengoli delle bande. Tali attivit\u00e0 per\u00f2 colpirono solo marginalmente \u201cPilone\u201d che, dopo aver ancora imperversato nel napoletano imponendo ricatti e sviluppando razzie, il 25 giugno 1862, si scontr\u00f2 con reparti del 7\u00ba fanteria nel corso di un rastrellamento operato nella disastrata zona di Torre del Greco. Malgrado le perdite subite \u201cPilone\u201d riusc\u00ec a sganciarsi, a rimpinguare le sue forze accogliendo ex galeotti evasi dal carcere di Portici e continuando fino al 1863 a effettuare scorrerie, assalire paesi effettuare sequestri e imporre taglie. Infatti, le formazioni di \u201cPilone\u201d, sorprese nel febbraio 1863 dalle Guardie Nazionali di Torre Annunziata, da nuclei dei carabinieri e da un contingente della Legione ungherese, subirono pesanti perdite costringendo Antonio Cozzolino alias \u201cPilone\u201d a fuggire via mare nel tentativo, peraltro riuscito, di raggiungere lo Stato Pontificio.\nCaduti, catturati, o fuggiti i principali capi del brigantaggio e eliminate anche alcune bande minori, l'azione delle autorit\u00e0 della provincia di Napoli prosegu\u00ec colpendo con provvedimenti vari, ivi incluso l'arresto, numerose persone accusate di manutengolismo o di attivit\u00e0 filoborboniche. anche se la provincia di Napoli non fu mai inclusa nella lista delle province considerate luogo di applicazione della legge.\nPrincipato Ulteriore.\nNel 1860 il Principato Ulteriore, nell'ambito del Regno delle Due Sicilie, risultava suddiviso in tre distretti: Avellino, Ariano e Sant'Angelo dei Lombardi e circondava completamente l'exclave pontificia della citt\u00e0 di Benevento. Il territorio della provincia, coperto di foreste e particolarmente montuoso, con il Monte Vergine, il Taburno e il Massiccio del Sirino si trov\u00f2 a subire le incursioni compiute da numerose bande di briganti locali o provenienti dalle zone confinanti. Alla formazione di questi raggruppamenti, composti da guerriglieri, reazionari, contadini e delinquenza comune, concorsero gi\u00e0 nel settembre 1860 soldati dell'esercito borbonico che, durante l'avanzata dei volontari garibaldini verso Napoli, essendosi disgregate le loro unit\u00e0 si sbandarono per poi unirsi prevalentemente a capi-massa del Molise e della Basilicata. Queste bande tormentarono a lungo i distretti del Principato Ulteriore effettuando incursioni contro paesi e citt\u00e0 del circondario che, in taluni casi, si svolsero contemporaneamente a reazioni popolari antisabaude organizzate e coordinate dagli agenti e dai comitati borbonici locali.\nMentre Francesco II si accingeva a lasciare Napoli, ad Ariano, lungo la strada regia delle Puglie, la popolazione insorse il 3 settembre contro i liberali locali. Assunto il controllo della cittadina furono inviati messaggeri al generale borbonico Francesco Bonanno in marcia verso Avellino, affinch\u00e9 fornisse aiuti e rinforzi di truppa. Il 5, a seguito del tentativo di prendere il potere eseguito da un gruppo di volontari garibaldini, insorse anche la popolazione di Montemiletto e nei giorni successivi anche quelle di Bonito, Torre Le Nocelle, Pietradefusi, Sant'Angelo dei Lombardi e Monteverde. Il 9 giunse ad Ariano la brigata del generale Bonanno che, entrato in citt\u00e0, fu accolto festosamente dalla popolazione. Nel frattempo, Garibaldi preoccupato per la reazione di Ariano, incaric\u00f2 il generale Stefano Turr di ripristinare l'ordine riportando al potere le fazioni liberali. Il Turr giunto a Dentecane, informato che colonna borbonica si trovava in difficolt\u00e0 e che parte delle truppe si erano sbandate, inoltr\u00f2 al Bonanno proposte di resa che furono accettate. Abbandonata la colonna, ormai in totale dissoluzione, il Bonanno con una settantina di gendarmi borbonici raggiunse Gaeta.\nQuelle di Ariano e di Montemiletto non furono le uniche manifestazioni reazionarie che si verificarono durante l'avanzata e lo schieramento garibaldino sulla linea del Volturno. Infatti, nel settembre 1861 si ebbero disordini e sommosse, oltre che nel Principato Ulteriore e in Basilicata, nelle Puglie, negli Abruzzi, in Terra di Lavoro e in Molise, che provocarono perdite ai volontari garibaldini, alle Guardie Nazionali e alle propriet\u00e0 di molti cittadini di ideologia liberale.\nEntrato nel Regno delle Due Sicilie l'esercito di Vittorio Emanuele II, sconfitte le truppe borboniche del generale Douglas Scotti al Macerone, le operazioni belliche proseguirono contro le forti linee di difesa di Capua e di Gaeta. Le vittorie garibaldine sul Volturno e dei piemontesi al Macerone, consentirono di scardinare la linea di difesa borbonica che dal Volturno fu costretta a schierarsi sul Garigliano. Il 21 ottobre, malgrado l'agitazione degli abitanti di molte localit\u00e0, furono indetti i plebisciti che portarono a nuove sommosse e reazioni anche in Basilicata e nel Principato Ulteriore. A capeggiare la reazione appoggiata dal clero, si posero notabili fedeli ai borboni e soldati sbandati che riuscirono ad aggregare forti masse contadine spingendole alla sommossa e al saccheggio. in Basilicata insorsero alcuni piccoli centri mentre nel Principato Ulteriore il 21 ottobre si sollevarono Carbonara dove si ebbero morti, incendi e saccheggi, Castelvetere e Montemarano. In tutte le localit\u00e0 l'intervento delle Guardie Nazionali consent\u00ec di soffocare rapidamente le sommosse..\nCapitolata Capua il 2 novembre 1860, parte delle truppe borboniche trovarono rifugio nello Stato Pontificio, mentre nell'avellinese, a Cervinara e in altri distretti e province si verificarono disordini da collegarsi in parte ai bandi di leva militare.\nCome gi\u00e0 avvenuto nel corso del 1860 anche nei primi mesi del 1861, e subito dopo la capitolazione di Gaeta, la reazione organizzata e finanziata dai comitati borbonici e diretta da capi-massa di particolare prestigio, si svilupp\u00f2 rapidamente nelle province dell'ex Regno delle Due Sicilie. Focolai d'insurrezione si accesero quindi in Capitanata, nel Molise, nelle Calabrie, nei Principati, negli Abruzzi e in Basilicata. In Irpinia nei primi giorni di aprile insorsero Nusco, Sorbo, Trevico, e Volturara, anche queste insurrezioni furono prontamente represse dalla Guardie Nazionali.\nIn Basilicata invece le bande reazionarie poste al comando di Carmine Crocco, Nicola Summa, Vincenzo Mastronardi, Michele Di Biase e Michele La Rotonda partendo il 7 aprile da Lagopesole, occuparono Ripacandida, Ginestra, Lavello, Venosa e Melfi. Il 18 aprile, Crocco varc\u00f2 i confini del Principato Ulteriore dirigendosi verso Monteverde e Carbonara da dove le bande raggiunsero Calitri. Tallonato da numerosi reparti di truppa e dopo essersi rifornito a Sant'Andrea di Conza, il giorno 22 Crocco varc\u00f2 i confini della Basilicata dirigendosi nuovamente verso Calitri dove fu accolto dal fuoco delle truppe che nel frattempo si erano concentrate nel paese. La banda sconfitta e ridotta a circa 300 uomini si disperse nelle campagne e nei boschi di Castiglione e Monticchio. Nelle giornate successive a Sant'Andrea di Conza giunse il Prefetto di Avellino che, nel corso di alcuni rastrellamenti, cattur\u00f2 e pass\u00f2 per le armi numerosi componenti delle bande. A seguito dell'interrogatorio del capo brigante Michele la Rotonda, poi fucilato, risultarono implicate nelle reazioni numerosi personaggi della Basilicata e del Principato Ulteriore che furono arrestati e tra questi anche l'arcivescovo di Conza e Campagna, che fu consegnato al Prefetto di Avellino.\nL'azione svolta in Principato Ulteriore dalle autorit\u00e0 locali per arginare l'attivit\u00e0 delle bande di confine e quella destinata a soffocare disordini e moti locali, non furono del tutto soddisfacenti. Infatti, nel luglio 1861 insorse Montemiletto e, sotto il comando di vari capi-massa tra cui Angelo Ciarla, Vincenzo Petruzziello, Giuseppe Nardiello, Pasquale Palladino e Carmine la Contrada, si estese ad altri comuni tra cui Montaperto, Torre Le Nocelle, Tufo, Torrioni Petruro, Lapio, San Mango, Chiusano, Volturara, San Potito, Parolise, Sorbo, Salza, Candida e Manocalzati. Per reprimere le insurrezioni e ripristinare l'ordine oltre a Guardie Nazionali e a contingenti del 6\u00ba fanteria della brigata \u201cAosta\u201d e del 62\u00ba fanteria (brigata \u201cSicilia\u201d) si aggiunse la Legione Ungherese che fu impiegata anche a Montefusco e Montemiletto..\nNel frattempo le bande della Basilicata proseguirono le loro scorrerie isolate fino al mese di agosto 1861 quando Crocco, riunite tutte le bande decise di attaccare nuovamente i centri abitati per fare bottino e rifornirsi di armi e munizioni. Il 10 agosto assal\u00ec e saccheggi\u00f2 il villaggio di Ruvo del Monte poi inseguito da contingenti di truppa si trincer\u00f2 nella macchia di Toppacivita resistendo agli assalti dei bersaglieri, delle fanteria, e delle guardie nazionali. Pochi giorni dopo Crocco spostatosi nel circondario di Avellino, tent\u00f2 di invadere Monteverde, Calitri, Conza, e Teora dove fu messo in fuga e costretto a rifugiarsi nei boschi di Monticchio.\nAssalti a paesi, masserie isolate e scontri con la truppa continuarono a verificarsi per tutto il 1861. I fratelli La Gala effettuarono razzie scontrandosi con milizie mobili nei pressi di Ciglio di Cervinara e San Martino Valle Caudina. Carmine Crocco unitamente a Jos\u00e9 Borjes nel tentativo di giungere e sottomettere Potenza, svilupp\u00f2 a partire dall'ottobre 1861 una lunga incursione attaccando e saccheggiando numerosi paesi della Basilicata. A conclusione della stessa, a fine novembre 1861, Crocco divise le sue bande si rifugi\u00f2 nei boschi di Castiglione, di Sassano, Pesco di Razza e Pietra Palumba. Nello stesso mese di dicembre il generale Franzini Tibaldeo Paolo in un'azione programmata accuratamente, riusc\u00ec a disperdere le bande dei fratelli La Gala nei pressi di Cervinara che subirono la perdita di 163 uomini.\nLa sconfitta dei La Gala e la presentazione spontanea alle autorit\u00e0 di alcuni capi non consent\u00ec di arginare il fenomeno del brigantaggio nel Principato Ulteriore il cui territorio fu ancora percorso dalle bande di Carmine Crocco che, sotto il comando Sacchitiello alias \u201ccaporale Agostino\u201d, infestarono il circondario di S. Angelo dei Lombardi. A queste si aggiunsero i resti delle bande La Gala che operarono nei pressi di Cervinara. Gli scontri che si verificarono con i militari e Guardie Nazionali furono molteplici e si verificarono per tutto il 1862 nella zona di Ariano, Avellino, Carbonara, Calitri e Monteverde. Nell'aprile nei pressi di Sant'Angelo dei Lombardi fu dispersa la banda Pagliaccello; nel luglio il XVII battaglione bersaglieri, su segnalazione del sindaco di Carbonara, assal\u00ec le bande di Crocco e di Sacchitiello disperdendole nella zona di Lacedonia..\nNell'agosto 1862 il fenomeno del brigantaggio, a seguito delle imprese di Garibaldi che culminarono nella giornata dell'Aspromonte, sub\u00ec un notevole incremento anche a causa della propaganda dei comitati borbonici che fornirono mezzi finanziari e favorirono l'arruolamento di nuove reclute nelle file reazionarie. Schiavone, Sacchitiello, Petrozzi, Crocco e altri ricominciarono le loro scorribande. Nell'agosto furono attaccati Flumeri, Sturno e Gesualdo dove i briganti furono fugati dalla pronta reazione delle truppe di presidio.. Numerose altre scorrerie furono effettuate in alcuni centri della Basilicata e del Principato Ulteriore tra cui Sant'Angelo dei Lombardi, Conza, Lioni, Montemarano e nuovamente a Flumeri, in cui si verificarono scontri con le guardie nazionali e le truppe che provocarono numerose perdite ai briganti durante le fasi di combattimento e di inseguimento.\nLo Stato d'assedio proclamato nel 1862. La Legge Pica del 1863 ed i provvedimenti che seguirono non valsero ad estirpare del tutto il fenomeno del brigantaggio in Irpinia che continu\u00f2 a manifestarsi anche dopo la morte, la cattura, la resa di molti capi e la fuga di Carmine Crocco a Roma. Infatti, nel 1868 con la costituzione del \u201cComando generale delle truppe per la repressione del brigantaggio nelle province di Terra di Lavoro, Aquila, Molise, Benevento, Salerno, Avellino e Basilicata\u201d affidato al generale Emilio Pallavicini, il distretto di Avellino continu\u00f2 ad essere tra le province considerate in stato di Brigantaggio fino allo scioglimento delle zone militari avvenuto nel 1870.\nBenevento.\nBenevento importante e antica citt\u00e0 sede di delegazione apostolica, posta alla confluenza dei fiumi Sabato e Calore, quantunque territorialmente compresa all'interno del Regno delle Due Sicilie e pi\u00f9 specificatamente nel Principato Ulteriore, costituiva da secoli un'exclave appartenente allo Stato Pontificio.\nDopo lo sbarco di Giuseppe Garibaldi in Calabria, i liberali assunsero il potere con il favore popolare, costituendo e organizzando milizie volontarie, in quasi tutte le citt\u00e0 facenti capo alle province del Regno delle due Sicilie. Anche a Benevento, insorta nei primi giorni di settembre, sotto la direzione di Domenico De Simone, Nicola Vessichelli e di Domenico Mutarelli, giunsero dei volontari garibaldini posti al comando di Giuseppe De Marco, che occupata la citt\u00e0 deposero i funzionari pontifici trattenendo in stato di arresto nella sua abitazione anche il delegato pontificio Monsignor Domenico Carafa della Spina di Traetto. La situazione a Benevento si mantenne politicamente stabile e la legione dei Cacciatori Irpini di Giuseppe De Marco lasci\u00f2 la citt\u00e0 per dirigersi verso Ariano, dove i volontari erano attesi dal comitato insurrezionale locale che si trovava in difficolt\u00e0.\nVerso la fine del mese di settembre 1861, riportata la calma a Benevento dopo alcuni disordini, Garibaldi nomin\u00f2 Governatore Carlo Torre. Questi pose allo studio un progetto per procedere all'ampliamento territoriale di Benevento e trasformare l'antica citt\u00e0 e il circondario facente capo all'antica delegazione pontificia in una provincia autonoma. Conclusa la tornata plebiscitaria del 21 ottobre, nella giornata del 25 fu divulgato un primo decreto costitutivo della nuova provincia cui seguirono altri provvedimenti, tra cui quello promulgato dal Principe di Carignano, Eugenio Emanuele di Savoia-Villafranca, nel quale furono fissati i confini della provincia di Benevento. Al circondario di Benevento con questo provvedimento legislativo furono assegnate, nonostante le proteste di sindaci e governatori, alcune zone territoriali sottratte alla Capitanata, Terra di Lavoro, Molise e Principato Ultra. Dopo queste modifiche la nuova provincia fu suddivisa amministrativamente in tre circondari: Benevento, Cerreto Sannita e San Bartolomeo in Galdo.\nGli avvenimenti che si verificarono nel corso del 1860 e 1861 non lasciarono indenne il beneventano dai danni arrecati dalla guerra che si concluse con la capitolazione di Gaeta, e dalle insurrezioni che si svilupparono nelle province confinanti. Anche nel beneventano la presenza di ampie aree montuose e particolarmente impervie con i massicci del Matese e del Taburno consent\u00ec a numerose formazioni di soldati sbandati e renitenti alla leva ed ex galeotti liberati per l'amnistia emanata da Francesco II, comuni malviventi, guerriglieri e briganti di trovare agevole e sicuro rifugio sulle pendici delle montagne e nelle aree meno presidiate dalle truppe e dalle Guardie Nazionali. I confini stessi della nuova provincia delimitati da Terra di Lavoro, Molise, Principato Ultra, e Capitanata consentirono inoltre a molte bande operanti oltre confine di effettuare scorrerie anche nel territorio di Benevento. Infatti, nel beneventano, nelle Puglie, e nel Molise infierirono a lungo bande anche importanti, Cosimo Giordano, Michele Caruso, Libero Albanese, Nunzio di Paolo, Giuseppe Schiavone, che spostandosi rapidamente da una provincia all'altra e varcando in qualche caso anche i confini dello Stato Pontificio riuscirono in pi\u00f9 occasioni a sfuggire alla caccia delle truppe lanciate al loro inseguimento.\nDisordini e movimenti che si verificarono a partire dall'aprile 1861 in Basilicata, nel Principato Ulteriore e in terra di Lavoro non potevano non riflettersi anche a Benevento. Infatti, il governatore Carlo Torre, oltre che a contribuire con elementi della propria Guardia Nazionale alla repressione dei disordini in Basilicata e nelle province confinanti, preoccupato dalla situazione generale del Sannio invi\u00f2 al generale Enrico Cialdini una propria relazione chiedendo aiuti. Gli interventi repressivi attuati dalle truppe ivi inclusi quelli sviluppati dalla Legione ungherese a Montefalcione, Lapio, Montemiletto, Montefusco e Volturara, provocarono la fuga di molti popolani compromessi nei disordini che, in cerca di rifugi sicuri, alimentarono le bande dei fuoriusciti gi\u00e0 presenti nelle zone di montagna. Ragguagli in proposito furono trasmessi al Governatore di Benevento tramite un rapporto inviato dall'intendente di Cerreto nel quale fu resa nota la difficile situazione del circondario attaccato dalle forti bande annidate sui monti del Matese.\nQuasi contemporaneamente alle reazioni dell'Irpinia, sempre nel luglio 1861, si svilupparono disordini anche nel beneventano a Circello, Castelpagano e Arpaia dove la Guardia Nazionale intervenuta per sedare i tumulti sub\u00ec perdite. Alla gi\u00e0 instabile situazione generale si aggiunse la scadenza dei termini stabiliti dai bandi di leva che, con le gravi sanzioni previste in caso di renitenza, provoc\u00f2 a Casalduni ulteriori disordini oltre quelli gi\u00e0 in corso in altre localit\u00e0 e in parte fomentati anche dai comitati borbonici. Infatti, il 4 agosto insorsero San Marco dei Cavoti, Molinara, San Giorgio La Molinara, Pago Veiano, Pietrelcina, Paduli, Colle, Paolisi, Bucciano, Forchia e altri centri. Il 6 agosto Francesco Basile alias Pelorosso entr\u00f2 con 50 briganti a San Marco de' Cavoti e a Molinara. L'8 Pelorosso, rinforzato da schiere di popolani armati, entr\u00f2 a San Giorgio La Molara a Pago Veiano e poi a Pietrelcina. A Pontelandolfo giunse Cosimo Giordano, che invitato dall'arciprete e da altri canonici invase la cittadina il 7 agosto, giorno della festa di San Donato, innalzando i vessilli borbonici. Anche, Casalduni insorse e in entrambi i paesi si verificarono saccheggi e incendi. Per riportare l'ordine part\u00ec da San Lupo un piccolo distaccamento composto da 40 soldati del 36\u00ba fanteria un ufficiale e 4 carabinieri. La pattuglia giunta in citt\u00e0 fu assalita da popolani armati cui si aggiunsero, inibendo ogni tentativo di fuga, anche gli abitanti di Casalduni e di Campolattaro. Alcuni componenti del drappello caddero in combattimento, uno ferito riusc\u00ec a salvarsi nascondendosi tra la vegetazione. Gli altri furono fatti prigionieri per poi essere linciati dalla folla inferocita. Per reprimere il movimento sedizioso e vendicare i caduti, due distinte colonne di bersaglieri raggiunsero una Casalduni e l'altra Pontelandolfo incendiando e saccheggiando gli abitati e compiendo eccessi contro la popolazione. Cosimo Giordano, fuggito unitamente a molti abitanti di Casalduni, pot\u00e9 assistere dalle colline circostanti alla distruzione di entrambi i paesi. Durante gli ultimi mesi del 1861 continuarono le scaramucce contro Cosimo Giordano, i fratelli La Gala, Francesco Basile nonch\u00e9 rastrellamenti e operazioni di repressione contro briganti e forze reazionarie che furono sviluppate a Pietraroja, San Leucio, Cerreto, Pietrelcina interessando anche altri paesi.\nNel 1862 conclusa l'avventura di Jos\u00e9 Borjes in Basilicata, fugati i fratelli La Gala, caduti molti capi e sotto la continua pressione delle truppe, le bande ancora in attivit\u00e0 della Basilicata, del Molise e di Terra di Lavoro, cercarono nuovi spazi e rifugi anche nella provincia di Benevento. Cosimo Giordano, Padre Santo, De Lellis, Giuseppe Schiavone, Michele Caruso, Domenico Fuoco, i fratelli Guerra e le loro bande svilupparono scorrerie e rapide incursioni nelle zone di confine muovendosi con abilit\u00e0 da una provincia all'altra.\nNel marzo del 1862, nei pressi di Pontelandolfo furono segnalate due grosse bande composte da circa 200 uomini. Il 14 giugno un nucleo composto da 11 guardie nazionali e 4 carabinieri fu attaccato nei pressi di Benevento da numerosi briganti a cavallo che distrussero quasi integralmente il piccolo reparto di cui solo due guardie nazionali riuscirono a sopravvivere. Il 25 luglio Cosimo Giordano, Padre Santo e De Lellis nella zona di Cerreto riuscirono a sfuggire a rastrellamenti effettuati dal 39\u00ba e dal 40\u00ba fanteria della brigata \u201cBologna\u201d. Nella seconda met\u00e0 dell'anno, malgrado la proclamazione dello Stato d'assedio, e le limitazioni nei movimenti di persone e cose derivanti da queste disposizioni speciali, continuarono a verificarsi incursioni e scontri con la truppa che provocarono perdite sia ai militari impegnati nelle operazioni sia ai briganti stessi che videro cadere molti dei loro capi e gregari. Il 27 agosto nei pressi di una masseria di San Bartolomeo in Galdo, un reparto del 45\u00ba fanteria di cui faceva parte anche un nucleo di carabinieri attacc\u00f2 e disperse un gruppo di briganti che frazionandosi riusc\u00ec a fuggire lasciando sul campo numerosi caduti.\nCome nel 1862 anche nel 1863 i militari inquadrati tra le truppe della Zona di Benevento e le Guardie Nazionali dei vari paesi, per quanto agevolati nel loro compito dalla legge Pica, si trovarono ancora una volta a combattere contro le formazioni brigantesche annidate sul Matese.\nIncursioni da parte dei briganti si verificarono in Molise, Principato Ultra e Capitanata dove nel gennaio si verificarono combattimenti con la banda di Giuseppe Schiavone. Nel febbraio la stessa formazione con circa 60 gregari fu segnalata nella provincia di Benevento. Un drappello di Guardie Nazionali e di carabinieri di Paduli cerc\u00f2 di intercettarla, ma il reparto caduto in un agguato, sub\u00ec la perdita di due ufficiali della Guardia Nazionale, del maresciallo dei carabinieri e due militi. Nella giornata successiva un drappello di soldati del 39\u00ba Fanteria, scontratosi con la banda di Schiavone fu accerchiato e quasi completamente distrutto perdendo il comandante del reparto e 15 soldati. Trasferitosi in Puglia e poi in Irpinia dove effettu\u00f2 numerose razzie, Schiavone effettu\u00f2 una nuova scorreria assalendo Ginestra degli Schiavoni dove si scontr\u00f2 con la Guardia Nazionale. Nel giugno e nel luglio Schiavone e Michele Caruso con le loro bande effettuarono altre razzie sul territorio di Benevento scontrandosi con la truppa e attaccando le masserie. Nell'agosto dopo una puntata nel territorio di Melfi, Michele Caruso, dopo aver sostenuto numerosi scontri contro le truppe poste al suo inseguimento, tent\u00f2 di rientrare nei confini di Benevento dove le sanzioni contro i manutengoli e favoreggiatori previsti dalla Legge Pica portarono all'arresto di numerose persone. Nel mese di settembre Caruso continu\u00f2 a sviluppare le sue incursioni operando sulla linea di confine tra la provincia di Benevento, quella della Capitanata e del Molise scontrandosi con le Guardie Nazionali del beneventano a Torrecuso e a San Bartolomeo in Galdo.\nNel settembre per\u00f2 al comando della Zona Militare di Benevento fu chiamato il generale Pallavicini che cerc\u00f2 di eliminare le bande di briganti che creavano problemi nella importante zona di cerniera tra la Capitanata e la provincia di Benevento. Scontri, razzie continuarono a verificarsi fino al 10 dicembre 1863 quando Caruso fu catturato per poi essere passato per le armi a Benevento. Caduto Michele Caruso e altri capi, fuggito nel 1864 verso Roma Carmine Crocco, passato per le armi nel 1864 anche Giuseppe Schiavone, l'attivit\u00e0 delle bande operanti ai confini della provincia di Benevento risult\u00f2 limitata a scorrerie per lo pi\u00f9 effettuate da bande provenienti anche da Terra di Lavoro. Il brigantaggio nella provincia si mantenne comunque vitale anche negli anni successivi al 1864, tanto da far includere Benevento tra le zone ancora soggette al brigantaggio e per la cui eliminazione fu costituito nel 1868 il \u201cComando generale delle truppe per la repressione del brigantaggio nelle province di Terra di Lavoro, Aquila, Molise, Benevento, Salerno, Avellino e Basilicata\u201d affidato al generale Emilio Pallavicini\nPrincipato Citeriore (Salerno).\nIl Principato Citeriore, secondo l'articolazione amministrativa all'epoca vigente, risultava suddiviso in quattro distretti: Salerno, Campagna, Sala Consilina e Vallo della Lucania e costituiva una provincia del Regno delle Due Sicilie. Parzialmente montuosa confinava con la Provincia di Napoli, con il Principato Ulteriore, con Terra di Lavoro e con la Basilicata.\nNel corso del 1860, il salernitano oltre a essere soggetto al transito delle truppe borboniche in ritirata dirette verso Capua, Gaeta e Napoli, fu considerato tatticamente idoneo alla predisposizione di una linea difensiva che, secondo gli studi effettuati dallo Stato Maggiore di Francesco II, avrebbe potuto contrastare efficacemente l'avanzata delle truppe garibaldine. Abbandonato il progetto, l'esercito borbonico si schier\u00f2 sul Volturno appoggiandosi alle fortezze di Capua e Gaeta mentre a Salerno e nel suo circondario i liberali assunsero il potere. Nominato il Governatore questi, affrontando una congiuntura particolarmente difficile, si trov\u00f2 anche costretto e a reprimere, con l'intervento della truppa e delle Guardie Nazionali, le rivolte contadine del gennaio del 1861 che interessarono Mercato San Severino, Ogliara, Rocca San Felice, San Mango sul Calore, Gioi e Vallo della Lucania. La presenza su territorio di molti soldati sbandati o rientrati nei loro paesi dopo la capitolazione di Gaeta e il trasferimento di Francesco II a Roma, la disoccupazione dilagante, lo scontento dei contadini per la mancata distribuzione delle terre demaniali, la posizione assunta dal Clero e la propaganda svolta dai comitati borbonici costituiti a Roma, Napoli, nel Cilento e nella costiera amalfitana, furono tutti fattori che provocarono episodi di violenza e che generarono a loro volta fatti di brigantaggio\nSi costituirono numerose bande di dimensione medio piccola che infierirono con la loro attivit\u00e0 sul territorio del Principato Citra, costringendo il Governatore e le autorit\u00e0 militari a intervenire in numerose occasioni anche nelle impervie zone di confine. Alle bande come quella di Alfonso Capuano, Crescenzo Gravina, Sabato Giordano si aggiunse anche quella Antonio Cozzolino alias \u201cPilone\u201d, che pur avendo come campo d'azione il Vesuvio e la zona vesuviana, svilupp\u00f2 incursioni anche nel settore di Scafati, Angri, San Marzano sul Sarno e San Valentino Torio. Sulla costiera amalfitana agirono le bande poste al comando di Vincenzo Barone, Varrone, e altri che assalirono anche obiettivi della provincia di Napoli. Nella zona dei Monti Picentini operarono anche formazioni tra cui quelle al comando di Antonio Maratea alias Ciardullo, di Francesco Cianci, di Gaetano Manzo e di altri capi, non ultimi Carmine Crocco e i fratelli Cipriano e Giona La Gala, che partendo dalle loro basi svilupparono incursioni anche nel Principato Citeriore.\nAlle scorrerie dei briganti e agli scontri che seguirono, si aggiunsero episodi reazionari, fomentati e organizzati dai comitati borbonici locali, che nel luglio 1861 progettarono, nell'ambito di un vasto disegno insurrezionale, di sviluppare la reazione in alcuni centri abitati tra cui Pertosa, Corleto, San Rufo, Sant'Arsenio, San Pietro al Tanagro e Polla e infine Auletta. In quest'ultimo paese, il 28 luglio 1861 una banda di briganti rinforzata da popolani armati, superata la resistenza opposta dalla Guardia Nazionale, invase la cittadina accolta favorevolmente dalla popolazione filoborbonica e dal Clero locale. Alzati i vessilli di Francesco II e occupata anche Pertosa le formazioni brigantesche furono sorprese da reparti della Legione ungherese e da nuclei di Guardia Nazionale. Le bande, costrette a ritirarsi, furono disperse lasciando nelle mani degli assalitori numerosi prigionieri che furono in parte passati per le armi..\nReazioni e brigantaggio si svilupparono anche nelle zone montuose del Cilento dove i comitati borbonici ebbero forte seguito a causa dello scontento delle popolazioni rurali ulteriormente accresciuto dall'impatto negativo provocato dai bandi di leva. Disordini si manifestarono a Piaggine e Laurito, incursioni compiute da piccole bande interessarono i monti di Sanza mentre altre reazioni e scontri con Guardie Nazionali si ebbero a San Mauro La Bruca e a Centola. Alla gi\u00e0 difficile situazione interna del Principato Citra, si aggiunsero gli assalti portati nelle zone di confine dalle grosse formazioni provenienti dalla Basilicata. Infatti, il 24 novembre 1861 le bande capitanate da Carmine Crocco e da Jos\u00e9 Borjes nel corso di una lunga scorreria iniziata nei primi giorni di novembre dopo aver occupato Balvano e varcato i confini del Principato Citra, si diressero a Ricigliano. Malgrado la buona accoglienza ricevuta, il paese fu saccheggiato in modo devastante tanto da far annotare al Borj\u00e8s nel suo diario:\u201cUndici ore della sera. I disordini pi\u00f9 inauditi avvennero in questa citt\u00e0; non voglio darne particolari, tanto sono orribili sotto ogni aspetto\u201d. Nel dicembre 1861, mentre la banda dei fratelli La Gala ven\u00ecva distrutta nei pressi di Cervinara, nei territori di Sarno la banda capitanata da un gregario di \u201cPilone\u201d Orazio Cioffi si scontr\u00f2 con le truppe del 53\u00ba fanteria, nei pressi di Malo Passo, Pizzo d'Alvano e Prato Comune.\nConcluso non troppo favorevolmente il 1861 nel corso del 1862 i Comitati Borbonici misero allo studio un'azione insurrezionale da sviluppare nella zona del Cilento. Ne diedero quindi incarico a Giuseppe Tardio, legittimista di Piaggine Soprane gi\u00e0 condannato dal regime sabaudo per renitenza alla leva che, dopo essere evaso dal carcere e lasciata Roma dove si trovava si imbarc\u00f2 a Civitavecchia per raggiungere con alcuni gregari le coste salernitane. Nel settembre del 1861, sbarcato ad Agropoli riusc\u00ec a sfuggire alle truppe poste sulle sue tracce e nel febbraio 1862 assunse il comando di alcune grosse bande gi\u00e0 esistenti nei pressi di Centola. Organizzate le formazioni ai suoi ordini e in accordo con i notabili filoborbonici locali nei primi giorni del luglio 1862 raggiunse Massicelle per poi invadere Futani, dove, disarmata la guardia nazionale, assunse il potere in nome di Francesco II. le bande di Tardio ingrossate da paesani armati si diressero su Abatemarco occupando Foria, Licusati; Camerota, Marina di Camerota, Lentiscosa, mettendo a sacco le case dei liberali, facendo bottino e distruggendo le stazioni telegrafiche. Dopo uno scontro a San Giovanni a Piro con la truppa ormai sulle sue tracce, l'incursione continu\u00f2 occupando e saccheggiando Celle di Bulgheria, Roccagloriosa, Alfano e Caselle in Pittari. Nel frattempo a seguito degli allarmi e delle segnalazioni pervenute dai vari distretti cominciarono a convergere nel settore occupato dalle bande numerose truppe con lo scopo di circondarle e disperderle. Il tentativo non riusc\u00ec e Tardio sganciatosi si diresse verso Piaggine dove dopo essersi ancora una volta scontrato con la truppa. Divise le bande in piccoli nuclei cerc\u00f2 rifugio sui monti tra Piaggine e Sanza.\nEliminato momentaneamente Giuseppe Tardio la lotta contro i briganti del salernitano prosegu\u00ec. Nel gennaio 1862 carabinieri e Guardie Mobili si scontrarono con un gruppo di banditi nei pressi di Auletta disperdendoli e catturandone il capo. Anche la legione ungherese unitamente a contingenti del 7\u00ba fanteria si scontr\u00f2 con alcune bande distruggendole. I briganti da parte loro riuscirono a invadere Amalfi nell'agosto del 1862 e a tenerla per alcuni giorni Anche altre bande tra cui quella di Francesco Cianci, Gaetano Manzo e Gaetano Tranchella effettuarono scorrerie in varie aree del Salernitano spingendosi anche nel Principato Ultra.\nLe turbolenze che interessarono le province meridionali nel secondo semestre del 1862, legate anche ai movimenti di Garibaldi che si conclusero nella Giornata dell'Aspromonte, diede nuovo impulso al brigantaggio anche in provincia di Salerno. Il 4 settembre 1862 la banda Varrone invase il comune di Tramonti. Nello stesso periodo la banda di Crescenzo Gravina effettu\u00f2 incursioni in alcuni comuni, catturando ostaggi, chiedendo riscatti ed effettuando razzie. Il 6 settembre una banda occup\u00f2 Colliano disarmando la guardia nazionale. Quasi contemporaneamente, nel Cilento, Giuseppe Tardio, raccolte le sue bande, diede avvio a nuovo un ciclo operativo che interess\u00f2 Sacco e Roscigno per poi concludersi a Corleto Monforte. La banda inseguita e minacciata di accerchiamento sub\u00ec numerose perdite e defezioni mentre Tardio si nascose nelle grotte di Pruno in attesa di riprendere le sue incursioni. Infatti nel 1863, in accordo con elementi filoborboni locali attacc\u00f2 Campora, Stio, Gorga e Magliano Grande Attaccato dalla Guardie nazionali di vari circondari Tardio definitivamente sconfitto fu costretto a darsi alla fuga.\nL'introduzione della Legge Pica port\u00f2 poi a numerosi rastrellamenti e arresti di manutengoli e personaggi coinvolti a vario titolo con le attivit\u00e0 di Giuseppe Tardio a Agerola e a Colliano; altri arresti furono effettuati anche a Montecorvino dove i bersaglieri nel maggio 1863 si scontrarono con elementi di Crescenzo Gravina che riusc\u00ec comunque a sfuggire alla cattura.\nNel 1863 con la Legge Pica e negli anni successivi fino al 1870 la zona di Salerno fu considerata ancora in stato di brigantaggio anche se alcune bande come quella di Tardio e altri capi risultarono disperse\nBasilicata.\nLa Basilicata, al tempo suddivisa nei quattro distretti di Potenza, Matera, Melfi e Lagonegro fu particolarmente interessata dalla guerriglia e poi dal brigantaggio che rimase attivo fino al 1870. Sul suo territorio, boscoso e montuoso, racchiuso tra le Calabrie, i Principati e le Puglie si formarono bande importanti, numerose e agguerrite, che data la posizione geografica della regione ebbero la possibilit\u00e0, unendosi anche a formazioni locali, di effettuare scorrerie verso le Puglie, l'Avellinese, il Salernitano e la zona di Benevento. Dalla Basilicata le bande attraversavano il confine per effettuare incursioni anche di notevole spessore, viceversa non avvenne il contrario: il territorio della Basilicata non fu quindi particolarmente colpito dal \u201cbrigantaggio di importazione\u201d, diversamente da altre province del Mezzogiorno d\u2019Italia.\nNel 1860 in occasione dello sbarco sulla costa calabrese di Giuseppe Garibaldi, insorsero paesi e citt\u00e0 della Basilicata e tra queste anche Potenza unitamente ad altri centri di minore importanza. Nei paesi e nelle citt\u00e0 \"liberate\" furono costituiti governi provvisori e organizzate milizie volontarie per far fronte alla minaccia costituita dalle forze regolari borboniche, in gran parte disorientate e sbandate, ancora presenti sul territorio.\nIn Basilicata molti notabili e gran parte della popolazione ader\u00ec ai moti liberali anche se con motivazioni diverse. Se per una parte l'adesione alla insurrezione garibaldina ebbe un movente politico, la popolazione, particolarmente povera, insorse anche sperando di migliorare le proprie condizioni di vita; e ci\u00f2 anche a seguito delle promesse sull'abolizione del latifondo e sulla redistribuzione delle terre demaniali fatte dal comitato insurrezionale lucano, presieduto da personalit\u00e0 come Giacinto Albini, Nicola Mignogna e Pietro Lacava.\nL'illusione popolare fu per\u00f2 tradita. Il comitato prodittatoriale lucano non mantenne le promesse, quindi cominci\u00f2 a diffondersi il malessere, anche fomentato dai legittimisti, che esplose l'otto agosto 1860 a Matera con l'eccidio Gattini e nei giorni del plebiscito del 21 ottobre, 1860: a Carbone, Castelsaraceno, Calvera, Latronico ed Episcopia e in altri piccoli centri scoppiarono tumulti ed agitazioni contadine richiedenti la distribuzione delle terre e la restaurazione dei funzionari borbonici al potere.\nContadini scontenti e stanchi di essere vessati, renitenti alla leva, ufficiali e soldati dell'esercito borbonico sbandati, ricercati a seguito dei primi moti legittimisti del 1860 e comuni malviventi, cominciarono ad aggregarsi nelle aree boscose del Vulture dove gi\u00e0 si trovavano numerose bande dedite al brigantaggio. Dopo la capitolazione di Gaeta(12 febbraio 1861) e il trasferimento di Francesco II a Roma, la propaganda borbonica, organizzata e promossa dal Comitato centrale della Basilicata agevolata dall'atteggiamento del clero e da importanti personaggi dell'aristocrazia locale, diede corpo alla protesta. A capo dei popolani insorgenti si mise Carmine Crocco coadiuvato da agenti borbonici per buona parte della sua attivit\u00e0 in Basilicata, fu affiancato dall'agente borbonico Auguste De Langlois, e dai propri gregari. Tra questi Ninco Nanco, Vincenzo Mastronardi, Michele La Rotonda e Vincenzo D'Amato.\nRiunite le bande, Crocco e i suoi gregari muovendo il 7 aprile da Lagopesole, giunsero a Ginestra da dove, unitamente a nutrite masse popolari, si diresse su Ripacandida. Il 10 aprile Crocco, accresciute le proprie forze, mosse verso Venosa per poi dirigersi verso Lavello, Maschito e Melfi che raggiunsero il 15 aprile. A Melfi, gi\u00e0 in rivolta, Crocco fu accolto da personalit\u00e0 locali, da alcuni rappresentanti del clero e dalla folla festante ed instaur\u00f2 un governo provvisorio in nome di Francesco II. Dopo essersi fermato nella citt\u00e0 per tre giorni raccolte armi, denaro e provviste prosegu\u00ec nella sua scorreria.. Il governo provvisorio di Melfi manifest\u00f2 grande preoccupazione, tanto che Garibaldi ne fece menzione durante una discussione parlamentare, cos\u00ec come gli assedi di Melfi e Venosa vennero citati dal deputato Giuseppe Pica, che diventer\u00e0 noto per la sua legge contro il brigantaggio.\nNel frattempo, altre insurrezioni si verificarono nella zona di Matera e nel distretto di Potenza ad Avigliano, Ruoti, Rapolla, Atella, Barile, San Chirico e Grassano dando forza ai comitati borbonici locali e anche a quelli di altre province.\nIl 18 aprile, Crocco informato dell'approssimarsi di numerosi reparti dell'esercito provenienti da Potenza e di forti contingenti di guardie nazionali in movimento verso Melfi, lasci\u00f2 la citt\u00e0 varcando i confini del Principato Ulteriore. Occupati i paesi di Monteverde e Carbonara la scorreria di Crocco si concluse il 22 aprile quando, dopo essersi rifornito a Sant'Andrea di Conza, Crocco si diresse nuovamente verso Calitri dove fu accolto dal fuoco delle truppe che nel frattempo si erano concentrate in paese. Le bande di Crocco, disfatte si rifugiarono nei boschi di Castiglione nei pressi di Calitri, di Monticchio e di Lagopesole dove il 25 aprile 1861 i volontari della guardia mobile a cavallo al comando di Davide Mennuni, sorpresero circa 120 banditi sbandati uccidendone parecchi e ferendone altri.\nLe grosse formazioni di Crocco, dopo questa sconfitta, si frazionarono cercando rifugio nella zona di Lagopesole e del Vulture facendone la loro base operativa. Le bande, protette dai vasti boschi del circondario, riuscirono ad evitare la caccia delle truppe e delle guardie nazionali, continuando ad effettuare scorrerie sul territorio della provincia, al comando dei capi pi\u00f9 influenti tra cui Nicola Summa, Giuseppe Caruso, Giovanni Fortunato alias \u201cCoppa\u201d, Teodoro Gioseffi. Agostino Sacchitiello, Riccardo Colasuonno alias Ciucciariello, Malacarne, Giuseppe Schiavone. Scorrerie, furti, reati contro persone e cose, ricatti, abigeati, assalti a fattorie isolate continuarono a verificarsi nei territori di Avella, Lagopesole, Filiano, Rapolla, San Fele e Atella fino all'agosto 1861.\nCrocco decise nell'agosto di aggregare capi e squadre ai suoi ordini per riprendere gli attacchi ai paesi per approvvigionarsi, fare bottino e procurarsi armi, munizioni. Uno dei primi obiettivi fu Ruvo del Monte dove Crocco si present\u00f2 con una schiera di oltre 1.000 uomini minacciando il saccheggio ove le sue richieste di approvvigionamenti e denaro non fossero state accolte. Iniziato l'assalto, e insorta anche parte della popolazione, la difesa sviluppata dalle milizie volontarie e dai liberali locali non riusc\u00ec ad evitare l'occupazione della cittadina e le razzie che seguirono. Giunto l'allarme ai borghi vicini, si mossero contingenti di fanteria e di bersaglieri rinforzati da gruppi di guardie nazionali provenienti dai centri del circondario. Le bande di Crocco non intendendo impegnare combattimento abbandonarono il paese unitamente ai popolani pi\u00f9 compromessi. Secondo alcune fonti la popolazione del paese fu poi duramente punita dal contingente di bersaglieri e di guardie nazionali provenienti da Rionero che commise anche eccessi tra cui l'arresto di alcune autorit\u00e0 cittadine..\nTallonato dalle truppe poste sulle sue tracce e rinforzato dalla banda di Agostino Sacchitiello, Crocco decise di fortificarsi nella macchia di Toppacivita dove attaccato dalla truppa, al termine di un lungo combattimento con perdite a entrambe le parti, riusc\u00ec a svincolarsi varcando i confini della Basilicata per attaccare alcuni paesi dell'Irpinia. Raccolte taglie e bottino anche in altri centri della Basilicata, Crocco rientr\u00f2 nella sua base di Lagopesole per riorganizzarsi e colmare le perdite subite.\nQualche mese dopo, nell'ottobre, Crocco fu raggiunto a Lagopesole da Jos\u00e9 Borjes decidendo, in accordo con l'agente borbonico Auguste De Langlois, di radunare nuovamente le bande, marciare su Potenza, assalire e conquistare la citt\u00e0, riportare al potere il governo borbonico in Basilicata e fomentare la ribellione anche in altre province. Il 3 novembre le schiere di Crocco e Borjes mossero per assalire Trivigno che dopo qualche ora di combattimento fu saccheggiata e data parzialmente alle fiamme. Da Trivigno raggiunsero Calciano, Garaguso, Salandra e Craco commettendo dappertutto violenze e razzie. Tra Stigliano ed Aliano le formazioni si scontrarono a Acinello, con reparti di Guardie Nazionali e del 62\u00ba fanteria (brigata \u201cSicilia\u201d), vincendo quello che viene considerato il maggior scontro della guerra al brigantaggio, per poi occupare la cittadina di Stigliano. Da Stigliano, dove Crocco si ferm\u00f2 alcuni giorni, le bande mossero contro Cirigliano e Gorgoglione per raggiungere subito dopo Accettura.\nIl 13 novembre 1861 Crocco e il Borj\u00e9s si diressero su Garaguso inseguiti da una colonna di soldati del 50\u00ba fanteria della brigata \u201cParma\u201d e da contingenti di Guardie Nazionali. A Garaguso, dove le forze del 50\u00b0 si unirono a contingenti del 30\u00ba fanteria \u201cPisa\u201d, non si verificarono scontri. Infatti, le formazioni brigantesche raggiunsero indisturbate il 14 novembre Grassano, localit\u00e0 in cui furono attaccate dalle truppe del 50\u00b0 e del 30\u00ba fanteria che, conquistate alcune posizioni fortificate dei briganti, costrinsero Borjes e Crocco a lasciare la citt\u00e0 e muovere verso San Chirico. Durante i combattimenti di Grassano si distinsero alcuni ufficiali e tra questi il sottotenente del 50\u00ba fanteria Demetrio Zanetti che ottenne la medaglia d'argento al valor militare con la seguente motivazione: \"Pel coraggio e sangue freddo spiegato in ogni circostanza; particolarmente nell'attacco alla baionetta contro briganti a Grassano\". Altri ufficiali e soldati per il comportamento tenuto nel corso della stessa giornata ottennero la Menzione Onorevole e altre Ricompense al valor militare.\nLa scorreria non ebbe termine con l'episodio di Grassano, da San Chirico le formazioni brigantesche raggiunsero Vaglio Basilicata, Pietragalla, Avigliano, Bella, Muro Lucano, Balvano e Ricigliano; i paesi furono in parte messi a \u201cferro e fuoco\u201d e saccheggiati. La lunga incursione intrapresa nei primi giorni del novembre 1861 da parte delle formazioni di Carmine Crocco, e di Jos\u00e9 Borjes si esaur\u00ec il 26 novembre a Pescopagano, dove la resistenza opposta dalla guardia nazionale e dai cittadini ebbe ragione degli assalitori.\nCon il ritorno nei boschi di Monticchio dei resti delle bande, si interruppe a fine novembre 1861 anche il sodalizio tra Carmine Crocco e il Borjes che in disaccordo con Crocco, lasci\u00f2 la Basilicata nel vano tentativo di raggiungere lo stato maggiore borbonico a Roma.\nCrocco, dopo aver licenziato e disarmato parte dei suoi seguaci, frazion\u00f2 la massa brigantesca ai suoi ordini in bande minori che, al comando di Giovanni Coppa, Donato Tortora, Tinna di Melfi, e Vito Di Gianni alias Totaro, Nicola Summa, Giuseppe Caruso, Giuseppe Schiavone, Teodoro Gioseffi, Michele Volonino e altri, proseguirono ad effettuare razzie mettendo a ferro e fuoco la zona del Vulture, ma anche l'Irpinia, il Sannio e la Capitanata.\nNelle Puglie, pur effettuando scorrerie in maniera autonoma colpendo paesi e masserie a Altamura, Corato, Accadia, Ascoli Satriano, Cerignola, Spinazzola e Lucera, Crocco nel 1862 si colleg\u00f2 anche alle formazioni del Sergente Romano per colpire obiettivi comuni. Non mancarono analoghi avvenimenti sempre provocati dalle bande di Crocco nel Principato Ultra dove nell'aprile si verificarono assalti e scontri a Carbonara, Calitri e Monteverde..\nDappertutto a partire dal febbraio/marzo 1862 le mobilissime bande di Crocco, di Caruso, di Ninco Nanco, unite o poste singolarmente al comando dei propri capi, effettuarono scorribande di varia natura scontrandosi in pi\u00f9 occasioni con reparti di fanteria, di cavalleria e guardie nazionali. Alle scorribande del 1862 si accompagn\u00f2 anche in Basilicata la renitenza ai nuovi bandi di leva, mentre l'agitazione popolare che fece seguito ai movimenti di Giuseppe Garibaldi conclusi nella Giornata dell'Aspromonte, agevolarono l'opera dei comitati borbonici e delle forze legittimiste che approfittarono dell\u2019occasione per reclutare elementi da utilizzare per ripianare le perdite subite dalle bande e fomentare nuovamente la reazione.I provvedimenti promulgati nel 1862 e di cui allo Stato di Assedio, non ebbero grande efficacia con i briganti della Basilicata che continuarono ad operare varcando molto spesso le frontiere della provincia per assalire masserie e campagne prevalentemente in Capitanata. Per combattere le bande della Basilicata e anche quelle di Matera tra cui le pi\u00f9 importanti furono quella di Rocco Chirichigno, alias Coppolone, di Paolo Serravalle, di Vincenzo Mastronardi alias Staccone, quella di Eustachio Fasano e di Eustachio Chita alias Chitaridd, furono utilizzati reparti di truppa e di cavalleria tra cui i Lancieri di Montebello e anche la Legione ungherese, che oper\u00f2 in varie zone territoriali riportando qualche successo. Nel mese di giugno 1862 si verificarono numerosi attacchi nelle campagne di Lavello, Venosa e Montemilone dove una banda fu sorpresa e dispersa dalla Legione ungherese che durante lo scontro provoc\u00f2 loro numerose perdite.\nFino alla fine del 1862 e durante il 1863 si verificarono numerosissimi scontri tra le truppe del generale Franzini Tibaldeo Paolo, e i briganti impegnati nelle loro scorrerie. L'azione di contrasto delle truppe provoc\u00f2 alle bande di Crocco perdite rilevanti, ma anche i reparti di fanteria e di cavalleria ebbero i loro caduti come quelli ad esempio subiti da un drappello dei Cavalleggeri di Saluzzo che, il 12 marzo 1863 nei pressi di Melfi, fu sorpreso dal fuoco dei briganti presenti in una masseria perdendo 18 uomini. Altre dolorose perdite, 21 uomini, furono inferte allo stesso reggimento nel luglio 1863 quando le bande di Crocco, Schiavone, Caruso e Tortora riuscirono a sorprendere i cavalleggeri in marcia di trasferimento da Melfi a Venosa..\nCon la promulgazione della legge Pica, nei primi sei mesi del 1863 molte persone furono arrestate per connivenza con i briganti, per la loro parentela con gli stessi e per manutengolismo. In ogni caso rispetto ai provvedimenti punitivi e coercitivi della Legge Pica, ebbero maggior efficacia la clemenza e la promessa di sconti di pena. Tale atteggiamento, gi\u00e0 sperimentato in precedenza, consent\u00ec di ottenere la resa di molti capi-banda tra cui quella di Giuseppe Caruso che, arresosi nel marzo 1863 inizi\u00f2 a collaborare con le autorit\u00e0 militari nei primi mesi del 1864 consentendo all'autorit\u00e0 militare di meglio coordinare l'azione dei reparti e di attaccare Crocco e le sue bande direttamente nei loro nascondigli. Nel corso del 1864 quasi tutte le scorrerie effettuate da Crocco unitamente a Schiavone, Tortora, Volonino e altri furono contrastate dalle truppe del generale Emilio Pallavicini che arrecarono alle formazioni brigantesche numerose perdite in una lunga sequenza di scontri e inseguimenti che si svilupparono nei boschi di Monticchio, di Castiglione e nei pressi del fiume Ofanto.\nPerduti molti capi, tra cui nel marzo 1864 Ninco Nanco, e con le bande ridotte allo stremo Carmine Crocco procedette al loro scioglimento e fugg\u00ec verso lo Stato Pontificio dove si costitu\u00ec alla gendarmeria nell'agosto 1864, venendo inaspettatamente per lui arrestato. La perdita di Crocco inferse un duro colpo al brigantaggio della Basilicata ma i capi rimasti tra cui Donato Tortora, Giuseppe Schiavone, Angelo Masini, Rocco Chirichigno Teodoro Gioseffi, Michele Volonnino e Vito di Gianni alias Totaro, continuarono le loro scorrerie prima di essere catturati o cadere durante scontri con le truppe del generale Pallavicini. Altre bande minori continuarono ad operare, ormai senza alcuna connotazione politica, fino allo scioglimento delle Zone Militari avvenuto nel 1870.\nCalabria.\nI domini continentali del Regno delle Due Sicilie comprendevano la Calabria che risultava suddivisa in tre province e numerosi distretti. Calabria Citeriore, Calabria Ulteriore Prima, Calabria Ulteriore Seconda.\nIn Calabria, diversamente dalle altre province meridionali, il brigantaggio postunitario non si svilupp\u00f2 col fine di restaurare la spodestata monarchia Borbonica sul trono di Napoli. Pochissime, infatti, furono le bande legittimiste, quella di Luigi Muraca ne \u00e8 un raro esempio. In prevalenza le bande calabresi restarono estranee alla tematica del brigantaggio politico lucano e pugliese, poich\u00e9 il malcontento che esplose in Calabria era dovuto essenzialmente alla mancata risoluzione della questione agraria. Le province in rivolta furono quelle della Calabria Citra (Cosenza) e la parte catanzarese della Calabria Ultra mentre il fenomeno era del tutto inesistente in quel di Reggio Calabria. Dopo l'annessione delle province meridionali al Regno di Sardegna (Plebiscito del 21-22 ottobre 1860) un generale malessere si diffuse in tutta la Calabria, allorquando le promesse fatte ai contadini non vennero mantenute.\nCon l'Editto di Rogliano (31 agosto 1860) Garibaldi aveva concesso alle popolazioni contadine del circondario di Cosenza gli usi gratuiti del pascolo e della semina sui terreni del demanio statale. Il 5 settembre 1860 il nuovo governo liberale della Calabria Citra, con a capo Donato Morelli, apport\u00f2 importanti modifiche all'Editto favorendo di fatto i vecchi proprietari terrieri, ci\u00f2 scaten\u00f2 la reazione popolare e la nascita del movimento contadino che tra il gennaio e il luglio 1861 port\u00f2 all'occupazione dei fondi demaniali da parte della popolazione delle campagne cosentine e catanzaresi. Il movimento venne stroncato sul nascere con l'intervento della forza pubblica che estromise con violenza gli occupanti dai fondi. Con la proclamazione del Regno d'Italia (17 marzo 1861) e la conseguente \"piemontesizzazione\" del territorio la situazione peggior\u00f2 ulteriormente. Tutte queste cause portarono, in Calabria, all'ingrossamento delle file brigantesche.\nNelle bande dedite al brigantaggio affluirono quindi: contadini senza terra, braccianti, ex soldati borbonici ed ex volontari unitisi ai garibaldini nel corso della Spedizione dei Mille, renitenti alla leva e delinquenti comuni, ma anche preti, poveri indebitati e donne.\nIl brigante pi\u00f9 famoso di tutti fu Pietro Monaco, gi\u00e0 ex soldato borbonico ed ex garibaldino, che aveva la sua base operativa tra i boschi della Sila Grande, mentre nella Sila Greca dominava l'imprendibile Domenico Straface alias Palma, gi\u00e0 brigante ai tempi del Borbone.\nSul versante catanzarese c'erano le bande di Pietro Bianco e di Pietro Corea a farla da padrone. Tra le donne la pi\u00f9 famosa fu Maria Oliverio, moglie di Monaco.\nLa \"guerra\" di Monaco e compagni fu una \"lotta contadina\" contro baroni e galantuomini, che si erano schierati per i loro interessi con i nuovi governanti. I briganti della Sila combattevano quindi per s\u00e9 stessi, ed erano \"costretti\" a far la guerra contro i soldati italiani sia per legittima difesa e sia perch\u00e9 l'Esercito rappresentava un governo che si era apertamente schierato con i ricchi possidenti e contro pastori e contadini. Obiettivo delle bande era l'invasione delle propriet\u00e0 terriere e la depredazione delle stesse, spesso seguita dall'incendio di campi e palazzi e dall'uccisione dei capi di bestiame. Non mancavano per\u00f2 gli omicidi, i sequestri di persona, gli assalti alle diligenze; il bottino veniva poi spartito tra la banda e il popolo affamato.\nBibliografia.\nI testi sono elencati in ordine cronologico di pubblicazione:"}
{"id": "5216778", "revid": "371529", "url": "https://it.wikipedia.org/wiki?curid=5216778", "title": "John Christie", "text": ""}
{"id": "5216785", "revid": "79520", "url": "https://it.wikipedia.org/wiki?curid=5216785", "title": "Farani sartoria teatrale", "text": ""}
{"id": "5216795", "revid": "599013", "url": "https://it.wikipedia.org/wiki?curid=5216795", "title": "Glenn Keeley", "text": "Risulta trentottesimo nella classifica dei 50 peggiori calciatori che abbiano mai calcato i terreni di gioco del massimo campionato inglese stilata dal quotidiano \"The Times\" il 4 luglio 2007."}
{"id": "5216798", "revid": "767487", "url": "https://it.wikipedia.org/wiki?curid=5216798", "title": "Eli Landsem", "text": "Carriera.\nGiocatrice.\nClub.\nEli Landsem ha vestito la maglia dell'Asker.\nNazionale.\nHa giocato 15 partite per la , mettendo a referto una rete. Ha esordito in squadra il 5 luglio 1979, schierata titolare nella sconfitta per 0-1 contro la . Il 28 agosto 1982 ha realizzato l'unico gol, in occasione del pareggio per 2-2 contro l'.\nAllenatrice.\nDal 1981 al 1982, ha allenato la squadra di pallavolo di una scuola della citt\u00e0 di Jessheim. Nel 1986 \u00e8 diventata allenatrice del Troll, formazione calcistica femminile militante nella terza divisione norvegese. Nel 1987, ha ricoperto il medesimo incarico nella formazione femminile del L\u00f8renskog, in seconda divisione.\nNel 1988 ha guidato il Rindals-Troll, sempre in seconda divisione. L'anno successivo ha ricoperto un doppio incarico: mentre lavorava come allenatrice nelle giovanili della formazione femminile dell'Asker, \u00e8 stata commissario tecnico della .\nDal 1990 al 1993 \u00e8 stata scelta per guidare la prima squadra dell'Asker. Nel 1994 \u00e8 diventata allenatrice della formazione maschile del R\u00e6lingen, ricoprendo l'incarico per tre stagioni. In questo periodo, la squadra ha chiuso al terzo posto della 3. divisjon in due occasioni.\nNel 1997 \u00e8 tornata ancora all'Asker, rimanendoci fino al 2003. Nel 2004 \u00e8 diventata allenatrice delle danesi del Fortuna Hj\u00f8rring. Dal 2006 al 2007 ha guidato nuovamente l'Asker.\nNel 2009 \u00e8 diventata commissario tecnico della Nazionale maggiore femminile norvegese. Ha guidato la squadra al mondiale 2011, in cui la Norvegia \u00e8 stata eliminata al primo turno. Ha lasciato l'incarico alla fine del 2012.\nIl 19 novembre 2014, dopo due anni di inattivit\u00e0, \u00e8 stato reso noto che sarebbe diventata la nuova allenatrice del Fjellhamar nella 4. divisjon maschile, a partire dal 1\u00ba gennaio 2015."}
{"id": "5216803", "revid": "110157", "url": "https://it.wikipedia.org/wiki?curid=5216803", "title": "La bambola (romanzo)", "text": "La bambola (\"Lalka\") \u00e8 un romanzo di Boles\u0142aw Prus, pubblicato a puntate su rivista tra il 1887 e il 1889 e in formato libro nel 1890. Considerato un capolavoro della letteratura polacca, \u00e8 stato definito dal premio Nobel Czes\u0142aw Mi\u0142osz il maggior romanzo polacco di sempre.\nTrama.\nStanis\u0142aw Wokulski comincia la sua carriera come cameriere presso Hopfer's, un ristorante di Varsavia. Rampollo di una famiglia nobile impoveritasi, sogna un futuro nel campo scientifico. Dopo aver preso parte alla sollevazione del 1863 contro la Russia zarista, poi fallita, viene condannato all'esilio in Siberia. Al ritorno a Varsavia, diventa commesso nella merceria di Mincel. Sposa la vedova dell'ultimo proprietario (che pure muore), ottiene cos\u00ec molto denaro che usa per organizzare una partnership con un mercante russo conosciuto negli anni dell'esilio. I due mercanti si recano in Bulgaria durante la guerra russo-turca del 1877-78, e fanno fortuna rifornendo l'armata russa.\nL'intraprendente Wokulski si innamora poi di Izabela, figlia di un insignificante aristocratico in bancarotta, Tomasz Lecki.\nIl manager del negozio a Varsavia di Wokulski, Ignacy Rzecki, \u00e8 della generazione precedente a quella di Wokulski, un modesto scapolotto che vive nel ricordo della sua giovent\u00f9, che fu un capitolo eroico della sua vita come di quella di tutta l'Europa. Attraverso il suo diario il lettore apprende alcune delle imprese di Wokulski, viste con gli occhi di un suo ammiratore. Rzecki e il suo amico Katz si recarono in Ungheria nel 1848 per entrare nell'esercito rivoluzionario. Per Rzecki, la causa della libert\u00e0 in Europa era legata al nome di Napoleone Bonaparte, e la rivoluzione ungherese gener\u00f2 nuove speranze di abolire il sistema reazionario nato dopo la caduta di Napoleone. Pi\u00f9 tardi, ripose le sue speranze di Napoleone III. Mentre scrive, le ripone nel discendente di Bonaparte, il figlio di Napoleone III, il principe Loulou. Alla fine del romanzo, quando Rzecki apprende che Loulou \u00e8 morto in Africa, combattendo nell'esercito inglese contro le trib\u00f9 ribelli, verr\u00e0 sopraffatto dallo sconforto della vecchiaia.\nPer il momento, Rzecki vive in una eccitazione costante, preoccupatissimo per la politica, a cui si riferisce nel suo diario con il nome in codice \u201cP\u201d. Su tutti i giornali trova indicazioni riguardo al fatto che una tanto attesa \u201ccosa\u201d sta finalmente iniziando.\nOltre alle due generazioni rappresentate da Rzecki e Wokulski, il romanzo getta anche un rapido sguardo su una terza generazione, pi\u00f9 giovane, rappresentata dallo scienziato Julian Ochocki, alcuni studenti, e un giovane commesso del negozio di Wokulski. Gli studenti vivono nel solaio di un appartamento e sono sempre in conflitto col proprietario per gli arretrati non pagati; sono ribelli, inclini all'humor macabro, probabilmente socialisti. Di idee socialisteggianti \u00e8 anche un giovane commesso.\nLa trama de \"La bambola\" si focalizza sull'infatuazione di Wokulski per la superficiale Izabela, che lo vede semplicemente come un plebeo, un intruso nel suo mondo sublime, un bruto con enormi mani rosse; per lei, \u00e8 difficile considerare umane le persone al di sotto del ceto sociale degli aristocratici.\nWokulski, nel suo tentativo di conquistare Izabela, inizia a frequentare teatri e salotti aristocratici; inoltre, per aiutare finanziariamente il padre in difficolt\u00e0, fonda una societ\u00e0 e imposta gli aristocratici come soci in affari.\nLa rovina di Wokulski mette in evidenza il tema dominante del romanzo, e cio\u00e8 l'inerzia della societ\u00e0 polacca.\nTraduzioni.\n\"La bambola\" \u00e8 stato tradotto in diciotto lingue: bulgaro, ceco, inglese, estone, francese, georgiano, tedesco, ungherese, italiano, lettone, lituano, rumeno, russo, serbo-croato, slovacco, sloveno, ucraino ed esperanto"}
{"id": "5216809", "revid": "787565", "url": "https://it.wikipedia.org/wiki?curid=5216809", "title": "Francesca Fermi", "text": "Inizia ad allenarsi nel 1989, nel 1995 partecipa per la prima volta ai campionati mondiali di pattinaggio di figura in coppia con Andrea Baldi classificandosi 25\u00ba. L'anno successivo invece gareggia ai campionati europei arrivando 17\u00ba. Nel 1997 prende parte ai campionati italiani con un terzo posto; cos\u00ec come l'anno dopo. Nel 1999 colleziona due partecipazioni rispettivamente agli europei (18 posto) e ai mondiali (21 posto) insieme a Diego Rinaldi.\nSuccessivamente lascia la carriera di danzatrice su ghiaccio per dedicarsi agli studi."}
{"id": "5216810", "revid": "4175", "url": "https://it.wikipedia.org/wiki?curid=5216810", "title": "Federazione Monegasca di Rugby", "text": ""}
{"id": "5216813", "revid": "767487", "url": "https://it.wikipedia.org/wiki?curid=5216813", "title": "Giuseppe Chittolina", "text": "Carriera.\nA partire dal 1926 disputa due campionati nelle file del Vado, per poi indossare la maglia della Dominante dopo la fusione del 1927 dell'Andrea Doria con la Sampierdarenese, disputando un campionato di Divisione Nazionale e uno di Serie B.\nNel 1933 ritorna al Vado, con cui disputa da titolare sete campionati di Serie C.\nMuore nel 1946, in un incidente di gioco con la maglia del Vado.\nNel 1978 gli \u00e8 stato intitolato lo stadio comunale di Vado Ligure."}
{"id": "5216823", "revid": "1714590", "url": "https://it.wikipedia.org/wiki?curid=5216823", "title": "Il grande romanzo americano", "text": "Il grande romanzo americano (in originale \"The Great American Novel\") \u00e8 un romanzo di Philip Roth pubblicato nel 1973. Il libro si rif\u00e0 fin dal titolo al tentativo di narrare la storia americana attraverso lo sport nazionale del baseball, come avevano fatto gi\u00e0 \"Il migliore\" di Bernard Malamud (1952) e \"Il gioco di Henry\" di Robert Coover (1968), ma con maggiore comicit\u00e0.\nTrama.\nIl romanzo ha a che fare con la Patriot League, lega americana di baseball, e con un complotto comunista per eliminarne la storia perch\u00e9 si \u00e8 trasformata in un'organizzazione apertamente anti-americana. La squadra dei Mundys di Port Ruppert (New Jersey), inventata dall'autore con giocatori improbabili e picareschi, presta il proprio stadio al Dipartimento della Guerra degli Stati Uniti all'inizio del 1943 affinch\u00e9 possa essere usato come luogo di incontro dei soldati prima di imbarcarsi per la guerra, e gli atleti sono costretti a giocare, per la prima volta permanentemente in giro, quali ospiti. Il narratore, tale \"Word\" Smith, \u00e8 un giornalista sportivo in pensione, ricco di aneddoti sarcastici legati alla storia dello sport, che viaggia con loro."}
{"id": "5216828", "revid": "6923", "url": "https://it.wikipedia.org/wiki?curid=5216828", "title": "Lake House", "text": "La Lake House \u00e8 una casa di campagna inglese in stile elisabettiano del 1578, situata nella contea del Wiltshire, a circa a nord di Salisbury. Si tratta di un Monumento classificato (Grade I).\nLa casa \u00e8 stata acquistata dal musicista Sting e da sua moglie Trudie Styler nei primi anni novanta. Sting ha qui registrato il suo album \"Ten Summoner's Tales\"."}
{"id": "5216831", "revid": "4711", "url": "https://it.wikipedia.org/wiki?curid=5216831", "title": "Alt\u0131nordu S.K.", "text": ""}
{"id": "5216834", "revid": "295403", "url": "https://it.wikipedia.org/wiki?curid=5216834", "title": "FC Montr\u00e9al", "text": "L'FC Montr\u00e9al era un club calcistico canadese con sede a Montr\u00e9al, che ha militato per due stagioni nella United Soccer League. Il club era la squadra riserve dell'Impact de Montr\u00e9al, squadra della massima serie nordamericana. Con l'Impact condivideva la propriet\u00e0, lo staff tecnico e le strutture di gioco.\nStoria.\nI precedenti.\nL'esigenza di far giocare con regolarit\u00e0 i giovani calciatori, in modo da garantire loro un processo di crescita, aveva gi\u00e0 portato la dirigenza dell'Impact de Montr\u00e9al a costituire una squadra riserve. Infatti negli anni che vanno dal 2006 al 2009 la squadra della vicina citt\u00e0 di Trois-Rivi\u00e8res, l'Attak, aveva svolto questa funzione, disputando la Canadian Soccer League, un campionato semiprofessionistico canadese di terza serie. Nel 2010 nacque il vero e proprio settore giovanile del club, l'Acad\u00e9mie, la cui selezione Under-21 sostitu\u00ec l'Attak nella Canadian Soccer League disputandovi tre stagioni. Nel 2013 l'Under-21 non prese parte ad alcun torneo, mentre nel 2014 venne trasformata in Under-23 ed iscritta alla USL Premier Development League.\nA partire dalla propria iscrizione alla MLS nel 2012, l'Impact per tre stagioni ha avuto anche una squadra iscritta al campionato riserve della lega.\nLe due stagioni in USL.\nA partire dalla stagione 2015 la MLS ha deciso di chiudere il campionato riserve, visto anche l'accordo siglato con la United Soccer Leagues, la lega che organizza il campionato di terza divisione negli Stati Uniti. Grazie a quest'accordo infatti tutti i club della MLS, anche quelli canadesi, possono affiliarsi a un club della United Soccer League o iscrivere direttamente una squadra riserve. L'Impact, per avere maggior controllo sulla crescita dei propri giocatori, ha inizialmente optato proprio per la seconda opzione; cos\u00ec in una conferenza stampa nel settembre del 2014 il presidente Joey Saputo ha ufficializzato la nascita dell'FC Montr\u00e9al dalla fusione della squadra riserve con l'Under-23. La squadra \u00e8 stata ufficialmente ammessa al campionato nel novembre dello stesso anno.\nA partire dalla stagione 2017, visto l'ingresso nella USL dell'Ottawa Fury, l'Impact ha preferito dar vita ad un accordo di affiliazione con quest'ultima franchigia sospendendo le operazioni dell'FC Montr\u00e9al.\nStrutture.\nNel 2016 l'FC Montr\u00e9al ha disputato le gare casalinghe al Complexe sportif Claude-Robillard. Nel corso della stagione precedente, a causa di alcuni lavori al Claude-Robillard, la squadra ha giocato allo Stade Saputo o nel campo limitrofo ad esso. Gli allenamenti si svolgevano nella Caserne L\u00e9tourneux, insieme alla squadra maggiore."}
{"id": "5216839", "revid": "287204", "url": "https://it.wikipedia.org/wiki?curid=5216839", "title": "St. Vincent", "text": ""}
{"id": "5216841", "revid": "287204", "url": "https://it.wikipedia.org/wiki?curid=5216841", "title": "Archivio Gonzaga di Mantova", "text": "L'Archivio Gonzaga di Mantova contiene i documenti relativi alla dinastia dei Gonzaga e include sia carte di data anteriore all'avvento della famiglia al potere nel 1328 sia successive alla data di caduta della dinastia (1708) e conservati anticamente nella \"Magna Domus\". Esso comprende l'archivio segreto del Marchesato di Mantova e successivamente del Ducato. Fu soggetto a due incendi nel 1413 e nel 1448 che distrussero importanti documenti.\nNel 1760 sub\u00ec una prima sistemazione e classificazione che comprende ventidue classi (A-Z), ed una successiva iniziata nel 1775. Nel 1785 tutto l'archivio venne concentrato nelle sale inferiori del castello di San Giorgio, che assunse la denominazione di \"Archivio di Governo\". Nel 1865 venne consegnato al municipio di Mantova e nel 1883 portato nel Palazzo degli Studi, dove attualmente si trova (Archivio di Stato di Mantova)."}
{"id": "5216847", "revid": "767487", "url": "https://it.wikipedia.org/wiki?curid=5216847", "title": "Richard Rainer Barker", "text": "Carriera.\nHa esordito in Nazionale nel 1895."}
{"id": "5216848", "revid": "599013", "url": "https://it.wikipedia.org/wiki?curid=5216848", "title": "Hajime Isogai", "text": "Biografia.\nIsogai \u00e8 nato a Nobeoka, nella prefettura di Miyazaki, il 26 ottobre 1871 ed era il figlio maggiore di Tsunehisa Isogai, \"Hanshi\" (lett. \"insegnante degli insegnanti\") dello stile Sekiguchi-ry\u016b di Jujutsu.\nNel 1891 si trasferisce a Tokyo e si unisce al K\u014dd\u014dkan, il QG del Judo, dove studia direttamente sotto Jigor\u014d Kan\u014d, l'inventore della disciplina. Nel 1893 divenne insegnante di Judo nel terzo liceo di Kyoto e nel 1899 fu nominato professore nell'organizzazione di arti marziali Dai Nippon Butoku Kai.\nIsogai \u00e8 stato promosso al decimo dan, il grado pi\u00f9 alto del Judo, il 22 dicembre 1937: all'epoca \u00e8 stato la seconda persona ad aver ottenuto questo grado e la prima persona vivente ad essere presentato con esso.\n\u00c8 considerato uno dei maggiori esperti nel \"ne-waza\", la lotta a terra, ed \u00e8 altres\u00ec ritenuto l'inventore della proiezione nota come \"hane goshi\"."}
{"id": "5216851", "revid": "1494169", "url": "https://it.wikipedia.org/wiki?curid=5216851", "title": "Nere", "text": ""}
{"id": "5216852", "revid": "287204", "url": "https://it.wikipedia.org/wiki?curid=5216852", "title": "N\u00e8re (fiume)", "text": ""}
{"id": "5216853", "revid": "38120", "url": "https://it.wikipedia.org/wiki?curid=5216853", "title": "N\u00e8re", "text": ""}
{"id": "5216862", "revid": "287204", "url": "https://it.wikipedia.org/wiki?curid=5216862", "title": "Alvaro Siza", "text": ""}
{"id": "5216872", "revid": "767487", "url": "https://it.wikipedia.org/wiki?curid=5216872", "title": "Percy Walters", "text": "Carriera.\nClub.\nHa sempre giocato nel campionato inglese.\nNazionale.\nHa disputato 13 incontri con la Nazionale."}
{"id": "5216879", "revid": "1543377", "url": "https://it.wikipedia.org/wiki?curid=5216879", "title": "Ferro-ferri-holmquistite", "text": "La ferro-ferri-holmquistite \u00e8 un minerale ipotetico classificato come anfibolo appartenente al sottogruppo degli anfiboli di litio.\nI minerali ipotetici sono nomi assegnati dall'IMA ai termini di una serie non ancora trovati in natura oppure a sostanze artificiali per cui si presume anche l'esistenza in natura."}
{"id": "5216883", "revid": "767487", "url": "https://it.wikipedia.org/wiki?curid=5216883", "title": "Associazione Calcio Monza 1949-1950", "text": "Questa voce raccoglie le informazioni riguardanti l'Associazione Calcio Monza nelle competizioni ufficiali della stagione 1949-1950.\nStagione.\nNella stagione 1949-1950 il Monza disputa il girone A della Serie C, con 51 punti ottiene il quinto posto nel torneo a 22 squadre. Seregno e Mortara vincono il campionato appaiate a 55 punti, ma il Mortara rinuncia a disputare lo spareggio promozione lasciando campo libero al Seregno, terza il Crema e quarta la Sanremese, entrambe con 52 punti.\nIl Monza \u00e8 affidato ad Annibale Frossi e seguendo le sue direttive disputa un ottimo campionato, gioca bene e crea entusiasmo nei tifosi che per alcuni mesi cullano il sogno della Serie B. Nelle partite in casa \u00e8 un rullo compressore e ottiene 18 vittorie su 21 gare, in trasferta al contrario fatica assai, perdendo 10 incontri su 21 giocati. Stagione caratterizzata dalle molte segnature, su tutti la prestazione straordinaria di Bruno Dazzi autore di 34 reti in 41 partite disputate, bene anche Paride De Luca autore di 13 reti e Guido Soldani con 11 centri."}
{"id": "5216884", "revid": "729019", "url": "https://it.wikipedia.org/wiki?curid=5216884", "title": "Panzer-Selbstfarhlafette II", "text": "Il 7,5 cm Kanone L/41 auf Zugkraftwagen 5t (HKp 902) o Panzer-Selbstfahrlafette II, abbreviato in Pz.Sfl. II fu un prototipo di cacciacarri semicingolato realizzato dalla Germania nazista. Furono prodotti due prototipi, inviati in Nordafrica per prove sul campo. Nessuno dei due esemplari sopravvisse alla sperimentazione.\nStoria.\nLo sviluppo del \"Pz.Sfl. II\" inizi\u00f2 nel 1936, quando alla B\u00fcssing-NAG venne assegnato un contratto per la progettazione di un avanzato scafo semicingolato per cacciacarri con motore posteriore. Il veicolo, con denominazione aziendale \"HKp 902\", fu prodotto in quattro prototipi n. 9009-2012, due dei quali armati con cannone Rheinmetall-Borsig da 75 mm, lungo 40 calibri, montato in una bassa torretta a cielo aperto.\nI due prototipi armati, completati nel 1941, furono assegnati ad un plotone del \"Panzerj\u00e4ger-Abteilung 605\" (battaglione armi anticarro) dell'Africa Korps. Il primo \"Pz.Sfl. II\" arriv\u00f2 al reparto il 17 gennaio 1942, mentre il secondo non giunse a Tripoli fino al 23 febbraio 1942. L'8 marzo 1942 il plotone fu trasferito al \"Kampfstaffel des Oberbefehlshaber Panzerarmee Afrika\" (gruppo di battaglia del comando della Panzerarmee Afrika), alle dirette dipendenze di Erwin Rommel. Al 25 maggio, all'inizio dell'Operazione Venezia durante la battaglia di Ain el-Gazala, solo un veicolo risultava operativo; l'altro venne catturato dagli inglesi, come risulta da alcune foto. Pochi giorni, il 5 giugno, i registri del \"Kampfstaffel\" riportavano che l'unico semicingolato rimasto era andato perduto dopo aver messo fuori combattimento tre carri nemici.\nTecnica.\nL'elevazione dell'arma era compresa tra -8\u00b0 e +20\u00b0. Essa sparava un proiettile APCBC da 6,8 kg tipo \"K.Gr. rot Pz.\" ad una velocit\u00e0 alla volata di 685 m/s ed una granata HE tipo \"Sprenggranate\" da 5,85 kg alla velocit\u00e0 iniziale di 485 m/s. Ogni mezzo trasportava 35 colpi a bordo. La corazzatura, progettata per resistere ai proiettili perforanti da 7,92 mm, era spessa 20 mm sulla parte frontale, 14,5-10 mm sui fianchi, 10 m posteriormente, 10,5 mm superiormente e 5,5 mm sul fondo."}
{"id": "5216886", "revid": "4175", "url": "https://it.wikipedia.org/wiki?curid=5216886", "title": "Federazione di rugby a 15 di San Marino", "text": ""}
{"id": "5216887", "revid": "253269", "url": "https://it.wikipedia.org/wiki?curid=5216887", "title": "Robert Stanton", "text": ""}
{"id": "5216889", "revid": "661526", "url": "https://it.wikipedia.org/wiki?curid=5216889", "title": "Discografia dei The Script", "text": "La discografia dei The Script, gruppo musicale irlandese attivo dal 2001, si compone di sei album in studio, una raccolta, quattro EP e ventidue singoli."}
{"id": "5216894", "revid": "28592", "url": "https://it.wikipedia.org/wiki?curid=5216894", "title": "Metodo empirico", "text": ""}
{"id": "5216895", "revid": "1728", "url": "https://it.wikipedia.org/wiki?curid=5216895", "title": "Daphnaeus Arcuarius", "text": ""}
{"id": "5216896", "revid": "28592", "url": "https://it.wikipedia.org/wiki?curid=5216896", "title": "Infanta di Portogallo", "text": ""}
{"id": "5216899", "revid": "78480", "url": "https://it.wikipedia.org/wiki?curid=5216899", "title": "Val di Sabbio", "text": ""}
{"id": "5216900", "revid": "116578209", "url": "https://it.wikipedia.org/wiki?curid=5216900", "title": "Infante (disambigua)", "text": ""}
{"id": "5216908", "revid": "1982", "url": "https://it.wikipedia.org/wiki?curid=5216908", "title": "Cunna", "text": ""}
{"id": "5216911", "revid": "1632387", "url": "https://it.wikipedia.org/wiki?curid=5216911", "title": "Blaqk Audio", "text": "I Blaqk Audio sono un duo musicale di musica elettronica statunitense.\nBiografia.\nIl duo, formato da Davey Havok e Jade Puget, si \u00e8 formato nel 2001 a Oakland (California). Entrambi i musicisti fanno anche parte degli AFI.\nL'attivit\u00e0 della band per\u00f2 \u00e8 partita ufficialmente nel 2006 e nell'agosto 2007 \u00e8 uscito l'album d'esordio \"CexCells\" (Interscope Records).\nNel 2011 appaiono nella colonna sonora del film \"Abduction - Riprenditi la tua vita\" e di quella del videogioco \"\".\nNel settembre 2012, dopo aver firmato un contratto con la Superball Music, pubblicano il loro secondo album \"Bright Black Heaven\". Successivamente, vengono pubblicati altri due album: Material nel 2016 e Only Things We Love nel 2019\nDiscografia.\nAlbum in studio\nSingoli"}
{"id": "5216924", "revid": "6923", "url": "https://it.wikipedia.org/wiki?curid=5216924", "title": "Too Much of Nothing", "text": "Too Much of Nothing \u00e8 un brano musicale composto nel 1967 da Bob Dylan durante il suo periodo di autoimposto esilio dalle scene a seguito dell'incidente motociclistico del 29 luglio 1966. La canzone venne originariamente incisa da Dylan e The Band durante le celebri \"sessioni in cantina\" dell'estate 1967, parte delle quali (inclusa questa traccia) furono pubblicate nel 1975 sull'album \"The Basement Tapes\".\nIl brano.\nUno dei temi maggiormente ricorrenti nei \"The Basement Tapes\" \u00e8 la paura del \"nulla\". Shelton sente in questo brano altri riferimenti al \"Re Lear\", dove Lear dice alla figlia Cordelia: \"Niente viene dal niente\" (atto I, scena 1). Marcus asserisce che questa fu una delle prime tracce incise alla fine dell'estate '67, in agosto o settembre 1967. Egli scrisse che queste canzoni sono contraddistinte dal fatto di essere \"suonate lentamente, e cantate in tono lamentoso\". La voce di Dylan \u00e8 tenuta su registri acuti e costantemente sul punto di \"spezzarsi\", sorretta non dal ritmo o dalla melodia ma dalla scoperta del vero significato di quello che viene cantato. L'accompagnamento al coro di Richard Manuel e Rick Danko \u00e8 costituito anch'esso da voci acute, anche pi\u00f9 esposte\".\nCover.\nNel novembre 1967, la canzone fu un successo da Top 40 per Peter, Paul and Mary. Nel testo originale di Dylan, il ritornello cita due nomi di donna: \"\u00abSay hello to Valerie/Say hello to Vivien/Send them all my salary/On the waters of oblivion\u00bb\", invece nella versione di Peter, Paul and Mary venne cambiato il secondo nome da \"Vivien\" a \"Marion\" con grande disappunto di Dylan. Secondo il membro del trio Paul Stookey, fu questo episodio che allontan\u00f2 Bob Dylan dal gruppo: \"diventammo semplicemente altri tizi che rifacevano le sue canzoni\". Patrick Humphries ha fatto notare che, consapevolmente o meno, i nomi delle due donne citate nella versione originale di Dylan corrispondono a quelli delle due mogli del poeta T. S. Eliot.\nLa canzone apparve anche sull'album di debutto degli Spooky Tooth \"It's All About\", sul primo album dei Fotheringay, e in \"Black Claw &amp; Country Fever\" di Albert Lee. Tutte e tre le versioni sostituiscono il nome \"Vivien\" con \"Marion\"."}
{"id": "5216927", "revid": "1748167", "url": "https://it.wikipedia.org/wiki?curid=5216927", "title": "Timmy, Tommy e Jimmy", "text": "Timmy, Tommy e Jimmy sono tre personaggi immaginari dei fumetti e dei cartoni animati della Disney, noti come i tre porcellini e ispirati all'omonima fiaba europea; esordirono nel cortometraggio animato \"I tre porcellini\" del 1933, premiato con il premio Oscar.\nCaratterizzazione dei personaggi.\nIl primo porcellino (Timmy) suona il flauto e il secondo (Tommy) suona il violino, mentre il terzo (Jimmy) sacrifica il proprio tempo libero per costruire la casa di mattoni dove poi trovano rifugio anche i primi due porcellini meno assennati. I loro nomi originali rispecchiano le loro abilit\u00e0: Timmy si chiama Fifer Pig (\"maiale pifferaio\"), Tommy si chiama Fiddler Pig (\"maiale violinista\"), mentre Jimmy \u00e8 Practical Pig (\"maiale pratico\").\nSono perennemente in lotta contro il loro nemico Ezechiele Lupo che vorrebbe mangiarli, mentre suo figlio Lupetto \u00e8 un loro grande amico.\nInizialmente i porcellini avrebbero dovuto essere solo due nelle intenzioni di Walt Disney, ma poi fu Burt Gillett a spingere per lasciare il numero originale di tre.\nFilmografia.\nComprimari ricorrenti della serie \"House of Mouse - Il Topoclub\", compaiono anche nel film spin-off della serie \"Il bianco Natale di Topolino - \u00c8 festa in casa Disney\" (2001) e in alcuni episodi della serie animata \"I 7N\".\nAlcuni cameo nei corti \"Partita di polo\" e \"Il campione\" (entrambi del 1936), \"All Together\" (1942), nella sigla de \"Il club di Topolino\" negli anni Cinquanta e nel film \"Chi ha incastrato Roger Rabbit\" (1988).\nAltri media.\nFumetti\nDopo le apparizioni nei corti animati, sono stati protagonisti di diverse storie a fumetti (per lo pi\u00f9 brevi), pi\u00f9 di 1000 dal 1936 a oggi.\nVideogiochi\nCompaiono inoltre nel videogioco \"Epic Mickey 2 - L'avventura di Topolino e Oswald\".\nAccoglienza.\nL'animatore Chuck Jones ha rimarcato la portata storica dei tre porcellini:\nSecondo il critico Marco Giusti, invece, i porcellini risultano \u00abun po' antipatici nella loro continua vittoria, ma perfetti coi codini a ricciolo, le camicette, i fiocchi, i cappellini\u00bb."}
{"id": "5216929", "revid": "1272592", "url": "https://it.wikipedia.org/wiki?curid=5216929", "title": "I tre porcellini (disambigua)", "text": ""}
{"id": "5216934", "revid": "38120", "url": "https://it.wikipedia.org/wiki?curid=5216934", "title": "Tre Porcellini", "text": ""}
{"id": "5216941", "revid": "767487", "url": "https://it.wikipedia.org/wiki?curid=5216941", "title": "Arthur Dunn", "text": "Carriera.\nHa esordito in Nazionale nel 1883."}
{"id": "5216944", "revid": "599013", "url": "https://it.wikipedia.org/wiki?curid=5216944", "title": "Here's What I Believe", "text": "Here's What I Believe \u00e8 il terzo album discografico in studio (il quarto comprendendo uno natalizio) del cantante inglese Joe McElderry, pubblicato nel 2012.\nIl disco.\nIl disco \u00e8 stato pubblicato dalla Decca Records. Si tratta del primo album in cui sono presenti canzoni scritte dallo stesso McElderry. Il primo singolo, la \"title-track\" \"Here's What I Believe\", \u00e8 stato diffuso nell'agosto 2012, mentre in novembre \u00e8 stato pubblicato il brano \"Rescue Us\".\nNel disco \u00e8 presente anche una cover di \"E penso a te\" di Lucio Battisti e Mogol. Vi sono anche altre cover come \"Skyscraper\" di Demi Lovato, \"I Look to You\" di Whitney Houston (scritta da R. Kelly) e \"Love of My Life\" dei Queen.\nAl disco ha collaborato anche Ludovico Einaudi."}
{"id": "5216959", "revid": "15756", "url": "https://it.wikipedia.org/wiki?curid=5216959", "title": "Associazione Calcio Monza 1948-1949", "text": "Questa voce raccoglie le informazioni riguardanti l'Associazione Calcio Monza nelle competizioni ufficiali della stagione 1948-1949.\nStagione.\nNella stagione 1948-1949 il Monza disputa il girone A del torneo di Serie C, quattro gironi a livello nazionale, un torneo massacrante con 22 squadre e quindi 42 giornate. Con 42 punti il Monza si piazza a met\u00e0 classifica. A vincere il girone A \u00e8 stato il Fanfulla di Lodi con 56 punti, un punticino in pi\u00f9 del Savona, i bianconeri lodigiani hanno ottenuto la promozione in Serie B.\nIn casa monzese ha inizio il quinquennio di Giuseppe Borghi alla presidenza, mentre Oreste Barale \u00e8 il nuovo allenatore. Il nuovo campionato di Serie C \u00e8 molto competitivo, la squadra viene rinforzata in ogni reparto, con venti reti il miglior realizzatore stagionale \u00e8 Bruno Dazzi, in doppia cifra come segnature anche Angelo Redaelli, Luigi Del Signore e Paride De Luca. L'attacco monzese \u00e8 una mitraglia con 82 reti, ma la difesa risulter\u00e0 una delle peggiori del torneo impedendo alla squadra di lottare per il vertice."}
{"id": "5216962", "revid": "767487", "url": "https://it.wikipedia.org/wiki?curid=5216962", "title": "Leaves of a Romance", "text": "Leaves of a Romance \u00e8 un cortometraggio muto del 1911 diretto da Edwin S. Porter.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 7 ottobre 1911."}
{"id": "5216965", "revid": "729019", "url": "https://it.wikipedia.org/wiki?curid=5216965", "title": "Sd.Kfz. 4", "text": "Il Sonderkraftfahrzeug 4 Gleisketten-Lastkraftwagen o \"Sd.Kfz. 4\" era un veicolo blindato da combattimento della fanteria semicingolato impiegato durante la seconda guerra mondiale dalla Germania nazista, facente parte della famiglia dei Maultier. Il nome di fabbrica assegnatogli dalla Mercedes-Benz era L4500R.\nStoria.\nIl \"Sd.Kfz. 4\" fu sviluppato dopo l'invasione dell'URSS del 1941 per operare su ghiaccio e fango, nei quali rimanevano impantanati gli autocarri commerciali fino ad allora usati dai reparti della sussistenza tedeschi. Esso impiegava il telaio dell'autocarro 4 \u00d7 2 Mercedes-Benz L4500S, con l'asse posteriore sostituito da sospensioni tipo Horstmann per cingoli. Un'altra azienda produttrice di autocarri da 4,5 tonnellati, la B\u00fcssing, pianific\u00f2 una simile conversione del suo B\u00fcssing-NAG L4500S, che per\u00f2 non ebbe seguito. Nel 1944 furono prodotti in totale 22.500 Maultier, dei quali 1.480 nella versione \"Sd.Kfz. 4\".\nLa maggioranza dei semicingolati della famiglia Maultier montava una meccanica di tipo inglese Carden-Loyd, mentre il \"L4500R\" usava il treno di rotolamento del Pz.Kpfw. II. Il motore 6-cilindri accoppiato ad una trasmissione con 5 marce avanti ed una indietro. Tutti i mezzi erano equipaggiati con una radio FuG Spr G f. L'armamento della versione base era costituito da una mitragliatrice calibro 7,92 mm MG 34 o MG 42, con angolo di tiro di 270\u00b0 ed elevazione -12\u00b0/+80\u00b0.\nSd.Kfz. 4/1.\nAlla Opel nel 1943 venne ordinata una versione del \"Sd.Kfz. 4\" armata con il lanciarazzi 15 cm Panzerwerfer 42. Questo veicolo, designato Sd.Kfz. 4/1, fu prodotto in circa 300 esemplari; a causa del peso aggiuntivo dovuto al lanciarazzi, la velocit\u00e0 massima scendeva a soli 40 km/h."}
{"id": "5216966", "revid": "228587", "url": "https://it.wikipedia.org/wiki?curid=5216966", "title": "Partecipanti al Tour de France 1904", "text": "Qui di seguito viene riportato l'elenco dei partecipanti al Tour de France 1904. Partirono da Montgeron 88 corridori, conclusero la corsa a Parigi 15 ciclisti."}
{"id": "5216967", "revid": "767487", "url": "https://it.wikipedia.org/wiki?curid=5216967", "title": "DJ Drama", "text": "Biografia.\nHa collaborato con tantissimi esponenti del mondo hip hop statunitense, in particolare ha lavorato con T.I. e Lil Wayne per diversi mixtape, ma anche con OutKast, Snoop Dogg, Chris Brown, Fabolous, Wiz Khalifa, Akon, Diddy, Twista, Nelly, Big Boi, Trey Songz, 2 Chainz, Big Sean, Ludacris, Young Jeezy, Tyga, Tyler, The Creator."}
{"id": "5216972", "revid": "1601148", "url": "https://it.wikipedia.org/wiki?curid=5216972", "title": "James Gordon (attore)", "text": "Era sposato con l'attrice Mabel Van Buren."}
{"id": "5216974", "revid": "87871505", "url": "https://it.wikipedia.org/wiki?curid=5216974", "title": "Richard Evans", "text": "Carriera.\nEvans entr\u00f2 a far parte del Foreign Office nel 1952. Come ambasciatore in Cina ag\u00ec come il principale rappresentante della delegazione britannica nei negoziati sulla questione sino-britannica della sovranit\u00e0 di Hong Kong.\nIn realt\u00e0, gran parte dei negoziati iniziarono dal suo predecessore Sir Percy Cradock e, quindi, la principale missione di Evans e del suo team, era quella di redigere le clausole della dichiarazione comune con le controparti cinesi all'interno di un periodo di tempo limitato. La serie di trattative si \u00e8 conclusa con la firma formale della dichiarazione comune del primo ministro britannico Margaret Thatcher e il premier cinese Zhao Ziyang a Pechino il 19 dicembre 1984, un trattato che conferm\u00f2 il trasferimento di sovranit\u00e0 di Hong Kong dalla Gran Bretagna alla Cina nel 1997.\nEvans partecip\u00f2 all'organizzazione di una serie di visite ufficiali di alto rango, come la storica visita di Elisabetta II in Cina nel mese di ottobre 1986. In pensione, ha scritto una biografia sul leader nazionale cinese Deng Xiaoping."}
{"id": "5216984", "revid": "640277", "url": "https://it.wikipedia.org/wiki?curid=5216984", "title": "Kepler-90", "text": "Kepler-90 (o KOI-351) \u00e8 una stella situata nella costellazione del Dragone, a 2500 anni luce circa dal sistema solare. Nel 2013, attorno alla stella, una nana gialla simile al Sole, \u00e8 stato scoperto un sistema planetario composto da sette pianeti, che presenta diverse analogie con il sistema solare, in quanto i pianeti interni, considerando le loro dimensioni, sono probabilmente di tipo roccioso, mentre i pianeti pi\u00f9 esterni sono giganti gassosi. La scoperta \u00e8 avvenuta con il metodo del transito grazie al telescopio spaziale Kepler. Un ottavo pianeta, il terzo in ordine esterno, \u00e8 stato scoperto a dicembre 2017 grazie ad un algoritmo di ricerca automatico (\"machine learning\") sviluppato da Google.\nSistema planetario.\nIl sistema si distingue per la configurazione che presenta una similitudine col sistema solare, dove i pianeti pi\u00f9 prossimi alla stella sono pianeti rocciosi, o super Terre o nel caso di quelli centrali dei mininettuno, mentre i due pianeti esterni sono invece giganti gassosi. Una differenza col sistema solare consiste nel fatto che questo sistema \u00e8 pi\u00f9 compatto, infatti Kepler-90 h, il pi\u00f9 esterno, dista 1,01 UA dalla stella madre, ossia si trova a una distanza simile a quella della Terra dal Sole. Solo quest'ultimo pianeta quindi \u00e8 nei pressi del limite interno della zona abitabile, dove potrebbe esistere acqua liquida in superficie di una sua eventuale luna, visto che il pianeta \u00e8 un gigante gassoso. L'Enciclopedia dei pianeti extrasolari stima una temperatura d'equilibrio di 292 K per il pianeta pi\u00f9 esterno, senza cio\u00e8 tener conto dell'effetto serra causato dall'eventuale presenza di atmosfera, che aumenterebbe la temperatura cos\u00ec come avviene per la Terra e, in misura maggiore, per Venere.\nUna stima molto approssimativa delle masse di Cabrera \"et al.\" va dalle 3 M\u2295 dei pianeti pi\u00f9 interni, alle 10 M\u2295 dei tre pianeti centrali fino a 0,7-0,8 della massa di Nettuno e di quella di Giove, rispettivamente, per i due giganti gassosi pi\u00f9 esterni Kepler-90 g e Kepler-90 h. \nUno studio del 2020 basato sulle variazioni dei tempi di transito ha calcolato una massa per i pianeti g e h rispettivamente di e di . Per questo il pianeta g \u00e8 stato indicato come un super puffy, pianeti poco densi la cui atmosfera ricca di gas volatili come idrogeno ed elio si \u00e8 \"gonfiata\" a causa della temperatura relativamente elevata. Il suo raggio \u00e8 infatti 8,1 volte quello terrestre, vale a dire pi\u00f9 del doppio di quello di Nettuno, ma la sua massa \u00e8 minore rispetto al gigante ghiacciato del sistema solare (il raggio di Nettuno \u00e8 di la sua massa di ), cos\u00ec che la sua densit\u00e0 media \u00e8 appena di . Per comparazione Saturno, il pianeta meno denso del sistema solare, ha una densit\u00e0 di . I due pianeti esterni sono anche in risonanza orbitale tra loro in un rapporto di 2:3."}
{"id": "5217007", "revid": "767487", "url": "https://it.wikipedia.org/wiki?curid=5217007", "title": "Eiga HappinessCharge Pretty Cure! - Ningy\u014d no Kuni no ballerina", "text": " \u00e8 un film del 2014 diretto da Chiaki Kon.\n\u00c8 il diciassettesimo film d'animazione tratto dal franchise \"Pretty Cure\" di Izumi T\u014dd\u014d e l'unico relativo all'undicesima serie \"HappinessCharge Pretty Cure!\".\nTrama.\nSventato il pericolo di un Saiark nella citt\u00e0 di Funabashi, Megumi, Hime, Yuko e Iona notano, nell'atto di riordinare il materiale di scena di una rappresentazione fatta con le bambole all'asilo di Pikarigaoka, una bambola mai vista prima che si mette a parlare, dicendo loro di chiamarsi Tsumugi e di essere venuta dal Regno delle Bambole per chiedere aiuto alle Pretty Cure contro i Saiark che minacciano anche il suo regno. A destinazione, Tsumugi assume forma umana e le Pretty Cure incontrano il principe Zeke, del quale Hime s'innamora, ignare di essere cadute in una trappola; vengono, infatti, presto separate e costrette a combattere da sole, mentre Seiji, Ribbon, Glasan e Blue fatti prigionieri. Durante la battaglia, Tsumugi dice a Cure Lovely che non pu\u00f2 rendere tutti felici come vuole, svelandole che lei e gli altri abitanti sono in combutta con il nemico. Le racconta inoltre che il suo sogno \u00e8 sempre stato quello di fare la ballerina, ma che non c'\u00e8 riuscita a causa di un problema ai piedi che l'ha costretta su una sedia a rotelle e ha trovato conforto soltanto in Black Fang, il quale ha creato per lei il mondo fantastico che \u00e8 il Regno delle Bambole, dove i suoi giocattoli preferiti hanno preso vita e lei pu\u00f2 danzare liberamente, a patto, per\u00f2, che le Pretty Cure non lo avessero sconfitto, altrimenti quel mondo sarebbe sparito e lei sarebbe tornata alla solitudine del mondo reale. Black Fang avverte la presenza delle Leggendarie Guerriere e si presenta loro, catturando anche la stessa Tsumugi, che infine si rende conto di essere stata ingannata per tutto il tempo e riconosce la sincerit\u00e0 e la generosit\u00e0 delle Pretty Cure. Nel tentativo di fermare Black Fang dall'accrescere enormemente il suo potere, la Miracle Dress Light e lo Shining Make Dresser donano l'energia necessaria a Cure Lovely per trasformarsi in Super Happiness Lovely e unirsi alle altre Pretty Cure per sconfiggerlo. La maledizione che bloccava i piedi di Tsumugi viene cos\u00ec sciolta e la bambina si risveglia a letto nella sua cameretta, con accanto la bambola del principe Zeke, che stringe a s\u00e9 in segno di ringraziamento verso Megumi non solo per averla salvata, ma anche per averla resa pi\u00f9 altruista e responsabile. Libera di poter tornare a camminare, Tsumugi partecipa a un saggio di danza a cui assistono sia i genitori che le amiche, ma anche Megumi e le altre.\nColonna sonora.\nSigle.\nLa sigla originale di apertura \u00e8 composta da Yasuo Kosugi con il testo di Kumiko Aoki, mentre quella di chiusura da Hizashi con il testo di Natsumi Tadano.\nDistribuzione.\nIl film \u00e8 stato proiettato per la prima volta nelle sale cinematografiche giapponesi l'11 ottobre 2014. Il DVD e il Blu-ray sono usciti il 18 marzo 2015.\nI primi cinque minuti del lungometraggio sono stati presentati in esclusiva sul sito di Yahoo! Japan quattro giorni prima dell'uscita nelle sale, il 7 ottobre 2014, mentre un giorno prima Nico Nico Namahouso ha trasmesso in diretta streaming un programma di promozione con tre delle doppiatrici delle Pretty Cure, Megumi Nakajima, Megumi Han e Rina Kitagawa.\nAccoglienza.\nNel primo fine settimana di proiezione, il film si \u00e8 classificato al quinto posto nel box office giapponese, guadagnando 100.389.600 yen su un totale di 85.396 biglietti venduti, meno della met\u00e0 rispetto al film della serie dell'anno precedente, \"Eiga Dokidoki! Pretty Cure - Mana kekkon!!? Mirai ni tsunagu kib\u014d no dress\". L'incasso totale \u00e8 di 530 milioni di yen circa.\nAltri adattamenti.\nUn adattamento in cartaceo del film \u00e8 stato pubblicato da K\u014ddansha il 10 ottobre 2014 con ."}
{"id": "5217013", "revid": "151734", "url": "https://it.wikipedia.org/wiki?curid=5217013", "title": "Sulfametoxazolo", "text": ""}
{"id": "5217016", "revid": "119722982", "url": "https://it.wikipedia.org/wiki?curid=5217016", "title": "Foce", "text": "Per foce si intende la parte finale di un fiume o altro corso d'acqua il cui corso affluisce in un altro corso d'acqua oppure in un lago o in un mare. Esistono foci di tipo a delta fluviale e a estuario.\nDescrizione.\nFormazione.\nUna foce \u00e8 il risultato dell'ammassamento dei detriti di un fiume o di un corso d'acqua provenienti dalle montagne sul fondo del mare o di un lago.\nTipi di foce.\nLe foci si diversificano per via del moto ondoso del mare: sono deltizie quando il mare \u00e8 poco ondoso e forma isole con i detriti che si accumulano sul fondo del mare e il fiume si ramifica; sono invece a estuario quando sfociano soprattutto in un oceano perch\u00e9 un oceano ha il mare sempre ondoso, quindi i detriti si sedimentano ai lati della foce. Infatti queste ultime sono influenzate dalla marea."}
{"id": "5217021", "revid": "965985", "url": "https://it.wikipedia.org/wiki?curid=5217021", "title": "The Sound of the Life of the Mind", "text": "The Sound of the Life of the Mind \u00e8 il quarto album discografico del gruppo musicale rock statunitense Ben Folds Five, pubblicato nel 2012 a tredici anni di distanza dal precedente."}
{"id": "5217024", "revid": "767487", "url": "https://it.wikipedia.org/wiki?curid=5217024", "title": "Three of a Kind (film 1911 IMP)", "text": "Three of a Kind \u00e8 un cortometraggio muto del 1911. Il nome del regista non viene riportato nei credit del film.\nProduzione.\nIl film fu prodotto dall'Independent Moving Pictures Co. of America (IMP).\nDistribuzione.\nDistribuito dall'Universal Film Manufacturing Company, il film usc\u00ec nelle sale cinematografiche USA il 29 maggio 1911."}
{"id": "5217048", "revid": "4175", "url": "https://it.wikipedia.org/wiki?curid=5217048", "title": "International Rugby Board", "text": ""}
{"id": "5217050", "revid": "729019", "url": "https://it.wikipedia.org/wiki?curid=5217050", "title": "Sd.Kfz. 247", "text": "Il Sonderkraftfahrzeug 247 schwerer gel\u00e4ndeg\u00e4ngiger gepanzerter Personenkraftwagen o Sd.Kfz. 247 era una autoblindo comando impiegata dalla Wehrmacht. Prima della guerra furono prodotti 10 esemplari in configurazione 6\u00d74 denominate Ausf. A; a queste durante il conflitto si aggiunsero 58 Ausf. B in configurazione 4\u00d74.\nTecnica.\nIl \"Sd.Kfz. 247\" aveva una struttura blindata, a cielo aperto, su telaio ruotato. Visto il suo ruolo, il mezzo era disarmato; era infatti progettato come veicolo comando per battaglioni da ricognizione motorizzati, anche se nessuna delle due versioni ricevette apparati radio. La blindatura era pensata per resistere alle munizioni perforanti 7,92 \u00d7 57 IS a 30 metri di distanza. Testimonianze fotografiche mostrano che alcuni \"Ausf. B\" furono retrofittati con un apparato radio con antenna a forma di stella, installato nel compartimento equipaggio, e con piastre di corazzatura aggiuntiva imbullonate sulla piastra frontale dello scafo.\nAusf. A.\nLa Krupp costru\u00ec nel 1937 dieci modelli \"Ausf. A\" sul telaio 6\u00d74 del suo trattore d'artiglieria L 2 H 143. Il motore a 4 cilindri contrapposti Krupp M 305 da 3,5 litri di cilindrata, raffreddato ad aria, erogava 65 hp, spingendo il mezzo ad una velocit\u00e0 massima di 70 km/h con un'autonomia di 350\u00a0km. Come tutti gli veicoli basati su questo chassis, il mezzo dimostr\u00f2 capacit\u00e0 fuoristrada molto limitate, costringendo i conduttori a rimanere su strade e sentieri.\nAusf. B.\nDaimler-Benz realizz\u00f2 58 \"Ausf. B\" tra il 1941 ed il 1942 sul telaio 4\u00d74 della s.Pkw. Typ 1c. L'autoblindo montava un motore frontale Horch 8 cilindri da 3,8 a benzina; raggiungeva una velocit\u00e0 di 80\u00a0km/h, con un'autonomia di 400\u00a0km."}
{"id": "5217051", "revid": "324090", "url": "https://it.wikipedia.org/wiki?curid=5217051", "title": "Charmer", "text": "Charmer \u00e8 l'ottavo album discografico in studio della cantautrice statunitense Aimee Mann, pubblicato nel 2012.\nIl disco.\nIl disco \u00e8 stato registrato a Los Angeles e prodotto da Paul Bryan, bassista della Mann.\nVi ha partecipato James Mercer, frontman dei The Shins.\nNel video del singolo \"Charmer\" compare Laura Linney.\nIl secondo singolo \u00e8 \"Labrador\".\nTracce.\nTutte le tracce sono di Aimee Mann tranne dove indicato."}
{"id": "5217052", "revid": "767487", "url": "https://it.wikipedia.org/wiki?curid=5217052", "title": "Three of a Kind (film 1911 Dawley)", "text": "Three of a Kind \u00e8 un cortometraggio muto del 1911 diretto da J. Searle Dawley.\nProduzione.\nIl film fu prodotto dalla Edison Company. Venne girato al Garden of the Gods di Colorado Springs.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 21 ottobre 1911."}
{"id": "5217056", "revid": "580197", "url": "https://it.wikipedia.org/wiki?curid=5217056", "title": "Associazione Calcio Nard\u00f2 1968-1969", "text": "Questa voce raccoglie le informazioni riguardanti l'Associazione Calcio Nard\u00f2 nelle competizioni ufficiali della stagione 1968-1969."}
{"id": "5217059", "revid": "852729", "url": "https://it.wikipedia.org/wiki?curid=5217059", "title": "Palazzo de Amboage", "text": "Il Palazzo de Amboage \u00e8 un edificio civile situato a Madrid, sede dell'Ambasciata italiana nel Regno di Spagna dal 1939.\nStoria.\nIl palazzo, gi\u00e0 di propriet\u00e0 del marchese de Amboage, fu edificato nei primi anni del XX secolo dall'architetto spagnolo Joaqu\u00edn Roj\u00ed. Dal 1939 esso fu acquistato dal Governo italiano che ne fece la sede dell'Ambasciata d'Italia nel Regno di Spagna. Il complesso occupa un intero isolato della capitale spagnola comprendendo, oltre all'edificio principale, un giardino con un'estensione di 680 m\u00b2. Nel palazzo, oltre alla cancelleria diplomatica e alle sale di rappresentanza (impreziosite da numerose opere d'arte, perlopi\u00f9 in prestito temporaneo dai maggiori musei italiani), \u00e8 situata anche la residenza dell'Ambasciatore."}
{"id": "5217061", "revid": "6923", "url": "https://it.wikipedia.org/wiki?curid=5217061", "title": "Nazionale di hockey su pista della Norvegia", "text": "La nazionale di hockey su pista della Norvegia \u00e8 la selezione maschile di hockey su pista che rappresenta la Norvegia in ambito internazionale.\nHa preso parte al Campionato del mondo di hockey su pista nel 1954, 1955 e 1956 e ai Campionati europei di hockey su pista 1959\nAttualmente \u00e8 inattiva."}
{"id": "5217062", "revid": "324090", "url": "https://it.wikipedia.org/wiki?curid=5217062", "title": "Fucking Smilers", "text": "@#%&amp;*! Smilers (ossia Fucking Smilers) \u00e8 il settimo album discografico in studio della cantautrice statunitense Aimee Mann, pubblicato nel 2008.\nTracce.\nTutte le tracce sono di Aimee Mann tranne dove indicato."}
{"id": "5217068", "revid": "110157", "url": "https://it.wikipedia.org/wiki?curid=5217068", "title": "Cornamusa del Northumberland", "text": "La cornamusa del Northumberland (in inglese \"Northumbrian smallpipes\" o \"Northumbrian pipes\") \u00e8 uno strumento musicale britannico, appartenente alla famiglia delle cornamuse, originario del Northumberland, nel Nord Est dell'Inghilterra.\nSi tratta di un aerofono atipico, in quanto alimentato da un soffietto sotto il braccio e non dal soffio della bocca del musicista. Si tratta dell'unica cornamusa inglese che ha trasceso il tempo e continua a essere utilizzata ai giorni nostri."}
{"id": "5217069", "revid": "339392", "url": "https://it.wikipedia.org/wiki?curid=5217069", "title": "Tuba di Northumbrian", "text": ""}
{"id": "5217070", "revid": "767487", "url": "https://it.wikipedia.org/wiki?curid=5217070", "title": "Il tesoro della foresta pietrificata", "text": "Il tesoro della foresta pietrificata \u00e8 un film del 1965, diretto da Emimmo Salvi. Il film prende spunto dalla tetralogia (raccolta di 4 opere) de \"L'anello del Nibelungo\" di Richard Wagner, che viene utilizzata anche in vari punti della colonna sonora. In particolare viene utilizzata la famosissima \"Cavalcata delle Valchirie\".\nTrama.\nUn esercito vichingo deve attraversare la foresta pietrificata per sottrarre ai custodi Sigmund e Brunilde la spada d'oro e il tesoro dei Nibelunghi."}
{"id": "5217071", "revid": "530184", "url": "https://it.wikipedia.org/wiki?curid=5217071", "title": "Wind Waker HD", "text": ""}
{"id": "5217073", "revid": "287204", "url": "https://it.wikipedia.org/wiki?curid=5217073", "title": "Piliers de Tutelle", "text": " \nI Piliers de Tutelle (\"Pilastri di Tutela\") erano un edificio romano di Bordeaux (\"Burdigala\"), costruito nel III secolo.\nEra collocato in corrispondenza dell'angolo sud-occidentale del Grand Th\u00e9\u00e2tre de Bordeaux ed era costituito da 24 colonne che sorreggevano un architrave, sopra il quale poggiava un attico ad arcate su pilastri con cariatidi. Fu distrutto nel 1677 per la costruzione del castello Trompette.\nDescrizione.\nLa pianta e l'aspetto dell'edificio, oggi scomparso, sono stati tramandati da un disegno di Claude Perrault (1613-1688), redatto in occasione di un suo viaggio a Bordeaux nel 1669; inciso da Pierre Lepautre, venne pubblicato in \"Les dix livres d'architecture de Vitruve\", 2\u00e8me \u00e9dition del 1684.\nL'edificio aveva uno stilobate rettangolare (30 x 22 m) che dal lato della citt\u00e0 aveva un'altezza di 3,30 m, superata tramite una scalinata di accesso di 21 gradini e che era considerevolmente pi\u00f9 alta sul lato verso il fiume Garonna, a causa della pendenza naturale del terrenoi. Questa piattaforma era costituita da una parte inferiore in cui si aprivano degli ambienti e in una parte superiore in cementizio rivestita in blocchi di pietra.\nSulla piattaforma costituita dal doppio stilobate sorgeva un colonnato rettangolare di 24 colonne, 8 sui lati lunghi e 6 sui lati brevi. Le colonne avevano fusti scanalati, formati da rocchi sovrapposti di circa 60 cm di altezza e 1,35 m di diametro, e capitelli corinzi.Gli intercolumni avevano un'ampiezza di 2,10 m (ritmo picnostilo). Sopra queste colonne poggiava una trabeazione costituita dal solo architrave, che sporgeva con risalti sopra le colonne stesse.\nAl posto del fregio sopra l'architrave, in corrispondenza delle colonne, poggiavano una serie di spessi pilastri che sorreggevano arcate ed erano decorati sia sul lato verso l'esterno, sia sul lato verso l'interno da bassorilievi con cariatidi (in tutto 44, dato che all'interno mancavano quelli agli angoli). Le cariatidi sorreggevano visivamente l'imposta delle arcate. Sopra le arcate correva un altro architrave.\nL'edificio, alto complessivamente 26 m, doveva essere scoperto, dato che le strutture sono insufficienti a sorreggere il peso della carpenteria di un tetto a capriate.\nL'interpretazione del monumento, a cielo aperto, \u00e8 tuttora incerta. Architettonicamente pu\u00f2 essere avvicinato al monumento di Tessalonica noto come \"las Incantadas\", anch'esso di epoca severiana, con il cosiddetto \"portico dei Giganti\" dell'agor\u00e0 di Atene, con la facciata dei Prigionieri dell'agor\u00e0 di Corinto, anch'essa di epoca severiana e con il portico delle Erme a Cirene.\nStoria.\nL'edificio era stato costruito in epoca severiana, tra la fine del II secolo e gli inizi del III.\nFu descritto per la prima volta nel IX secolo dal geografo arabo Al Himyari, che lo interpret\u00f2 come un \"palazzo di Tito\". L'umanista francese \u00c9lie Vinet (1509-1587) lo descrisse nel 1580 come un tempio di Tutela.\nNel 1823 nelle banchine del porto furono rinvenuti dei frammenti ritenuti appartenere al monumento distrutto"}
{"id": "5217074", "revid": "599013", "url": "https://it.wikipedia.org/wiki?curid=5217074", "title": "Jeff Mayweather", "text": "Biografia.\nAttivo negli anni novanta, \u00e8 stato detentore del titolo IBO nella categoria pesi superpiuma, battendo John Roby il 21 aprile 1994, difendendolo successivamente due volte."}
{"id": "5217076", "revid": "324090", "url": "https://it.wikipedia.org/wiki?curid=5217076", "title": "One More Drifter in the Snow", "text": "One More Drifter in the Snow \u00e8 il sesto album discografico in studio della cantautrice statunitense Aimee Mann, pubblicato nel 2006.\nSi tratta di un album natalizio.\nTracce.\nBonus Track"}
{"id": "5217077", "revid": "173617", "url": "https://it.wikipedia.org/wiki?curid=5217077", "title": "Roger Mayweather", "text": "Era lo zio del celeberrimo pugile Floyd Mayweather Jr.\nBiografia.\nCarriera da dilettante.\nIl suo \"curriculum\" comprende 68 incontri da dilettante, di cui 64 vinti e 4 persi.\nCarriera da professionista.\nRoger Mayweather inizi\u00f2 la sua attivit\u00e0 professionistica il 29 luglio 1981 combattendo contro Andrew Ruiz e vincendo per knock-out tecnico al primo round. \nDopo una striscia iniziale di 14 incontri tutti vinti, il 19 gennaio 1983 fu designato di combattere per il titolo mondiale WBA dei pesi superpiuma, contro Samuel Serrano. Mayweather domin\u00f2 l'incontro e sconfisse Serrano per knock-out tecnico conquistando la cintura mondiale della categoria e subentrando al messicano anche nello \"status\" di campione lineare. Fu l'ultimo match in carriera del suo avversario\nMayweather ha difeso con successo due volte il titolo contro Jorge Alvarado e Benedicto Villablanca prima di subire la sua prima sconfitta per KO al primo round contro Rocky Lockridge il 22 febbraio 1984. Il 7 luglio 1985 ebbe nuovamente l\u2019opportunit\u00e0 di combattere per la cintura mondiale WBC dei pesi superpiuma ma fu sconfitto dal messicano Julio C\u00e9sar Ch\u00e1vez per KO alla 2\u00aa ripresa.\nConquist\u00f2 il titolo WBC dei pesi welter junior il 12 novembre 1987, battendo il messicano Ren\u00e9 Arredondo per knock-out tecnico avendo atterrato l\u2019avversario tre volte nel corso della sesta ripresa.\nIl 6 giugno 1988, in un evento che comprendeva anche il match tra Thomas Hearns e Iran Barkley, sconfisse ai punti con verdetto contrastato Harold Brazier conservando il titolo mondiale.\nIl 13 maggio 1989 al Great Western Forum di Inglewood ritrov\u00f2 Julio C\u00e9sar Ch\u00e1vez e perse il titolo mondiale WBC dei superleggeri per KO alla decima ripresa.\nIl 14 marzo 1993, a Las Vegas, batt\u00e9 l\u2019ex campione del mondo dei pesi leggeri Livingstone Bramble, per squalifica al quinto round.\nHa concluso la sua carriera professionistica nel 1999 battendo ai punti Javier Francisco Mendez l'8 maggio di quell'anno. Ha combattuto 72 incontri, di cui 59 vinti (35 per KO) e 13 persi, con un totale di nove titoli maggiori e minori, ottenuti in quattro diverse categorie di peso.\nCarriera da allenatore.\nDopo il ritiro rest\u00f2 nell\u2019ambiente come allenatore di suo nipote Floyd Mayweather Jr.. Durante l\u2019'incontro tra quest\u2019ultimo e Zab Judah, l\u20198 aprile 2006, \u00e8 ricordato per la \"rissa\" sfiorata tra lui e l'angolo dell\u2019avversario in seguito ad una evidente scorrettezza di Judah che colp\u00ec Mayweather jr. sotto la cintura.\nMalato da tempo, \u00e8 morto il 17 marzo 2020, all'et\u00e0 di 58 anni."}
{"id": "5217078", "revid": "1480390", "url": "https://it.wikipedia.org/wiki?curid=5217078", "title": "Villa Canali Gaslini", "text": "Villa Canali Gaslini \u00e8 una villa unifamiliare affacciata su corso Italia, nel quartiere genovese di Albaro.\nEdificata per la famiglia Canali da Gino Copped\u00e8, \u00e8 un tipico esempio del personalissimo stile di questo architetto, liberamente ispirato al gotico fiorentino del Quattrocento.\nStoria.\nLa villa, una delle ultime opere a Genova dell'architetto fiorentino, fu costruita tra il 1924 e il 1925 per la famiglia Canali. Il terreno su cui sorge costituiva l'ultima propaggine verso il mare di un'estesa propriet\u00e0 della famiglia Raggio; nel 1919 questa porzione di terreno fu venduta dal conte Carlo Raggio ad Elena Villani, moglie del Canali, che pochi anni dopo avrebbe commissionato al Copped\u00e8 il progetto della villa.\nDivenuta sede del consolato del Giappone, nel 1942 fu acquistata da Gerolamo Gaslini (industriale oleario e fondatore dell'istituto pediatrico intitolato alla figlia Giannina) che intendeva farne la residenza della propria famiglia, ma per le vicende del periodo bellico fu occupata prima dalle truppe tedesche e poi da quelle alleate.\nRientrata in possesso dei Gaslini nel 1948, rimase abitazione della famiglia fino alla scomparsa dell'ultima figlia Germana, nel 1988; per volont\u00e0 del senatore Gaslini, che era mancato nel 1964, la villa divenne sede della fondazione medica che porta il suo nome.\nDescrizione.\nLa villa sorge su un poggio in posizione sopraelevata rispetto al lungomare di corso Italia, in corrispondenza della spiaggia di San Giuliano, nel tratto compreso tra la storica abbazia e l'omonimo forte; \u00e8 circondata da uno scenografico giardino, di circa un ettaro di superficie, digradante verso la strada, al cui livello si trova la portineria, che riprende lo stile dell'edificio principale.\nEsterno.\nL'edificio, composto di tre piani fuori terra ed un seminterrato, ha una volumetria molto articolata, formata da un parallelepipedo centrale con ai lati due bassi corpi di fabbrica, la cui copertura corrisponde ai terrazzi al secondo piano. Il prospetto principale, affacciato su corso Italia, \u00e8 caratterizzato da un loggiato con archi a tutto sesto che corre lungo il piano terreno, dove si trovano gli ambienti di rappresentanza. I prospetti sono caratterizzati da un'alternanza di intarsi di marmi, piastrelle in ceramica, pietre e mattoni a vista, con bifore e trifore.\nInterno.\nAl piano terreno si trova un vasto salone, arredato con mobili di pregio e con i numerosi ritratti dei componenti della famiglia Gaslini. I due vani adiacenti al salone, in origine il salotto e la sala da pranzo della famiglia sono oggi locali di rappresentanza della fondazione.\nL'accesso ai piani superiori \u00e8 collocato sul fronte nord, dove un monumentale scalone in legno raggiunge il primo piano tramite tre ampie rampe; il vano scala ha il soffitto a cassettoni in legno intarsiato. Al primo piano, dove erano un tempo le camere da letto, le stanze sono decorate con stucchi e affreschi.\nLa portineria.\nL'edificio della portineria, aperto direttamente sul marciapiede a monte di corso Italia, riprende, nell\u2019articolazione dei volumi e nella decorazione, il motivo architettonico dell'edificio padronale e contribuisce, insieme con il giardino, a qualificare l'aspetto complessivo della villa."}
{"id": "5217091", "revid": "1728", "url": "https://it.wikipedia.org/wiki?curid=5217091", "title": "Pfalz-Simmern", "text": ""}
{"id": "5217092", "revid": "36426", "url": "https://it.wikipedia.org/wiki?curid=5217092", "title": "Castello di Noisy", "text": "Il castello di Noisy (in francese ch\u00e2teau de Noisy), noto anche come castello di Miranda era un maniero neogotico situato in localit\u00e0 Celles, presso la municipalit\u00e0 di Houyet, nella provincia di Namur, in Belgio.\nL'edificio era in stato di abbandono dal 1990 e per la sua particolare condizione spettrale fu meta di turismo e luogo di riprese cinematografiche spettacolari. Secondo una classificazione svizzera risultava essere iscritto nella lista dei pi\u00f9 bei luoghi dimenticati del mondo.\nNell'agosto del 2017 un vasto incendio ha interessato il corpo principale del castello danneggiandolo gravemente. A seguito di questo episodio nel novembre dello stesso anno, il proprietario decise di far demolire anche la parte superstite dell'edificio.\nStoria.\nAll'epoca della Rivoluzione francese i membri della famiglia dei conti di Liedekerke-Beaufort furono cacciati dalla loro residenza denominata Ch\u00e2teau de V\u00eaves e si rifugiarono in una fattoria nella campagna di Celles, vicino alla citt\u00e0 di Namur. Nel corso dell'Ottocento fecero trasformare la vecchia fattoria in castello secondo il progetto dell'architetto inglese Edward Milner. \nTra il 1902 e il 1907 un ulteriore rimaneggiamento, su progetto dell'architetto francese Pelchner, dot\u00f2 il castello della torre centrale e divenne da allora la residenza estiva \ndella famiglia Liedekerke-Beaufort.\nDurante il secondo conflitto mondiale l'intera propriet\u00e0 fu requisita dalle alte cariche delle truppe tedesche di stanza a Namur e nel 1950 gli eredi della famiglia Liedekerke-Beaufort concessero l'edificio in comodato d'uso alla societ\u00e0 ferroviaria belga SNCB/NMBS che ne fece per lungo tempo un centro estivo per i figli dei ferrovieri.\nDopo cinquantanni di utilizzo l'edificio venne abbandonato nel 1990 a seguito di un primo incendio e di muffe infestanti persistenti, da allora il castello era divenuto meta di turisti e appassionati ma anche luogo di riprese cinematografiche del film Dead Man Talking nel 2012.\nNel corso del 2013 il proprietario present\u00f2 una domanda alle autorit\u00e0 locali per demolire l'edificio in ragione del rischio per la sicurezza dei visitatori. Tuttavia il Governo belga nel febbraio del 2014 propose di iscrivere l'edificio nella lista dei monumenti nazionali da salvaguardare ma nel settembre dello stesso anno il ministro Maxime Pr\u00e9vot decise di non classificarlo tra i monumenti di interesse storico-artistico. A tal punto i proprietari attesero per un po' di tempo l'eventuale interesse di qualche investitore per avviare una radicale ristrutturazione, la cui stima sarebbe ammontata a circa venti milioni di Euro o forse anche oltre, secondo un gruppo immobiliare che manifest\u00f2 inizialmente l'intenzione di trasformarlo in un albergo.\nA seguito del rovinoso incendio che lo distrusse quasi del tutto il 3 agosto del 2017, si levarono numerose proteste della popolazione locale, richieste e ipotesi per il suo riutilizzo. Tuttavia il proprietario, che gi\u00e0 aveva ottenuto l'autorizzazione per demolirlo dalla municipalit\u00e0 di Houyet, il 15 novembre successivo fece intervenire un'azienda specializzata che inizi\u00f2 le operazioni di demolizione e smalitimento delle macerie che durarono circa una settimana..\nDescrizione.\nFino all'incendio dell'agosto del 2017 era ancora ben percepibile la morfologia dell'intero edificio in stile neogotico, dotato di una grande torre centrale e di diverse ali intervallate da torrette e bovindi. Gli interni presentavano ancora in parte delle apprezzabili volte a crociera, un ampio scalone e delle ampie vetrate. La struttura era circondata da un vasto giardino con un viale d'accesso molto sontuoso."}
{"id": "5217093", "revid": "1543377", "url": "https://it.wikipedia.org/wiki?curid=5217093", "title": "Evacuazione del Trentino e del Litorale austriaco", "text": "Nei giorni precedenti al 23 maggio 1915, data della dichiarazione di guerra da parte dell'Italia, i comandi militari austriaci e il Ministero dell'interno fecero scattare il piano di evacuazione del Trentino e del Litorale austriaco, predisposto gi\u00e0 da mesi. Per quanto riguarda il Litorale, le aree da sgomberare erano quelle lungo la linea di difesa dell'Isonzo e del Carso, e la zona di Pola, piazzaforte della marina asburgica.\nEsecuzione dell'evacuazione.\nIl piano prevedeva inizialmente l'evacuazione di 40.000 persone dal Trentino (di cui 10.000 di lingua tedesca) e di 30.000 dal Litorale austriaco (5.000 del gruppo tedesco e 25.000 tra gli appartenenti ai gruppi italiani, sloveni e croati), di cui 18.000 da Pola e 12.000 da Trieste e dall'Isontino. Nel corso del conflitto il numero aument\u00f2 fino a raggiungere le 230.000 unit\u00e0. Le fonti concordano nell'indicare in 70.000 il numero degli sfollati trentini nel corso della Grande Guerra. Qui ci soffermeremo sugli spostamenti di popolazioni dal Litorale, in particolare dalle citt\u00e0 di Pola, Gorizia e Trieste.\nOltre alle evacuazioni, le autorit\u00e0 austriache predisposero anche l'arresto, l'internamento o il rimpatrio di regnicoli o cittadini austriaci ritenuti sospetti per le loro posizioni irredentiste o comunque filoitaliane. Per quanto riguarda il Litorale, nella primavera del 1915 i regnicoli internati o confinati furono almeno 5.000, quelli rimpatriati almeno 10.000. I cittadini austriaci di nazionalit\u00e0 italiana internati o confinati furono poco meno di 1.000.\nNon meno importante fu il flusso di sfollati verso l'Italia, che interess\u00f2 soprattutto le zone di operazioni militari del Collio, di e di Monfalcone. Circa 50.000 profughi del Litorale e 30.000 profughi del Trentino furono sistemati in varie localit\u00e0 della penisola. Tra questi anche circa 13.000 sloveni, residenti soprattutto nella zona di Caporetto e del Collio. Le autorit\u00e0 italiane effettuarono numerosi arresti tra gli sfollati, soprattutto tra il clero e gli insegnanti, considerati come possibili nemici dell'Italia e avviarono all'internamento o al confino circa 4.000 persone, in gran parte in Sardegna.\nComplessivamente durante la Grande Guerra furono dislocati nelle province continentali dell'Impero austro-ungarico quasi 230.000 civili provenienti dalle zone a ridosso del fronte italiano. Circa 70.000 erano italiani del Trentino, 80.000 erano italiani dell'Isontino e dell'Istria, 65.000 erano sloveni dell'Isontino e del Carso, 10.000 erano croati dell'Istria e 5.000 erano indicati genericamente come \"sloveni o croati\". Diverse decine di migliaia di questi furono collocate - per periodi di tempo che potevano andare da pochi mesi fino all'intera durata della guerra - in campi come quelli di Wagna, Pottendorf, Steinklamm, Bruck a.d. Leitha ecc. I dati ricavati dai registri dei profughi che ricevevano l'assistenza statale fotografano la seguente situazione al 1 gennaio 1918:\nNel leggere questi dati, bisogna tener conto che nel gennaio 1918 molti profughi avevano gi\u00e0 abbandonato i campi per tornare ai loro paesi, oppure avevano trovato sistemazione nelle localit\u00e0 prossime ai campi. In particolare, il campo di Wagna raggiunse due picchi di popolazione, rispettivamente nell'autunno del 1915 (quando al suo interno si trovavano 21.000 profughi italiani provenienti dall'istria e dall'isontino) e nell'autunno del 1916, quando al suo interno si trovavano poco pi\u00f9 di 18.000 profughi, di cui circa 17.000 italiani (provenienti dall'Istria e dall'Isontino) e 1.600 sloveni (provenienti da Gorizia). A causa delle frequesti epidemie di tifo e colera, favorite dal sovraffollamento e dalla sottoalimentazione, nei vari campi profughi sopra elencati si registr\u00f2 un alto tasso di mortalit\u00e0, soprattutto tra i vecchi e i bambini. Va infine ricordato che furono complessivamente circa mezzo milione i profughi e gli sfollati (italiani, sloveni, croati, rumeni, ucraini, polacchi, ecc.) all'interno dell'Impero austroungarico."}
{"id": "5217096", "revid": "149485", "url": "https://it.wikipedia.org/wiki?curid=5217096", "title": "Trattato di Kalisz (1813)", "text": "Il trattato di Kalisz (\"Kalisch\" in lingua tedesca) del 28 febbraio 1813 fu sottoscritto nell'omonima citt\u00e0 fra Regno di Prussia e Impero russo e segn\u00f2 il definitivo cambio di alleanza della Prussia a favore dei nemici di Napoleone I.\nNel quartier generale russo, che allora si trovava a Kalisz, venne stipulato un trattato di pace, amicizia ed alleanza fra Prussia e Russia, che pose fine alla politica prussiana, di oscillazione fra Russia e Francia napoleonica. Da parte prussiana la bozza di trattato venne consegnata da Karl Friedrich von dem Knesebeck, che poco dopo sarebbe diventato Aiutante generale del re di Prussia Federico Guglielmo II. Questo prevedeva, in un articolo segreto, il ripristino dei confini prussiani al 1806 e l'inclusione in essi di alcuni territori della Germania settentrionale. Su questo trattato rifer\u00ec in termini militare al governo prussiano il maggior generale Gerhard von Scharnhorst. La proposta russa fu in gran parte concordata con lo statista prussiano, esule in Russia presso la corte dello zar, Heinrich Friedrich Karl von Stein. Tuttavia la Prussia dovette rinunciare al ducato di Varsavia, ma alla Prussia venne riconosciuto un diritto di espansione verso est\nVennero prese in considerazione anche le pretese prussiane sulla Germania settentrionale con l'eccezione dell'ex Elettorato di Hannover. Questi accordi territoriali verranno tuttavia in parte modificati con il Congresso di Vienna.\nLa Russia s'impegn\u00f2 a mobilitare contro la Francia un esercito di 150.000 uomini, la Prussia 80.000. L'accordo fu sottoscritto il 27\u00a0febbraio 1813 a Breslavia e ratificato il giorno dopo a Kalisz; la Prussia dichiar\u00f2 guerra alla Francia il successivo 16\u00a0marzo."}
{"id": "5217100", "revid": "324090", "url": "https://it.wikipedia.org/wiki?curid=5217100", "title": "The Forgotten Arm", "text": "The Forgotten Arm \u00e8 il quinto album discografico in studio della cantautrice statunitense Aimee Mann, pubblicato nel 2005.\nIl disco.\nSi tratta di un concept album ambientato negli anni settanta che parla di due amanti che sono in viaggio. Il titolo del disco fa riferimento a una tecnica del pugilato che indica un colpo che parte a sorpresa da dietro la schiena.\nTracce.\nTutte le tracce sono di Aimee Mann."}
{"id": "5217101", "revid": "96582", "url": "https://it.wikipedia.org/wiki?curid=5217101", "title": "Associazione Sportiva Pescara 1968-1969", "text": "Questa voce raccoglie le informazioni riguardanti l'Associazione Sportiva Pescara nelle competizioni ufficiali della stagione 1968-1969."}
{"id": "5217102", "revid": "767487", "url": "https://it.wikipedia.org/wiki?curid=5217102", "title": "The Big Dam", "text": "The Big Dam \u00e8 un cortometraggio muto del 1911 diretto da J. Searle Dawley.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 23 settembre 1911."}
{"id": "5217104", "revid": "729019", "url": "https://it.wikipedia.org/wiki?curid=5217104", "title": "Krupp Protze", "text": "Krupp Protze \u00e8 la denominazione non ufficiale dell'autocarro/trattore d'artiglieria L 2 H 43 e della successiva versione L 2 H 143, in servizio con la Wehrmacht dal 1934 ed utilizzati dai tedeschi durante la seconda guerra mondiale.\nStoria.\nQuesti veicoli furono estesamente usati sul fronte orientale, nella campagna del Nordafrica, in quella di Francia e durante le operazioni in Sicilia. Venne prodotto in massa a partire dal 1933 fino al 1941. Furono prodotti circa 7.000 esemplari destinati al trasporto della fanteria motorizzata ed al traino di artiglierie leggere, soprattutto 3,7 cm PaK 36. In alcuni casi lo stesso cannone o la mitragliera antiaerea 2 cm FlaK veniva installata direttamente sul pianale di carico.\nTecnica.\nInizialmente il \"L 2 H 43 Protze\" era motorizzato con un Krupp M304 a 4 cilindri contrapposti erogante 55\u00a0hp a 2.500 giri al minuto; dal 1936 venne introdotto il \"L 2 H 143\" motorizzato con il nuovo Krupp M305 da 60\u00a0hp. Il motore si distingueva per gli alti consumi di carburante, 24 l/100\u00a0km su strada, soprattutto rispetto al comparabile Opel Blitz (16,5 l/100\u00a0km). Esso azionava una trasmissione con cambio era del modello ZF-Aphon a quattro rapporti, contralbero e differenziali autobloccanti sui due assi posteriori. Il telaio aveva un'altezza libera da terra di 225\u00a0mm, con capacit\u00e0 di guado di 600\u00a0mm.\nVarianti e derivati.\nGrazie alla bont\u00e0 del progetto, il \"Protze\" fu realizzato in diverse varianti e configurazioni:"}
{"id": "5217105", "revid": "709565", "url": "https://it.wikipedia.org/wiki?curid=5217105", "title": "A Panda piace l'avventura", "text": "A Panda piace l'avventura \u00e8 una miniserie a fumetti scritta e disegnata da Giacomo Bevilacqua, prima serie a fumetti dedicata al personaggio di Panda delle strisce umoristiche di \"A Panda piace\".\nLa serie \u00e8 stata pubblicata in albi bimestrali dalla Panini Comics da dicembre 2013 a febbraio 2015.\nTrama.\nIl fumetto \u00e8 ambientato nella grande e popolosa citt\u00e0 di Preferita, nota per essere \u00abuna delle principali mete turistiche del Mondo di Carta\u00bb per il suo caratteristico aspetto a forma di stella e per ospitare l'Archivio di Preferita, uno dei \u00abmonumenti pi\u00f9 importanti del mondo\u00bb perch\u00e9 contiene tutto quello che piace o piacerebbe alla gente. In questa citt\u00e0 si svolgono le avventure del protagonista Panda, una panda ingenuo e buono di cuore, alter ego dell'autore, che insieme ai suoi amici trascorre le proprie giornate tra problemi quotidiani e assurdi intrecci di natura apparentemente \"nonsense\". In ogni storia Panda \u00e8 accompagnato da un'entit\u00e0 umanizzata, come la Curiosit\u00e0, l'Ansia, la Paura, tutte sensazioni comuni nella vita quotidiana che qui prendono forma antropomorfa per accompagnare Panda nelle sue avventure.\nProduzione.\nIl fumettista Giacomo Bevilacqua approd\u00f2 alla Panini Comics all'inizio del 2013, quando la casa editrice modenese decise di ripresentare ad un pubblico pi\u00f9 ampio il personaggio di Panda delle strisce \"A Panda piace\", pubblicate sul blog dell'autore e su alcune raccolte edite precedentemente da Edizioni BD e GP Publishing. Per l'occasione venne pubblicato il monografico \"Il primo grande libro di A Panda piace\", che raccoglie le migliori strisce gi\u00e0 pubblicate pi\u00f9 alcuni inediti che per la prima volta esulavano dalla solita struttura consolidata per tentare nuovi approcci stilistici e narrativi. Il risultato venne apprezzato dal pubblico, cos\u00ec come fu apprezzata la raccolta di \"Metamorphosis Omnibus\", che unisce i tre albi gi\u00e0 editi dalla Editoriale Aurea nel 2012. Bevilacqua venne contattato dai responsabili di Panini Comics Marco Marcello Lupoi, Sara Mattioli e Diego Malara, che gli proposero cos\u00ec di dedicare a Panda una propria serie a fumetti, in quanto secondo loro con \"Metamorphosis\" l'autore aveva raggiunto una maturit\u00e0 tale da permettersi di \"far crescere\" il personaggio di Panda. Inizialmente scettico sulle possibilit\u00e0 di fare uscire il personaggio dallo schema della striscia, si ricredette al momento della prima scrittura, quando pensando ad un possibile mondo narrativo e ad una storia da raccontare, \u00abi fatti e i personaggi sono venuti fuori da soli\u00bb. Con l'uscita del primo albo, \"Curiosit\u00e0\", nel dicembre 2013, ci si apprestava inoltre a festeggiare i sei anni di Panda. La miniserie si concluse nel febbraio 2015 con l'ottavo e ultimo albo.\nIl 21 luglio 2016 l'intera serie \u00e8 stata ristampata in un unico volume in formato graphic novel con il titolo \"A Panda piace presenta: Ansia la mia migliore amica\"."}
{"id": "5217107", "revid": "324090", "url": "https://it.wikipedia.org/wiki?curid=5217107", "title": "Lost in Space (album)", "text": "Lost in Space \u00e8 il quarto album discografico in studio da solista della cantautrice statunitense Aimee Mann, pubblicato nel 2002.\nTracce.\nEdizione standard\nTutte le tracce sono di Aimee Mann, tranne dove indicato.\nDisco 2 edizione speciale 2003"}
{"id": "5217109", "revid": "287204", "url": "https://it.wikipedia.org/wiki?curid=5217109", "title": "David Eccles, I visconte Eccles", "text": "Biografia.\nEra il figlio di William McAdam Eccles, e di sua moglie, Anna Coralie Anstie. Studi\u00f2 alla Winchester College e al New College.\nCarriera.\nDurante la seconda guerra mondiale lavor\u00f2 per il Ministero della guerra (1939-1940) e per il Ministero delle Attivit\u00e0 Produttive (1942-1943) e fu consigliere economico degli ambasciatori britannici a Lisbona e Madrid (1940-1942).\nEccles fu eletto deputato per il collegio di Chippenham (1943-1962). Nel 1962 fu creato Barone Eccles e nel 1964 fu creato visconte Eccles. Torn\u00f2 al governo nel 1970, quando Edward Heath lo nomin\u00f2 Ragioneria Generale del Ministro per le Arti, incarico che ricopr\u00ec fino al 1973. In qualit\u00e0 di ministro per le arti si scontr\u00f2 con il Presidente del Consiglio delle Arti di Gran Bretagna Arnold Goodman sul finanziamento delle opere teatrali e mostre e introdusse i biglietti di ingresso obbligatori nei musei e nelle gallerie pubbliche.\nMatrimoni.\nPrimo Matrimonio.\nSpos\u00f2, il 1 ottobre 1929, Sybil Frances Dawson (1904-2 giugno 1977), figlia di Bertrand Dawson, I visconte Dawson. Ebbero tre figli:\nSecondo Matrimonio.\nSpos\u00f2, il 26 settembre 1984, Mary Morley Crapo (1912-2003). Non ebbero figli.\nMorte.\nMor\u00ec il 24 febbraio 1999, all'et\u00e0 di 94 anni, per cause naturali, lasciando una tenuta di circa \u00a3 2,4 milioni."}
{"id": "5217111", "revid": "265038", "url": "https://it.wikipedia.org/wiki?curid=5217111", "title": "Nazionale di hockey su pista del Cile", "text": "La nazionale di hockey su pista del Cile \u00e8 la selezione maschile di hockey su pista che rappresenta il Cile in ambito internazionale.\nAttiva dal 1954, opera sotto la giurisdizione della Federazione di pattinaggio del Cile.\nAl 31 dicembre 2015 occupa il 10\u00ba posto nel ranking FIRS."}
{"id": "5217112", "revid": "767487", "url": "https://it.wikipedia.org/wiki?curid=5217112", "title": "The Haunted Sentinel Tower", "text": "The Haunted Sentinel Tower \u00e8 un cortometraggio muto del 1911. Il nome del regista non viene riportato nei credit del film che, prodotto dalla Edison Company, fu interpretato da Herbert Prior, Mabel Trunnelle e James Gordon.\nProduzione.\nIl film fu prodotto dalla Edison Company. Venne girato a Morro Castle, Cuba.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 18 aprile 1911."}
{"id": "5217113", "revid": "4175", "url": "https://it.wikipedia.org/wiki?curid=5217113", "title": "International Rugby Board Hall of Fame", "text": ""}
{"id": "5217114", "revid": "767487", "url": "https://it.wikipedia.org/wiki?curid=5217114", "title": "Episodi di About a Boy (seconda stagione)", "text": "La seconda stagione della serie televisiva About a Boy \u00e8 stata trasmessa in prima visione negli Stati Uniti d'America sul canale NBC dal 14 ottobre 2014 al 17 febbraio 2015; i restanti episodi sono stati distribuiti on-demand il 20 luglio 2015."}
{"id": "5217116", "revid": "767487", "url": "https://it.wikipedia.org/wiki?curid=5217116", "title": "Nazionale di hockey su pista dell'Uruguay", "text": "La nazionale di hockey su pista dell'Uruguay \u00e8 la selezione maschile di hockey su pista che rappresenta l'Uruguay in ambito internazionale.\nAttiva dal 1954, opera sotto la giurisdizione della Federazione di pattinaggio dell'Uruguay.\nAl 31 dicembre 2015 occupa il 20\u00ba posto nel ranking FIRS."}
{"id": "5217117", "revid": "324090", "url": "https://it.wikipedia.org/wiki?curid=5217117", "title": "Bachelor No. 2 or, the Last Remains of the Dodo", "text": "Bachelor No. 2 or, the Last Remains of the Dodo (noto anche semplicemente come \"Bachelor No. 2\") \u00e8 il terzo album discografico in studio da solista della cantautrice statunitense Aimee Mann, pubblicato nel 2000.\nTracce.\nTutte le tracce sono di Aimee Mann tranne dove indicato.\nEdizione statunitense e giapponese\nEdizione europea"}
{"id": "5217118", "revid": "965985", "url": "https://it.wikipedia.org/wiki?curid=5217118", "title": "Bachelor No. 2 or, the Last Remains", "text": ""}
{"id": "5217133", "revid": "729019", "url": "https://it.wikipedia.org/wiki?curid=5217133", "title": "Associazione Sportiva Taranto 1968-1969", "text": "Questa pagina raccoglie le informazioni riguardanti l'Associazione Sportiva Taranto nelle competizioni ufficiali della stagione 1968-1969."}
{"id": "5217136", "revid": "287204", "url": "https://it.wikipedia.org/wiki?curid=5217136", "title": "Il sangue dell'impero", "text": "Il sangue dell'impero \u00e8 un romanzo storico di Simon Scarrow ambientato nel 51 d.C., pubblicato in Italia nel 2014 dalla casa editrice Newton Compton.\n\u00c8 il dodicesimo romanzo della \"Eagles of the Empire Series\" con protagonisti Macrone e Catone.\nTrama.\n\u00c8 il 51 d.C., undicesimo anno del regno dell'Imperatore Claudio, ed il Prefetto Catone ed il Centurione Macrone sono stati convocati a Londinium in Britannia dal Governatore Ostorio con la missione di sbaragliare definitivamente le forze ribelli di Carataco.\nNei giorni in cui sono a Londinium, in attesa di ricevere i dettagli della missione da compiere, Catone e Macrone, con Porzia, la madre di Macrone, che li ha seguiti da Roma, trovano un alloggio ed assumono come servitore un ex legionario della Seconda Legione. In una delle prime sere, che passano in Britannia, incontrano in una locanda Prasutago e Boudicca che frattanto si sono sposati e sono quindi rispettivamente Re e regina degli Iceni, e ricordano assieme le avventure passate assieme.\nPochi giorni dopo Ostorio assegna a Catone e Macrone il compito di dirigere la propria scorta per una missione nella citt\u00e0 di Durocornovium ove si doveva svolgere la riunione di capi trib\u00f9. Alla riunione a sorpresa si presenta anche Carataco che ovviamente rifiuta le proposte di pace e sottomissione richieste dal Governatore. L'incontro quindi si chiude in un nulla di fatto e gli animi vengono ancor pi\u00f9 inaspriti quando Carataco riconsegna ai romani un tribuno catturato in una scorreria di alcuni mesi prima, orrendamente mutilato.\nOstorio decide che ormai \u00e8 il momento di avanzare nei territori ancora non assoggettati ed eliminare ogni sacca di resistenza. Mentre organizza il grosso dell'esercito, affida a Macrone e Catone il compito di raggiungere l'avamposto pi\u00f9 a ovest e dare supporto al Centurione Querto che con i suoi legionari soprannominati i corvi sanguinari \u00e8 ormai rimasto isolato da oltre un mese.\nGiunto a Bruccium Catone assume il comando del forte ma non senza problemi visto che Querto non gradisce la perdita del comando. Inoltre Catone e Macrone scoprono che gli uomini al comando di Querto sono ormai negli usi e costumi pi\u00f9 vicini ai barbari che ai romani. Modifiche giustificate con il voler incutere terrore nei pericolosi britanni della zona, ma ormai ci si \u00e8 spinti oltre, ed addirittura vengono trovate le palizzate del forte con infisse le teste dei nemici uccisi, ed i corpi ammassati nella trincea che circonda il forte.\nCatone organizza una spedizione nella valle dominata dal forte, e dopo un violento scontro con un contingente di nativi, cattura Maridio, che si scopre essere il fratello di Carataco.\nIl giorno successivo, mentre si sta portando avanti l'interrogatorio di Maridio, le sentinelle avvistano un esercito al cui comando vi \u00e8 Carataco in persona. Ovviamente Carataco richiede l'immediata liberazione del fratello ma Catone rifiuta ed organizza le difese.\nDopo numerosi assalti ed abili strategie portate avanti da Catone, ed ingenti perdite sia tra i romani che tra i britanni, Querto tenta di abbandonare il forte con i suoi uomini portandosi Maridio come lasciapassare. Catone ed i suoi scoprono in tempo il tradimento e bloccano i fuggitivi, ma nel volerli far arrestare Catone si rende conto che essendo superiori numericamente sarebbe un bagno di sangue. Quindi sfida a duello Querto comunicando a tutti che vuol dimostrare chi dei due \u00e8 il pi\u00f9 degno a comandare i \"Corvi Sanguinari\".\nCatone riesce a vincere il duello e senza avere neanche il tempo di riprendersi viene avvisato che nella valle \u00e8 comparso un contingente di romani sicuramente diretto a rinforzare il forte. Catone decide di compiere una sortita e lancia tutta la cavalleria dei corvi sanguinari contro le fila di Carataco riuscendo ad aprire un varco e raggiungendo il contingente di rinforzo giusto in tempo per avvisarli del rischio. Ma dopo una strenua resistenza il contingente viene annientato dagli uomini di Carataco, che comunque subisce ingentissime perdite.\nCatone, con i pochissimi superstiti, decide di cavalcare fino al forte di Isca dove gli era stato detto che si trova il Legato Quintato. Vi giunge dopo una folle cavalcata durante la quale perde altri compagni in quanto sono tenacemente pedinati dai britanni.\nNel frattempo Macrone riesce a resistere strenuamente con i pochi uomini a sua disposizione ai ripetuti assalti da parte delle truppe di Carataco, fino a che queste ultime volgono in fuga per l'arrivo dei rinforzi guidati da Catone.\nAnalisi.\n\"Il sangue dell'impero\" \u00e8 caratterizzato dal ritorno dei protagonisti in Britannia. Erano infatti ben sei romanzi che le vicende narrate si svolgevano tra l'Italia ed il Medio Oriente.\n\u00c8 il primo, di tre romanzi consecutivi, in cui si narrano le vicende della Seconda coorte Tracia di cavalleria soprannominata \"I corvi sanguinari\"."}
{"id": "5217139", "revid": "110157", "url": "https://it.wikipedia.org/wiki?curid=5217139", "title": "Coppa Italia Dilettanti Campania 1994-1995", "text": "La Coppa Italia Dilettanti Campania 1994-1995 \u00e8 stata la quarta edizione della Coppa Italia Dilettanti Campania, e vide la vittoria del Giovani Lauro che ha battuto in finale il . La societ\u00e0 vincente la Coppa Italia Regionale acquisisce il diritto a partecipare alla fase nazionale."}
{"id": "5217140", "revid": "836193", "url": "https://it.wikipedia.org/wiki?curid=5217140", "title": "Tranvia di Pescara", "text": ""}
{"id": "5217144", "revid": "690118", "url": "https://it.wikipedia.org/wiki?curid=5217144", "title": "Panzer E-5", "text": ""}
{"id": "5217147", "revid": "690118", "url": "https://it.wikipedia.org/wiki?curid=5217147", "title": "Panzer E-10", "text": ""}
{"id": "5217148", "revid": "4175", "url": "https://it.wikipedia.org/wiki?curid=5217148", "title": "Piazzamento mondiale dell'IRB", "text": ""}
{"id": "5217157", "revid": "110157", "url": "https://it.wikipedia.org/wiki?curid=5217157", "title": "Discover America", "text": "Discover America \u00e8 il secondo album di Van Dyke Parks, pubblicato dalla Warner Bros. Records nel 1972. \nTracce.\nBrani composti da Van Dyke Parks, eccetto dove indicato.\nBrani composti da Van Dyke Parks, eccetto dove indicato."}
{"id": "5217158", "revid": "945903", "url": "https://it.wikipedia.org/wiki?curid=5217158", "title": "Discovering America", "text": ""}
{"id": "5217180", "revid": "1149807", "url": "https://it.wikipedia.org/wiki?curid=5217180", "title": "King of Bandit Jing", "text": " \u00e8 un manga di Yuichi Kumakura serializzato dal 1995 al 2005 sulla rivista \"Comic Bom Bom\" di K\u014ddansha e in seguito raccolto in 14 volumi \"tank\u014dbon\".\nNe \u00e8 stata tratta nel 2002 una serie televisiva anime di 13 episodi, prodotta da Studio Deen e diretta da Hiroshi Watanabe.\nTrama.\nLa trama \u00e8 composta per lo pi\u00f9 da piccole storie che trattano la vita di un ragazzo bandito che si fa chiamare Jing, King of Bandits. Jing \u00e8 accompagnato nelle sue avventure dall'amico pennuto Kir.\nPersonaggi.\nDoppiato da: Mitsuki Saiga\nJing \u00e8 un ragazzo criminale che si autodefinisce il re dei banditi, ma la sua reputazione \u00e8 solo quella di un piccolo bambino. Durante i suoi crimini, Jing ha un partner, nonch\u00e9 suo grande amico, che si chiama Kir. Ha avuto una dura infanzia come dimostrato in alcuni volumi della saga \"Twilight Tales\".\nDoppiata da: Ryusei Nakao\nKir \u00e8 un uccello dal grande becco, partner e grande amico di Jing, che pu\u00f2 usare una sfera di fuoco chiamata Kir Royale.\nDoppiato da: Shin-ichiro Miki\nUn postino che appare raramente.\nMedia.\nManga.\nIl manga \u00e8 composto da 14 tank\u014dbon divisi in due diverse serie di 7 numeri ciascuna: la prima nota come e pubblicata dal 1995 al 1998, e la seconda dal titolo , nota con il sottotitolo di \"Twilight Tales\" nei paesi anglosassoni, edita dal 1999 al 2005.\nIn Italia il manga \u00e8 stato pubblicato dalla Play Press, che tuttavia non ha mai distribuito l'ultimo volume della seconda serie.\nAnime.\nLa serie inizia il 15 maggio 2002 e finisce il 14 agosto 2002, a cura di Hiroshi Watanabe e lo Studio Deen ed \u00e8 inedita in Italia."}
{"id": "5217181", "revid": "767487", "url": "https://it.wikipedia.org/wiki?curid=5217181", "title": "Associazione Calcio Monza 1947-1948", "text": "Questa voce raccoglie le informazioni riguardanti l'Associazione Calcio Monza nelle competizioni ufficiali della stagione 1947-1948.\nStagione.\nNella stagione 1947-1948 il Monza ha disputato il girone F del campionato di Serie C, il terzo livello sar\u00e0 dalla prossima stagione drasticamente scremato, da diciotto gironi a soli quattro. La squadra brianzola riuscir\u00e0 a mantenere la categoria ottenendo il secondo posto alle spalle della Marzoli Pro Palazzolo nel campionato e poi piazzandosi ancora seconda nelle finali interzonali delle seconde classificate, alle spalle dell'Asti.\nSulla panchina biancorossa Luigi Bonizzoni nel doppio ruolo di giocatore e allenatore, e le prestazioni di rilievo del nuovo attaccante Giovanni Gaddoni con trascorsi nell'Inter, nel Piacenza e nel Genoa, che realizza diciannove reti in venti partite, daranno la spinta decisiva verso la qualificazione al nuovo torneo di Serie C."}
{"id": "5217184", "revid": "1305772", "url": "https://it.wikipedia.org/wiki?curid=5217184", "title": "Goin' Home", "text": ""}
{"id": "5217185", "revid": "287204", "url": "https://it.wikipedia.org/wiki?curid=5217185", "title": "Going Home", "text": ""}
{"id": "5217197", "revid": "110157", "url": "https://it.wikipedia.org/wiki?curid=5217197", "title": "Movimento operaio (rivista)", "text": "Movimento operaio \u00e8 una rivista italiana fondata nel 1949.\nFino al 1952 la rivista fu diretta dall'intellettuale mantovano Gianni Bosio e dal 1952, a seguito di una polemica inconciliabile fra il fondatore e l'editore Giangiacomo Feltrinelli, la rivista pass\u00f2 alla Biblioteca Feltrinelli. La rivista divenne immediatamente l'organo principale di pubblicazione di ricerche sui primi movimenti organizzati del proletariato italiano.\nLa rivista dal primo numero al 1952.\nIl primo numero fu pubblicato dattiloscritto il 1 ottobre del 1949, Gianni Bosio, quale direttore della rivista, aveva come scopo quello di favorire contatti con studiosi di diversa provenienza, interessati alla storia del movimento operaio e quello di far conoscere il lavoro, suo e dei suoi collaboratori, negli ambienti politici ed accademici.\nAll'uscita del primo numero, nel comitato promotore della rivista, vi erano militanti e dirigenti provenienti dall'esperienza del socialismo prefascista, come Renato Carli Ballola e Rinaldo Rigola, e studiosi della vecchia generazione, come lo storico Luigi Dal Pane, allora massimo conoscitore delle opere di Antonio Labriola, che rappresentavano il legame ideale della rivista con le vicende del movimento operaio del primo \u2018900.\nVi erano anche Lelio Basso, allora direttore responsabile della rivista \u00abQuarto Stato\u00bb e Felice Anzi, Giuseppe Del Bo, Mario Mantovani, Guido Mazzali, Alceo Negri, Giulio Trevisani.\nNei primi anni cinquanta il comitato di redazione della rivista, era composto, fra gli altri, da Franco Della Peruta, Antonio Lucarelli, Gastone Manacorda, Giovanni Pirelli, Ernesto Ragionieri, Aldo Raimondi, Renato Zangheri."}
{"id": "5217198", "revid": "599013", "url": "https://it.wikipedia.org/wiki?curid=5217198", "title": "Anth\u012b Vasilant\u014dnak\u012b", "text": "Carriera.\nClub.\nNata da padre greco e madre olandese, Anth\u012b Vasilant\u014dnak\u012b inizia la propria carriera nel 2008 giocando per le giovanili dell', club di Atene, passando in prima squadra nella stagione 2010-11, in A2 League. Nella stagione 2012-13 debutta nella massima divisione del campionato greco con il , a cui resta legata per due annate.\nNella stagione 2014-15 viene ingaggiata dall' di Conegliano, nella Serie A1 italiana, vincendo lo scudetto al termine del campionato 2015-16. Nell'annata 2016-17 resta nello stesso campionato vestendo per\u00f2 la maglia del , cos\u00ec come in quello successivo giocando per\u00f2 con l' di Novara, con cui si aggiudica la Supercoppa italiana 2017 e la Coppa Italia 2017-18.\nNella stagione 2018-19 difende i colori del , sempre in Serie A1, mentre in quella successiva si trasferisce al club turco del , in Sultanlar Ligi, dove rimane anche nel campionato 2020-21, ma vestendo la maglia dell'.\nNazionale.\nDal 2011 al 2015 fa parte delle varie nazionali giovanili greche: dal 2011 al 2013 \u00e8 in quella Under-18, nel 2014 in quella Under-19 e nel 2015 in quella Under-20.\nNel 2014 ottiene le prime convocazioni nella nazionale maggiore, con la quale nel 2018 si aggiudica la medaglia d'argento ai XVIII Giochi del Mediterraneo. "}
{"id": "5217208", "revid": "438678", "url": "https://it.wikipedia.org/wiki?curid=5217208", "title": "Charles Blagden", "text": "Fu ufficiale medico nell'esercito dal 1776 al 1780 e successivamente tenne la carica di segretario della Royal Society dal 1784 al 1797.\nVinse la medaglia Copley nel 1788 e fu creato sir nel 1792.\nMorto ad Arcueil, fu sepolto al cimitero di P\u00e8re-Lachaise.\nAttivit\u00e0 scientifica.\nNel 1775 ipotizz\u00f2 per primo che la sudorazione avesse un ruolo fondamentale nel processo di termoregolazione. Pochi anni dopo dimostr\u00f2 inoltre che gli esseri viventi sono in grado di resistere a temperature pi\u00f9 elevate rispetto ai corpi organici inanimati.\nPer dimostrare ci\u00f2 Blagden fece riscaldare una stanza a 393 K (120 \u00b0C) e vi si introdusse in compagnia di alcuni amici, un cane chiuso in un cestello (in tal modo non avrebbe avuto contatto con il pavimento rovente) ed una bistecca.\nDopo alcuni minuti Blagden usc\u00ec dalla stanza con gli altri e notific\u00f2 che, sebbene la bistecca fosse cotta, i suoi amici e il cagnolino avevano resistito senza subire danni. Attribu\u00ec la loro maggiore resistenza al processo di termoregolazione.\nNel 1783 ,assistente di Henry Cavendish, visit\u00f2 il laboratorio di Antoine Lavoisier; d'altronde Blagden fu il primo a portare in Inghilterra il concetto moderno di reazione chimica, il che gli valse l'elezione (1789) a socio straniero onorario della American Academy of Arts and Sciences.\nNel 1788 condusse una serie di esperimenti che lo portarono a formulare la legge di Blagden: \"il punto di congelamento di una soluzione decresce in proporzione diretta alla concentrazione del soluto\"."}
{"id": "5217210", "revid": "838137", "url": "https://it.wikipedia.org/wiki?curid=5217210", "title": "Nazionale di roller derby del Galles", "text": "La nazionale di roller derby del Galles \u00e8 la selezione maggiore femminile di roller derby, il cui nickname \u00e8 Team Wales, che rappresenta il Galles nelle varie competizioni ufficiali o amichevoli riservate a squadre nazionali. Si \u00e8 classificata quinta nel Campionato europeo di roller derby 2014 di Mons.\nConfronti con le altre Nazionali.\nQuesti sono i saldi del Galles nei confronti delle Nazionali incontrate."}
{"id": "5217212", "revid": "112908679", "url": "https://it.wikipedia.org/wiki?curid=5217212", "title": "Da un castello all'altro", "text": "Da un castello all'altro \u00e8 un romanzo di Louis-Ferdinand C\u00e9line, il primo della cosiddetta Trilogia del Nord (seguiranno \"Nord\" e \"Rigodon\"). Traccia un parallelo tra la vita dell'autore e il suo lavoro come scrittore e come medico, povero e insultato dai clienti durante il periodo in cui si \u00e8 rifugiato a Sigmaringen con il governo di Vichy, collaborazionista del nazismo in fuga dall'avanzata del generale Leclerc. \nTrama.\nCome sempre da \"Morte a credito\" in poi, anche questo romanzo si apre con descrizioni di C\u00e9line amareggiato che si lamenta per la propria condizione, sentendosi tradito di vari editori ed esprimendo odio per l'intellighenzia del tempo (il \"tartre\" Jean-Paul Sartre, il \"larengon\" Louis Aragon o Andr\u00e9 Malraux, Andr\u00e9 Maurois e Paul Morand). Passa quindi a raccontare la sua vita di medico evitato dai suoi stessi clienti, tranne alcuni, come Mme Ni\u00e7ois, il cui appartamento si affaccia su un canale lungo il quale incontra il vecchio amico Robert Le Vigan (\"il vigue\" nel romanzo), che affitta una chiatta come casa galleggiante. L'incontro tra i due vecchi amici si traduce in uno scambio verbale, crudo e aggressivo che, combinato con il freddo dell'inverno, rende il dottor C\u00e9line malaticcio.\nCostretto a letto, C\u00e9line inizia a scrivere la propria vita a Sigmaringen (\"Siegmaringen\" nel romanzo), sempre in movimento da un castello all'altro (da qui il titolo del romanzo): da quello simbolico della sua casa in periferia di Parigi al castello di Sigmaringen, sede del governo di Vichy in esilio. Questa seconda parte del romanzo lascia spazio ai sogni, alla fantasia e alla descrizione grottesca e amara della vita dei rifugiati politici francesi. Residente al \"L\u00f6wen\", alimentato da \"Stammgericht\" (\"piatto standard\", nauseante, a base di cavolo rosso e rape, prodigiosamente lassativo), assegnato a Sigmaringen come medico, C\u00e9line descrive le vicende della Francia collaborazionista. Tutto \u00e8 ridicolo, a cominciare dalla passeggiata quotidiana del maresciallo P\u00e9tain, dalla bagnata rigidit\u00e0 dei tedeschi fermi per protocollo sotto la pioggia, fino ai sogni selvaggi di idealisti e artisti che sperano ancora la vittoria della Germania, alle orge tra militari, alle belle ragazze profughe, alla miseria umana per causa della mancanza dei servizi sanitari, alla restrizione dei farmaci, alle istituzioni ridotte a palcoscenici teatrali o alle imprese votate allo scacco, che non riescono a mantenere una parvenza di dignit\u00e0. Qui si affacciano diverse figure storiche (Philippe P\u00e9tain, Pierre Laval, Otto Abetz, Fernand de Brinon, Alphonse de Chateaubriant, Jean Bichelonne ecc.), con una linea narrativa non specifica che fa un mosaico di scenette e descrizioni demenziali, confortate da uno stile scoppiettante che rafforza la l'idea della sconfitta umana. La storia si conclude con il ristabilimento dalla malattia di C\u00e9line e le notizie sulla salute della signora Ni\u00e7ois, come se tutto il libro fosse una qualche digressione, una parentesi nella storia."}
{"id": "5217213", "revid": "425388", "url": "https://it.wikipedia.org/wiki?curid=5217213", "title": "Il castello dei rifugiati", "text": ""}
{"id": "5217216", "revid": "686936", "url": "https://it.wikipedia.org/wiki?curid=5217216", "title": "Howard Mudd", "text": "Carriera professionistica.\nMudd fu scelto nel corso del nono giro (113\u00ba assoluto) del Draft NFL 1964 dai San Francisco 49ers. Gioc\u00f2 con essi fino al 1969, venendo convocato per tre Pro Bowl e inserito per due volte nella formazione ideale della stagione All-Pro. In seguito pass\u00f2 per un anno ai Chicago Bears, prima che un infortunio al ginocchio lo costringesse al ritiro. Intraprese cos\u00ec la carriera di allenatore, vincendo con gli Indianapolis Colts il Super Bowl XLI nel 2006 come allenatore della linea offensiva.\nMorte.\nMudd \u00e8 deceduto il 12 agosto 2020 a Seattle per le gravissime lesioni riportate in un incidente stradale con la sua moto, avvenuto due settimane prima."}
{"id": "5217241", "revid": "599013", "url": "https://it.wikipedia.org/wiki?curid=5217241", "title": "Metodo termografico", "text": "Il metodo termografico, chiamato anche metodo Risitano \u00e8 una modalit\u00e0 di analisi termica per le valutazioni di stress e danni nei materiali sottoposti a sollecitazioni, in particolare l'acciaio, sviluppato presso l'Universit\u00e0 degli Studi di Catania. Il metodo consente la determinazione del limite di fatica e della curva a tempo in maniera rapida ed economicamente sostenibile.\nStoria.\nNel 1980, per la prima volta in Italia, presso l'Universit\u00e0 degli Studi di Catania si cominciarono ad usare sensori all'infrarosso termico (sensori a tutto campo) derivati da applicazioni spaziali, per collegare lo sviluppo di calore durante le prove di fatica dei materiali con la sollecitazione applicata ed il tempo.\nAntonino Risitano ed il suo gruppo di ricerca misero a punto nuove metodologie per la caratterizzazione rapida dei materiali usati nell'industria meccanica. Si svilupp\u00f2 cos\u00ec un'attivit\u00e0 di ricerca, sui metodi proposti a Catania, che a tutt'oggi interessa ricercatori di varie nazionalit\u00e0. \nPrincipi di funzionamento.\nAlla base del metodo vi \u00e8 l'osservazione del profilo termico di un provino o di un componente meccanico durante le prove di fatica.\nI metodi tradizionali, per la caratterizzazione a fatica dei materiali, prendono in considerazione solo due parametri (sollecitazione e durata), il metodo Risitano introduce un terzo parametro: la temperatura. Il metodo tiene conto della reale struttura e conformazione dei componenti meccanici esaminati, evitando lo studio di fattori di forma o di effetti di intaglio che spesso costituiscono la parte pi\u00f9 complicata e pi\u00f9 soggetta ad imprecisioni da valutare. Alcuni esempi di applicazioni ad organi meccanici sono: saldature, braccetti di sospensione di autovetture e collegamenti con bulloni.\nProve di fatica.\nLa temperatura raggiunta superficialmente \u00e8 direttamente correlabile all'energia meccanica di deformazione. Nel caso di prove di fatica, quindi, l'energia liberata come calore \u00e8 quella che si genera per effetto di micro-plasticizzazioni, ovvero, quella che si sviluppa nel momento in cui inizia il processo di cedimento del materiale, essendo, in confronto a questa, molto piccola quella che si produce per effetto del classico fenomeno dello smorzamento interno (elastico), specialmente alle normali frequenze di prova (inferiori a 50\u00a0Hz).\nSperimentalmente si \u00e8 visto che provini sollecitati a fatica mostrano un andamento della temperatura superficiale in cui si distinguono tre fasi: \n\u00c8 importante osservare che, durante le prove di fatica monoassiali, la pendenza del tratto lineare durante la prima fase e la temperatura di stabilizzazione sono funzioni della sollecitazione applicata al provino.\nLa quantit\u00e0 di calore sviluppato fino alla rottura, a meno di una costante dipendente dal coefficiente globale di trasmissione del calore (conduzione, convezione e irraggiamento) del materiale e della geometria del provino, risulta proporzionale all'integrale della temperatura durante tutto il tempo di prova.\nPer la determinazione del valore di tale integrale conviene riferirsi a curve di temperatura in cui sono ben distinte le tre fasi, quindi a valori di sollecitazione superiori al limite di fatica. In generale si \u00e8 visto che il numero di cicli di stabilizzazione formula_1 \u00e8 piccolo rispetto al numero di cicli a rottura formula_2, pertanto possiamo scrivere: \nformula_3\nche nel diagramma \u0394T-N descrive un'iperbole equilatera.\nPertanto, sottoponendo il provino a prove dinamiche, mediante un opportuno protocollo di carico, \u00e8 possibile determinare il limite di fatica e le coppie di valori Sollecitazione-Numero di cicli a rottura necessarie per costruire l'intera curva a tempo.\nProve statiche.\nLo studio del metodo \u00e8 stato esteso anche nel campo statico. Scopo del metodo \u00e8 quello di individuare il limite di fatica del materiale (o del componente meccanico) mediante una classica prova di trazione mono-assiale, associata all'indagine termica. Si studia il tratto della curva Sforzo-Deformazione nell'intervallo che ha come estremo superiore la tensione di snervamento e come estremo inferiore il valore della tensione in cui hanno inizio fenomeni di micro-plasticizzazione. In tale intervallo si ricerca il limite di fatica sfruttando la variazione di pendenza della curva Temperatura-Deformazione.\nOsservando il primo tratto della caratteristica meccanica del provino si possono individuare due fasi:\nLa prima fase \u00e8 regolata dalla teoria della termoelasticit\u00e0. Tensione e temperatura sono legate dalla legge di Kelvin: \nformula_4\navendo ipotizzato il materiale isotropo ed uno stato tensionale di trazione pura, con formula_5 la costante termoelastica del materiale e formula_6 la tensione media. Pertanto, durante la prima fase, la Temperatura assume un andamento lineare e decrescente.\nDurante la seconda fase, all'aumentare delle tensioni si giunge a valori di deformazioni prossime alla plasticizzazione di qualche cristallo. Questa condizione \u00e8 accompagnata da sviluppo di calore e dal conseguente innalzamento della temperatura. La temperatura limite formula_7, che si registra nel primo punto in cui la curva temperatura-deformazione abbandona il trend lineare iniziale, corrisponde al valore di tensione che, per lo stesso valore di deformazione, si legge sulla curva degli sforzi, ovvero al limite di fatica formula_8.\nIn sintesi, per tensioni medie fino al valore formula_8, il legame tensione-temperatura \u00e8 di tipo lineare, in coerenza con il comportamento termoelastico del materiale. Per valori superiori a formula_8 ci si discosta dalla linearit\u00e0 e l'andamento della temperatura della zona di riferimento cambia pendenza fino a raggiungere valori positivi.\nPer condurre una prova del genere occorrono: "}
{"id": "5217244", "revid": "15756", "url": "https://it.wikipedia.org/wiki?curid=5217244", "title": "Atlante Veneto", "text": "L\u2019Atlante Veneto (1690-1701), \u00e8 un atlante universale edito dal geografo, francescano conventuale Vincenzo Maria Coronelli, con il proposito di costituire la continuazione dell' \"Atlas Maior\" di Joan Blaeu. Questa opera monumentale fu pubblicata in tredici volumi e forniva una messe di informazioni dettagliate che riguardavano i cartografi e geografi antichi e moderni, insieme a dati astronomici e storici. Le carte geografiche erano incise in uno stile \"neretto\" e stampate su carta bianca di qualit\u00e0; le pi\u00f9 importanti occupavano due pagine, permettendo un maggior dettaglio.\nLa prima parte comprende un'introduzione alla geograf\u00eda con incisioni di mappamondi, rose dei venti e sistemi cosmografici attraverso la storia, da Tolomeo a Copernico e Tycho Brahe, fino a Cartesio.\nLa seconda parte tratta della Terra, partendo da un mappamondo tolemaico e da uno moderno diviso in due emisferi, prosegue con le carte in due fogli dell'Europa, dell'Asia, dell'Africa, dell'America del Sud e del Nord, terminando con le carte delle calotte polari.\nLa terza parte si occupa di idrografia, degli oceani, fiumi, laghi e delta. Qui si trovano carte dell'Oceano Pacifico e dell'Oceano Atlantico, del Bosforo, del Golfo di Venezia e di fiumi come il Niger, Rio delle Amazzoni, Reno, Danubio e Volga.\nL'ultima parte descrive le navi che esplorarono questi corsi d'acqua.\nCollegamenti esterni.\nJonathan Potter Maps"}
{"id": "5217245", "revid": "599013", "url": "https://it.wikipedia.org/wiki?curid=5217245", "title": "Eleonora Furlan", "text": "Carriera.\nClub.\nLa carriera di Eleonora Furlan inizia nelle giovanili del , per poi passare in prima squadre nella stagione 2010-11 in Serie B1 e dalla stagione 2012-13 in Serie B2; viene inoltre convocata nelle nazionali giovanili italiane, con cui vince la medaglia d'argento al Campionato europeo Under-18 2011.\nNella stagione 2014-15 esordisce nella pallavolo professionistica grazie all'ingaggio da parte dell'Imoco Volley di Conegliano, in Serie A1, mentre nella stagione successiva passa alla Beng Rovigo Volley, in Serie A2, categoria dove gioca anche nell'annata 2016-17 con la SAB Volley di Legnano, in quella 2017-18 con il Marsala Volley e da quella 2018-19 con la , con cui si aggiudica la Coppa Italia di Serie A2 2019-20: con la stessa squadra, nell'annata 2020-21, disputa la Serie A1.\nNazionale.\nNel 2021 ottiene le prime convocazioni nella nazionale maggiore."}
{"id": "5217246", "revid": "1829756", "url": "https://it.wikipedia.org/wiki?curid=5217246", "title": "Alberto Duval", "text": "Biografia.\nLavora al TG5 svolgendo la funzione di caposervizio e di conduttore (dal 3 novembre 2014) del TG5 Prima Pagina. In passato ha condotto dal 2007 al 2010 il TG5 Minuti (edizione flash pomeridiana del TG di Canale 5), mentre dal 2011 al 2014 l'edizione della notte."}
{"id": "5217247", "revid": "125088372", "url": "https://it.wikipedia.org/wiki?curid=5217247", "title": "Partito Comunista dell'Azerbaigian (1920)", "text": "Il Partito Comunista dell'Azerbaigian (in azero \"Az\u0259rbaycan Kommunist Partiyas\u0131\"; in russo \"\u041a\u043e\u043c\u043c\u0443\u043d\u0438\u0441\u0442\u0438\u0447\u0435\u0441\u043a\u0430\u044f \u043f\u0430\u0440\u0442\u0438\u044f \u0410\u0437\u0435\u0440\u0431\u0430\u0439\u0434\u0436\u0430\u043d\u0430\", Kommunisti\u010deskaja partija Azerbajd\u017eana) \u00e8 stato un partito politico azero fondato nel febbraio 1920, alla vigilia della fondazione della RSS Azera, e sciolto nel 1991. Ramo locale del Partito Comunista dell'Unione Sovietica, ne costitu\u00ec una delle sezioni repubblicane a partire dal 1936, quando la RSS Azera divenne una delle Repubbliche dell'Unione Sovietica."}
{"id": "5217253", "revid": "324090", "url": "https://it.wikipedia.org/wiki?curid=5217253", "title": "I'm with Stupid (Aimee Mann)", "text": "I'm with Stupid \u00e8 il secondo album discografico in studio da solista della cantautrice statunitense Aimee Mann, pubblicato nel 1995."}
{"id": "5217273", "revid": "2016868", "url": "https://it.wikipedia.org/wiki?curid=5217273", "title": "Roc\u00edo Mu\u00f1oz-Cobo", "text": "Biografia.\nRoc\u00edo inizia la sua carriera studiando arte drammatica presso la scuola di Juan Carlos Corazza e ottiene il suo primo lavoro come presentatrice per il programma El sem\u00e1foro,per quanto riguarda la sua carriera di attrice \u00e8 famosa principalmente per la sua partecipazione alla soap \"Il segreto\" nella ruolo della Duchessa Elo\u00edsa."}
{"id": "5217283", "revid": "767487", "url": "https://it.wikipedia.org/wiki?curid=5217283", "title": "A Case of High Treason", "text": "A Case of High Treason \u00e8 un cortometraggio muto del 1911. Il nome del regista non viene riportato nei credit del film.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 19 maggio 1911."}
{"id": "5217288", "revid": "640277", "url": "https://it.wikipedia.org/wiki?curid=5217288", "title": "KOI-351", "text": ""}
{"id": "5217289", "revid": "1452073", "url": "https://it.wikipedia.org/wiki?curid=5217289", "title": "&quot;A&quot; come ignoranza", "text": "\"A\" come ignoranza \u00e8 una serie a fumetti umoristica scritta e disegnata da Davide Berardi, in arte \"Daw\".\nLa serie \u00e8 pubblicata in albi bimestrali dalla Panini Comics dall'aprile 2014 al dicembre 2016. Le prime uscite comprendevano anche una selezione di storie gi\u00e0 pubblicata con lo stesso titolo tra il 2007 e il 2012 dalla ProGlo Edizioni.\nTrama.\nOgni albo di \"\"A\" come ignoranza\" raccoglie al suo interno pi\u00f9 storie umoristiche non collegate l'una con l'altra, che per\u00f2 ricorrono e continuano di albo in albo.\nProduzione.\nDavide Berardi aveva iniziato a pubblicare numerose storie di natura umoristica sul proprio blog, riscuotendo sin da subito un buon successo sul web. Nel 2007 viene contattato dalla ProGlo Edizioni che gli propone di raccogliere queste storie a fumetti in un volume cartaceo: esce cos\u00ec la raccolta che prende il titolo di \"\"A\" come ignoranza\". Visto il successo riscontrato, la ProGlo inizia a pubblicare \"\"A\" come ignoranza\" inizialmente a cadenza annuale, continuando a raccogliere varie storie di Daw. Nel 2011 viene ristampato il primo numero con l'aggiunta della dicitura \"Volume primo\" e dato alle stampe un \"Volume quarto e mezzo\". Nel 2012 vengono pubblicati gli ultimi tre volumi: il quinto, il sesto e il settimo.\nNel 2013 Berardi inizia una collaborazione con la Panini Comics e durante il Lucca Comics &amp; Games 2013 viene annunciata la pubblicazione come bimestrale della serie definitiva di \"\"A\" come ignoranza\", a partire da maggio 2014. Per l'occasione Daw ha ridisegnato tutti i suoi volumi, aggiungendo per\u00f2 qualcosa per chi lo segue da sempre. A partire dal numero 7 esce solo materiale inedito.\nLa serie si conclude con il numero 14, uscito nel dicembre 2016, con un accordo comune tra Daw e la casa editrice, data la difficolt\u00e0 dell'autore, come evidenziato da lui stesso, a rispettare le scandenze e sopportare i ritmi lavorativi necessari alla realizzazione di un albo con cadenza bimestrale."}
{"id": "5217293", "revid": "767487", "url": "https://it.wikipedia.org/wiki?curid=5217293", "title": "Non ci credo", "text": "Non ci credo \u00e8 un film del 2006 diretto da Vanna Paoli con protagonisti Carlo Monni, Adelaide Foti e Sergio Bustric. L'anteprima \u00e8 avvenuta l'11 settembre 2014 a Villa Pecori Giraldi di Borgo San Lorenzo."}
{"id": "5217297", "revid": "439868", "url": "https://it.wikipedia.org/wiki?curid=5217297", "title": "Finchley", "text": "Finchley \u00e8 un sobborgo residenziale di Londra, situato nella zona di Barnet, North London.\nSorge su un'altura, 11\u00a0km a nord di Charing Cross. Costituiva un antico distretto nella contea del Middlesex, diventando un \"Municipal Borough\" nel 1933, fino ad entrare a far parte della Grande Londra dal 1965. \u00c8 un sobborgo a carattere principalmente residenziale."}
{"id": "5217301", "revid": "767487", "url": "https://it.wikipedia.org/wiki?curid=5217301", "title": "Associazione Calcio Monza 1946-1947", "text": "Questa voce raccoglie le informazioni riguardanti l'Associazione Calcio Monza nelle competizioni ufficiali della stagione 1946-1947.\nStagione.\nNella stagione 1946-1947 il Monza disputa il girone E del campionato di Serie C Nord, con 40 punti in classifica vince nettamente il girone acquisendo il diritto di disputare il girone di finale a tre che assegna un posto per la Serie B. Che per\u00f2 rester\u00e0 ancora un miraggio, al termine del gironcino le tre squadre Monza, Mortara e Vita Nova sono ancora allineate alla pari tutte con quattro punti in classifica, si ricorre agli spareggi giocati ad agosto 1947, che designeranno promossa la Vita Nova di Bergamo in Serie B.\nIn casa Monza secondo anno di presidenza di Lino Camagni, con allenatore il confermato Angelo Piffarerio. Buono il campionato vinto con cinque punti di vantaggio sulla Pirelli Milano e la Pro Lissone. Poi nel girone finale giocato alla pari, manca lo spunto decisivo per cogliere quella Serie B che rester\u00e0 un sogno anche questa stagione. Miglior marcatore del campionato Angelo Redaelli con sette reti in ventitr\u00e9 partite, nessun primo attore in attacco, ma ben quattordici giocatori biancorossi hanno timbrato almeno una rete."}
{"id": "5217305", "revid": "1094258", "url": "https://it.wikipedia.org/wiki?curid=5217305", "title": "Montclair, New Jersey", "text": ""}
{"id": "5217309", "revid": "599013", "url": "https://it.wikipedia.org/wiki?curid=5217309", "title": "The Crusader", "text": ""}
{"id": "5217310", "revid": "767487", "url": "https://it.wikipedia.org/wiki?curid=5217310", "title": "Strange Magic", "text": "Strange Magic \u00e8 un film d'animazione in CGI del 2015 diretto da Gary Rydstrom.\nIl film \u00e8 prodotto dalla Lucasfilm con la collaborazione di Lucasfilm Animation Singapore e Industrial Light &amp; Magic. La sceneggiatura \u00e8 scritta da David Berenbaum, Irene Mecchi e Gary Rydstrom da un soggetto di George Lucas ispirato a \"Sogno di una notte di mezza estate\" di William Shakespeare.\nTrama.\nMarianne \u00e8 la principessa del Regno delle Fate, che confina con la Foresta Oscura, separato da esso solo da una siepe di Primule, fiori ritenuti magici e pericolosi, perch\u00e9 costituiscono l'ingrediente principale per poter preparare filtro d'amore potentissimo. Dolce ed innamorata del suo bel fidanzato perfetto, Roland, Marianne \u00e8 in procinto di sposarlo, vivendo immersa in un mondo ai suoi occhi roseo e perfetto, con la benedizione del Re suo padre e di sua sorella Alba, pi\u00f9 giovane e frivola. Purtroppo Marianne scopre che il suo fidanzato non \u00e8 poi cos\u00ec perfetto, anzi la tradisce, essendo interessato non tanto a lei quanto alla possibilit\u00e0 di avere un'armata tutta sua che otterrebbe una volta sposata la principessa e diventato Re delle Fate.\nMarianne disdice le nozze trovando dentro di se una ragazza forte, decisa e tenace: nei giorni seguenti comincia ad allenarsi per diventare una brava spadaccina, rifiutando con forza l'amore che ora giudica una debolezza e decidendo di prendersi cura della sorella pi\u00f9 giovane; Alba invece anela a quel sentimento, ma corteggia tutte le fate che incontra e si dedica al divertimento con l'amico elfo Sunny. Controvoglia, Marianne accetta di mantenere il suo ruolo di figlia primogenita del Re delle Fate e partecipa a ricevimenti e balli: in uno di questi, il padre fa in modo che rincontri Roland, apparentemente pentito del proprio errore, sicuro che sia un buon partito per la maggiore delle proprie figlie. Ma Marianne, ormai indurita dalla delusione ricevuta, lo rifiuta, sfidandolo a duello e battendolo, dimostrando a tutti i presenti la propria indipendenza. Nel frattempo Sunny viene notato da Roland che capisce quanto l'elfo sia innamorato di Alba e decide di approfittarsi di ci\u00f2 per vendicarsi dello smacco appena ricevuto: fa credere a Sunny e che, una volta recuperato il filtro d'amore a base di primule, lo divider\u00e0 con lui cos\u00ec che entrambi possano far innamorare di s\u00e9 le due principesse.\nSunny, timido per natura, si lascia convincere e parte alla volta della Foresta Oscura, alla ricerca di un petalo di primula, l'ingrediente fondamentale per la preparazione del filtro. Al confine che separa le due terre, scopre con sgomento che i Goblin hanno distrutto ogni fiore esistente ma, con un colpo di fortuna, riesce a trovare un ultimo petalo di quel magico fiore. Raccoltolo, Sunny si incammina nella Foresta Oscura, alla ricerca del palazzo del Re Palude dove si dice sia tenuta prigioniera la Fata Dolceprugna che \u00e8 la sola in grado di preparare la famosa e pericolosa pozione. Strada facendo incontra uno spiritello che lo accompagna fino alla meta di quella ricerca. Una volta riuscito a penetrare di nascosto nella fortezza, Sunny trova la Fata Dolceprugna, una creatura di luce dal carattere stravagante che, in cambio della libert\u00e0, gli consegna una bottiglietta della preziosa pozione, spiegandogli come utilizzarla e le pericolose controindicazioni che essa pu\u00f2 avere, avvisandolo inoltre di non lasciarsi imbrogliare dallo spiritello che lo ha aiutato, poich\u00e9 quelle creature si divertono a spargere su tutte le creature del bosco, creando parecchi guai. Nel frattempo, nella stanza del trono, il Re Palude sta discutendo con la madre Griselda che lo vorrebbe vedere felicemente innamorato: la Goblin ignora il motivo per il quale il figlio odi tanto quel sentimento, per il quale lui accusa la Fata Dolceprugna e non sopporta la presenza dell'amore nella Foresta Oscura, e cerca insistentemente una fidanzata perfetta per suo figlio.\nSunny libera la fata, ma il Re Palude ordina ai propri sottoposti di non lasciarla fuggire e, dopo una rocambolesca fuga, l'elfo riesce a scappare aiutato dal folletto mentre la Fata Dolceprugna viene nuovamente catturata e rinchiusa nella sua prigione fatta di ragnatele magiche. Sunny fa ritorno nel Regno delle Fate in tempo per partecipare al Ballo degli Elfi, ignorando il fatto che anche il Re Palude ha deciso di seguirlo e di attaccare quella notte stessa per recuperare e distruggere la pozione. Ignaro del pericolo e pi\u00f9 concentrato sulla propria sete di potere, Roland si prepara ad usare il filtro magico su Marianne, ma il suo piano viene stravolto dall'arrivo del folletto che, nella foga di recuperare la pozione, ne rovescia una parte negli occhi di Alba.\nLa giovane principessa per\u00f2 non fa in tempo a riaprire gli occhi per vedere Sunny, com'era stato deciso dall'elfo stesso e da Roland, poich\u00e9 viene catturata e rinchiusa in un sacco da un guerriero dell'esercito del Re Palude che attacca proprio in quel momento: quindi il Re Palude d\u00e0 tempo a Marianne fino al tramonto della luna per consegnargli la pozione d'amore in cambio della sorella. Roland, per evitare di essere giudicato colpevole e approfittare della situazione cos\u00ec da ottenere finalmente una sua armata che guider\u00e0 alla volta della Foresta Oscura per salvare Alba, fa ricadere tutta la colpa su Sunny, che quindi Marianne lancia alla ricerca del folletto, per poter cos\u00ec recuperare la pozione e portarla al castello del Re Palude; la maggiore delle principesse invece si dirige direttamente sul luogo per salvare la sorella. Nel frattempo, nella Foresta Oscura, Alba viene liberata dal sacco per poter essere rinchiusa nelle prigioni, ma non appena apre gli occhi la pozione fa effetto e la giovane principessa si innamora perdutamente della prima persona su cui posa lo sguardo, ossia il Re Palude, iniziando cos\u00ec a dimostrargli, del tutto ingenuamente sincera, il suo amore. Il Re Palude, disturbato dal continuo cantare d'amore della giovane principessa e non riuscendo nemmeno con le minacce ad ottenere l'antidoto dalla Fata Dolceprugna, decide di andare dalla sua prigioniera e, nonostante sia restio a quel sentimento e pur sapendo che quel comportamento \u00e8 dovuto alla pozione, rimane stupito dall'amore che vede in Alba, avendo cos\u00ec per lei delle attenzioni particolari che non aveva riservato a nessuno prima di allora. Sunny intanto riesce a recuperare dal folletto la preziosa bottiglietta e si unisce all'armata di Roland, dirigendosi assieme a loro, in una fin troppo lenta marcia, verso il castello del Re Palude cos\u00ec da consegnare la pozione.\nMarianne giunge prima alla fortezza e si slancia d'impeto contro il Re Palude per salvare la propria sorellina, utilizzando tutte le tecniche di combattimento apprese, sfiancando se stessa ed il proprio avversario che si dimostra alla sua altezza di guerriera. Alla fine, troppo stremati per continuare a combattere e rendendosi conto dal canto che proviene dalle prigioni che Alba si \u00e8 risvegliata, il Re Palude e Marianne decidono per una tregua e si recano nelle segrete dove il malvagio sovrano spiega alla maggiore delle due principesse come mai la sorella minore si sia innamorata di lui. Marianne scopre cos\u00ec della pozione magica: Alba non ha nessuna intenzione di tornare a casa con lei, e, sconvolta, Marianne, col suo carattere volitivo, ordina al Re Palude di darle l'antidoto venendo cos\u00ec a scoprire che nemmeno lui lo possiede per colpa della Fata Dolceprugna che si rifiuta di consegnarglielo. Recatisi dalla Fata, Marianne scopre che tutto ci\u00f2 che essa vuole in cambio dell'antidoto \u00e8 di poter raccontare di un \"fatidico giorno\", giorno del quale il Re della Palude pare vergognarsi molto.\nAlla fine la Fata Dolceprugna cede di fronte all'amore sincero che lega la maggiore delle due principesse alla sorella vittima della pozione e decide di accontentarla; nel frattempo Griselda, convinta che Marianne sia la compagna adatta per il proprio figlio, prepara per i due una cena palesemente romantica durante la quale i due scoprono di avere in comune, oltre all'abilit\u00e0 nel combattimento ed alla tenacia e resistenza in battaglia, anche uno spiccato disprezzo per tutto quello che riguarda l'amore, ritenendolo entrambi inutile e deleterio. Infine la Fata Dolceprugna decide di svelare loro la soluzione in cambio della libert\u00e0, ottenendola e riuscendo finalmente a raccontare di \"quel fatidico giorno\" che l'ha fatta catturare e rendere prigioniera dal Re Palude: innamoratosi perdutamente di una Goblin, il Re Palude aveva chiesto alla Fata di preparargli una pozione d'amore perch\u00e9 la Goblin lo ricambiasse, ma il filtro non aveva funzionato. Affranto e convinto che la colpa dell'accaduto stesse nel suo orribile aspetto esteriore, troppo brutto perfino per una pozione d'amore, il Re Palude aveva fatto rinchiudere la Fata e ordinato di distruggere tutti i petali al fine di non far mai pi\u00f9 preparare quella pozione.\nSolo una volta liberata, la Fata riesce a spiegargli quello che non pot\u00e9 dire a suo tempo: la pozione non funzion\u00f2 non per colpa del Re, ma perch\u00e9 la Goblin era innamorata di qualcun altro. E proprio quello \u00e8 l'antidoto per la pozione: un amore sincero che non sia manipolato dalla magia. Marianne \u00e8 demoralizzata perch\u00e9 sa che sua sorella non \u00e8 mai stata realmente innamorata di nessuno. Marianne si confida con il Re Palude, ritrovandosi consapevole forse solo in quel momento dell'errore che avrebbe commesso sposando Roland che, in effetti, era semplicemente un vanesio innamorato pi\u00f9 di se stesso e del potere che di lei. I due nemici ormai giunti ad un armistizio, decidono di andare a rinfrescarsi le idee in attesa di capire come fare a far rinsavire Alba e mentre, complice la notte e la consapevolezza di ritrovarsi pi\u00f9 simili che differenti, salgono timidamente in superficie sentimenti che entrambi si erano negati per molto tempo, si accorgono che alle porte del castello \u00e8 giunta l'armata delle Fate pronta ad attaccare, capitanata da un Roland deciso a riprendersi Alba e anche Marianne, a cui vuole ancora somministrare la pozione magica. Il Re Palude, ormai quasi in procinto di cedere ai suoi sentimenti, accusa con rabbia Marianne di averlo volutamente distratto e di aver architettato quel momento di confidenza solo per allontanarlo dal proprio castello rendendo il proprio regno e se stesso vulnerabili. Marianne a sua volta si sente sciocca e ferita nel vedere che il suo non sapere nulla di quell'attacco non viene creduto, dando fine anche lei a quella tregua e preparandosi a salvare ad ogni costo sua sorella. Una volta giunto nella sala del trono, seguito da Marianne, il Re Palude scopre che Roland \u00e8 il ragazzo che aveva ferito la principessa e viene colto di sorpresa quando si accorge che Roland, invece di consegnare a lui la pozione magica, vuole utilizzarla su Marianne. Infuriato per il mancato mantenimento del patto, attacca Roland, evitando cos\u00ec che la maggiore delle principesse venga colpita dall'incantesimo d'amore. Nel frattempo Sunny riesce a liberare tutti i prigionieri poco prima che il castello venga preso d'assalto dall'esercito di Roland.\nL'elfo, i prigionieri, i guerrieri di entrambe le fazioni, Griselda e la Fata Dolceprugna riescono a mettersi in salvo fuggendo dal castello che sta crollando, mentre Roland cattura Marianne per portarla in un posto isolato dove finalmente potr\u00e0 spargerle sugli occhi il filtro d'amore ottenendo cos\u00ec ci\u00f2 che desidera, ossia il posto assicurato come futuro Re delle Fate, mentre Alba rimane con il Re Palude che decide di portarla in salvo il prima possibile e poi di andare a cercare Marianne, prima che il castello frani del tutto. La maggiore delle sorelle riesce per\u00f2 a liberarsi da sola di Roland e si slancia velocemente verso il sovrano della Foresta Oscura che, un istante prima di venire schiacciato dalle macerie del proprio castello, con un ultimo atto di coraggio, pone tra le braccia di Marianne la sorella minore, finendo poi nel precipizio. Una volta che tutti si ritrovano in salvo, Alba riesce a rincontrare Sunny e ad aprire finalmente gli occhi, liberandosi cos\u00ec dall'incantesimo che la teneva legata al Re Palude, capendo che non era lei ad esserne innamorata, ma la sorella maggiore. Fortunatamente il Re Palude sopravvive alla caduta, e proprio mentre si sta avvicinando a Marianne lei viene colpita dalla pozione d'amore da Roland. Ma essa non ha effetto sulla principessa perch\u00e9 gi\u00e0 innamorata di un'altra persona. Finalmente Marianne e il Re Palude hanno la loro occasione per dichiarare l'uno all'altra ed a se stessi i propri sentimenti e scambiarsi un bacio.\nDistribuzione.\nIl film \u00e8 stato distribuito nelle sale cinematografiche statunitensi il 23 gennaio 2015, mentre in Italia \u00e8 stato trasmesso il 4 ottobre 2015 su Sky Cinema 1 e in seguito pubblicato direttamente in home video.\nAccoglienza.\nIncassi.\nIl film ha incassato 13,6 milioni di dollari americani.\nCritica.\nSu Rotten Tomatoes il film ha un punteggio di approvazione del 16%, basato su 57 recensioni, con un voto medio di 3,8/10. Su Metacritic il film ha un punteggio di 25 su 100, basato su 20 critici, che indica \"recensioni generalmente sfavorevoli\". Secondo CinemaScore il pubblico ha dato al film un voto di \"B-\" su una scala da A+ a F."}
{"id": "5217321", "revid": "869710", "url": "https://it.wikipedia.org/wiki?curid=5217321", "title": "Anacusia", "text": ""}
{"id": "5217326", "revid": "324090", "url": "https://it.wikipedia.org/wiki?curid=5217326", "title": "Whatever (Aimee Mann)", "text": "Whatever \u00e8 il primo album discografico in studio da solista della cantautrice statunitense Aimee Mann, pubblicato nel 1993.\nTracce.\nTutte le tracce sono di Aimee Mann tranne dove indicato."}
{"id": "5217331", "revid": "869710", "url": "https://it.wikipedia.org/wiki?curid=5217331", "title": "Cofosi", "text": ""}
{"id": "5217332", "revid": "599013", "url": "https://it.wikipedia.org/wiki?curid=5217332", "title": "Ryoo Seung-wan", "text": "Biografia.\nIl suo debutto avviene nel 2000 con \"Die Bad\", una raccolta di quattro corti trattanti lo stesso argomento. Da allora i suoi film sono stati presentati in importanti festival come Cannes, Venezia, e Berlino. Il suo \"The Unjust\" si \u00e8 aggiudicato il primo premio ai Blue Dragon Film Awards del 2011.\nSeung-wan \u00e8 il fratello maggiore di Ryoo Seung-beom, attore molto popolare in Corea del sud. "}
{"id": "5217336", "revid": "767487", "url": "https://it.wikipedia.org/wiki?curid=5217336", "title": "Empire! Empire! (I Was a Lonely Estate)", "text": "Gli Empire! Empire! (I Was a Lonely Estate) sono stati un duo emo statunitense formatosi nel 2006 come progetto solista di Keith Latinen e successivamente completatosi con l'entrata di sua moglie Cathy Latinen nella formazione.\nLa band, spesso associata alla corrente chiamata \"emo-revival\", \u00e8 stata paragonata proprio ai primi artisti emo degli anni novanta come Mineral e American Football."}
{"id": "5217343", "revid": "106536388", "url": "https://it.wikipedia.org/wiki?curid=5217343", "title": "Clang of the Yankee Reaper", "text": "Clang of the Yankee Reaper \u00e8 il terzo album di Van Dyke Parks, pubblicato dalla Warner Bros. Records nel 1975."}
{"id": "5217347", "revid": "709406", "url": "https://it.wikipedia.org/wiki?curid=5217347", "title": "Prostaglandina-endoperossido sintasi 1", "text": ""}
{"id": "5217349", "revid": "74801", "url": "https://it.wikipedia.org/wiki?curid=5217349", "title": "Charlie Rose (giornalista)", "text": "Biografia.\nDiventa famoso nel 1991, quando comincia a condurre un suo talk show personale, il \"Charlie Rose\", sulla televisione americana PBS. Dal gennaio 2012 conduce il contenitore mattutino \"CBS This Morning\" sulla rete CBS. Compare interpretando se stesso in un episodio della serie televisiva \"Breaking Bad\"."}
{"id": "5217351", "revid": "228587", "url": "https://it.wikipedia.org/wiki?curid=5217351", "title": "Dallas Cowboys 1995", "text": "La stagione dei Dallas Cowboys \u00e8 stata la 36\u00aa della franchigia nella National Football League. La squadra vinse il quinto Super Bowl della sua storia e divenne la prima della storia a vincerne tre nell'arco di quattro anni.\nDopo avere vinto la propria division con un record di 12-4, i Cowboys sconfissero i Philadelphia Eagles nel divisional round, dopo di che batterono i Green Bay Packers nella finale della NFC al Texas Stadium. La squadra affront\u00f2 cos\u00ec i Pittsburgh Steelers al Sun Devil Stadium in Arizona raggiungendo i 49ers in cima alla classifica dei Super Bowl vinti, cinque. Dallas domin\u00f2 nelle prime fasi della partita magli Steelers si ripresero e minacciarono i pesantemente favoriti Cowboys. Il cornerback Larry Brown, dopo la tragica perdita dal figlio Kristopher durante la stagione, fu nominato MVP del Super Bowl dopo avere messo a segno due intercetti sul quarterback degli Steelers Neil O'Donnell che chiusero la partita."}
{"id": "5217360", "revid": "767487", "url": "https://it.wikipedia.org/wiki?curid=5217360", "title": "The Crusader (film 1911 Edison)", "text": "The Crusader \u00e8 un cortometraggio muto del 1911. Il nome del regista non viene riportato nei credit del film.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 27 giugno 1911."}
{"id": "5217371", "revid": "729019", "url": "https://it.wikipedia.org/wiki?curid=5217371", "title": "Stazione di Francavilla di Sicilia", "text": "La stazione di Francavilla di Sicilia era una assuntoria posta al km 17+544 della Ferrovia Alcantara-Randazzo a servizio del comune omonimo.\nStoria.\nLa stazione venne aperta al servizio pubblico contestualmente alla linea nel 1959. Fu presenziata sin dall'inizio da apposito agente denominato assuntore con funzioni limitate in quanto alla circolazione treni essendo la linea sin dall'origine esercita a dirigenza unica. Dalla met\u00e0 degli anni novanta la stazione divenne del tutto impresenziata. Chiusa definitivamente nel 2002 venne del tutto soppressa con il DM 389 con cui veniva autorizzata la dismissione definitiva della linea e delle sue infrastrutture.\nStrutture e impianti.\nLa stazione era costituita di un ampio piazzale fornito di marciapiedi sul primo e sul secondo binario di corsa con un fabbricato viaggiatori a due elevazioni e servizi adiacenti. L'estensione dei binari comprendeva un tratto in curva sia in ingresso che in uscita. Era l'unica stazione intermedia della linea ad essere fornita di segnalamento ferroviario ad ala semaforica di 1\u00aa categoria.\nLa stazione aveva un ampio fascio merci munito di piano caricatore, ponte a bilico da 40\u00a0t e sagoma limite. Era fornita anche di torre dell'acqua e colonna idraulica per il rifornimento delle locomotive a vapore che furono attive per il servizio merci fino alla met\u00e0 degli anni settanta.\nMovimento.\nLa stazione era di fermata per tutti i treni di automotrici da Taormina-Giardini per Randazzo e viceversa; nel periodo scolastico era origine di due corse per Taormina-Giardini e termine corsa di due provenienti da quest'ultima."}
{"id": "5217374", "revid": "767487", "url": "https://it.wikipedia.org/wiki?curid=5217374", "title": "The Crucial Test (film 1911)", "text": "The Crucial Test \u00e8 un cortometraggio muto del 1911. Il nome del regista non viene riportato nei credit del film che, prodotto dalla Edison Company, era interpretato da Herbert Prior, Richard Neill e James Gordon.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 7 luglio 1911."}
{"id": "5217375", "revid": "1543377", "url": "https://it.wikipedia.org/wiki?curid=5217375", "title": "Spazio di de Sitter", "text": "In matematica e fisica, uno spazio di de Sitter \u00e8 l'analogo, nello spazio-tempo di Minkowski, di una sfera nell'ordinario spazio euclideo. Uno spazio di de Sitter \"n\"-dimensionale, denotato dS\"n\", \u00e8 la variet\u00e0 lorentziana analoga ad una n-sfera (con la sua metrica Riemanniana canonica); esso \u00e8 massimamente simmetrico, ha una curvatura scalare costante e positiva ed \u00e8 semplicemente connesso per \"n\" \u22653. Lo spazio de Sitter, cos\u00ec come lo spazio Anti de Sitter prende il nome da Willem de Sitter (1872\u20131934), professore di astronomia alla Universit\u00e0 di Leiden e direttore del \"Leiden Observatory\". Willem de Sitter e Albert Einstein lavorarono insieme negli anni 20 del 900 a Leida sulla struttura spazio-temporale dell'universo.\nNel linguaggio della relativit\u00e0 generale, lo spazio di de Sitter \u00e8 la pi\u00f9 simmetrica \"soluzione del vuoto\" delle equazioni di campo di Einstein, avente una costante cosmologica positiva (repulsiva) formula_1 (corrispondente ad una densit\u00e0 di energia del vuoto positiva e pressione negativa). Nel caso (3 dimensioni spaziali pi\u00f9 tempo), esso \u00e8 il modello cosmologico dell'universo fisico; vedi universo di de Sitter.\nLo spazio di de Sitter fu formulato indipendentemente e contemporaneamente da Willem de Sitter e Tullio Levi-Civita.\nDefinizione.\nLo spazio di de Sitter pu\u00f2 essere definito come una sottovariet\u00e0 di uno spazio di Minkowski aumentato di una dimensione. Si consideri lo spazio di Minkowski R1,\"n\" con la metrica standard:\nLo spazio di de Sitter dS\"n\" \u00e8 la sottovariet\u00e0 descritta da un iperboloide a una falda\ndove formula_4 \u00e8 una constante positiva.\nLa metrica standard formula_5 dello spazio ambiente R1,\"n\" induce sulla sottovariet\u00e0 di de Sitter una forma bilineare \"non degenere\" che ha ancora segnatura \"Lorentziana\". Lo spazio di de Sitter \u00e8 dunque una variet\u00e0 pseudo-Riemanniana.\nLo spazio di De Sitter pu\u00f2 anche essere definito come il quoziente topologico di due gruppi pseudo ortogonali, e questo mostra che esso \u00e8 una variet\u00e0 pseudo-Riemanniana simmetrica.\nDal punto di vista topologico, lo spazio di de Sitter \u00e8 il prodotto (per cui se allora lo spazio di de Sitter risulta semplicemente connesso).\nPropriet\u00e0.\nIl gruppo di isometrie dello spazio de Sitter \u00e8 il gruppo di Lorentz O(1,\"n\"). La metrica ha quindi \"n\"(\"n\" + 1)/2 vettori di Killing indipendenti ed \u00e8 al massimamente simmetrica. Ogni spazio massimamente simmetrico ha curvatura costante. Il tensore di curvatura di Riemann per de Sitter \u00e8 dato da\nLo spazio di de Sitter \u00e8 una variet\u00e0 di Einstein poich\u00e9 il tensore di Ricci \u00e8 proporzionale alla metrica:\nCi\u00f2 significa che lo spazio di de Sitter \u00e8 una \"soluzione del vuoto\" delle equazioni di campo di Einstein, avente una costante cosmologica positiva data da:\nLa curvatura scalare dello spazio di de Sitter \u00e8 data da:\nPer il caso \"n\" = 4, abbiamo \u039b = 3/\u03b12 e \"R\" = 4\u039b = 12/\u03b12.\nCoordinate statiche.\nSi possono introdurre delle coordinate statiche formula_10 per lo spazio de Sitter come segue:\ndove le coordinate formula_14 realizzano l'immersione canonica della (\"n\"\u22122)-sfera in R\"n\"\u22121. In queste coordinate la metrica de Sitter prende la forma:\n\u00c8 interessante notare che \u00e8 presente un orizzonte cosmologico per formula_16.\nTaglio di coordinate piatto.\nPosto\ndove formula_20. Allora in coordinate metriche formula_21:\ndove formula_23 \u00e8 la metrica piatta formula_24.\nTaglio di coordinate aperto.\nPosto\ndove formula_28 descrive formula_29 con la metrica standard formula_30. Allora la metrica de Sitter si legge:\ndove\n\u00e8 la metrica di uno spazio Euclideo iperbolico.\nTaglio di coordinate chiuso.\nPosto\ndove formula_14s descrive formula_36. La metrica si legge:\nCambiando la variabile tempo al tempo conformazionale tramite formula_38 \nsi ottiene una metrica equivalente a universo statico di Einstein:\nQuesto serve per trovare il diagramma di Penrose dello spazio de Sitter.\nTaglio di coordinate \"dS\".\nPosto\ndove formula_14s descrive formula_45. La metrica si legge:\ndove\n\u00e8 la metrica di uno spazio formula_48 dimensionale de Sitter con raggio di curvatura formula_4 \nin coordinate aperte. La metrica iperbolica \u00e8 data da:\nQuesta \u00e8 la continuazione analitica del taglio di coordinate aperto sotto formula_51 anche commutando formula_52 and formula_53 perch\u00e9 cambiano la loro natura spazio temporale."}
{"id": "5217380", "revid": "767487", "url": "https://it.wikipedia.org/wiki?curid=5217380", "title": "Worcester Park", "text": "Worcester Park \u00e8 un sobborgo residenziale della parte sud-occidentale di Londra, che copre sia l'estrema parte nord-occidentale di Sutton nella Greater London che la parte pi\u00f9 settentrionale di Epsom and Ewell, nel Surrey. L'area si trova 16,4 km a sud-ovest di Charing Cross. \nBeverley Brook attraversa tutta Worcester Park, a fianco di Green Lane ed oltre la Green Lane Primary School. Green Lane appare nel Domesday Book. La Huntsmans Hall (ora The Brook) si trovava su quello che era il lontano confine del territorio di caccia di Enrico VIII d'Inghilterra."}
{"id": "5217385", "revid": "697352", "url": "https://it.wikipedia.org/wiki?curid=5217385", "title": "Bradley Sowell", "text": "Carriera professionistica.\nDopo non essere stato scelto nel Draft NFL 2012, Sowell firm\u00f2 con i Tampa Bay Buccaneers. Dopo essere stato svincolato nel settembre 2012, pass\u00f2 agli Indianapolis Colts con cui debutt\u00f2 come professionista subentrando nella gara della settimana 2 contro i Minnesota Vikings. La sua stagione si chiuse con 10 presenze, nessuna delle quali come titolare. L'anno successivo pass\u00f2 agli Arizona Cardinals con cui disput\u00f2 per la prima volta tutte le 16 gare stagionale, di cui dodici come titolare.\nNella stagione 2014, disput\u00f2 tutte le 16 gare stagionali, senza partite da titolare.\nIl 26 febbraio 2015, Sowell rinnov\u00f2 con i Cardinals per un anno.\nIl 14 marzo 2016, Sowell firm\u00f2 con i Seattle Seahawks un contratto di un anno del valore di 1,5 milioni di dollari. Vi gioc\u00f2 10 partite di cui 9 come titolare.\nIl 2 maggio 2017 Sowell firm\u00f2 un contratto di un anno con i Chicago Bears."}
{"id": "5217386", "revid": "478814", "url": "https://it.wikipedia.org/wiki?curid=5217386", "title": "Chiesa di Sant'Eufemia (Padova)", "text": "La chiesa di Sant'Eufemia ora Palazzo Mocenigo Querini era un edificio religioso di origine paleocristiana che si affacciava sulla strada (ora via) Sant'Eufemia a Padova. La chiesa rovin\u00f2 durante il XIV secolo. Sui resti della chiesa nel 1540 Antonio Mocenigo intraprese la costruzione di un grande palazzo, concluso poi dal figlio Lunardo, per il quale \u00e8 documentata una consulenza tecnica di Andrea Palladio. Della chiesa rimane una parte ipogea ed il campanile, trasformato in torrazzo. Nel palazzo mor\u00ec Ferdinando, ultimo duca di Mantova e nacque Ippolito Nievo. Oggi \u00e8 occupato dallo studentato \"Lina Meneghetti\"\nA ricordo della chiesa rimane l'antico toponimo della strada prospiciente chiamata appunto \"di Sant'Eufemia\".\nStoria e descrizione.\nSecondo la tradizione il luogo di culto dedicato ad Eufemia martire di Calcedonia, risaliva all'epoca di Prosdocimo primo vescovo di Padova. I ritrovamenti archeologici confermano che la chiesa si principi\u00f2 sul luogo di un \"hospitium\" del III secolo forse gi\u00e0 \"domus\" nel I secolo (ipotesi mossa da Cesira Gasparotto). Citata nel 1091 non compare nell'elenco delle chiese parrocchiali del 1308. Nel 1440 la chiesa era probabilmente in stato di rudere tanto che l'Ongarello ne not\u00f2 solo il campanile. La chiesa aveva l'abside orientato a settentrione che comport\u00f2 il sinuoso andamento della strada. Carlo Frison (1992) ipotizz\u00f2 una similanza tra l'antico edificio padovano e la primitiva basilica di Santa Croce in Gerusalemme a Roma. \nSopra i resti della chiesa Antonio Mocenigo fece costruire nel 1540 un grande palazzo su progetto di Agostino Righetti: questo edificio rispett\u00f2 i resti della chiesa che vennero inglobati nei piani interrati poi in parte convertiti a cappella, a riverenza del primitivo sacro luogo di cui si conservarono alcune pareti e colonne, ancora visibili. Nel 1557 il figlio di Antonio, Lunardo Mocenigo, fece subentrare nel cantiere Andrea Palladio che lo port\u00f2 a compimento.\nMor\u00ec nel palazzo (5 luglio 1708) Ferdinando Carlo di Gonzaga-Nevers ultimo duca di Mantova, poi sepolto nella chiesa di San Francesco Grande.\nNacque nel palazzo il 30 novembre 1831 lo scrittore Ippolito Nievo.\nNel palazzo \u00e8 ora ospitato lo studentato femminile \"Lina Meneghetti\"."}
{"id": "5217387", "revid": "767487", "url": "https://it.wikipedia.org/wiki?curid=5217387", "title": "The Venom of the Poppy", "text": "The Venom of the Poppy \u00e8 un cortometraggio muto del 1911. Il nome del regista non viene riportato nei credit del film.\nProduzione.\nIl film fu prodotto dalla Edison Company. Venne girato a Cuba.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 22 agosto 1911."}
{"id": "5217401", "revid": "110157", "url": "https://it.wikipedia.org/wiki?curid=5217401", "title": "Censimento del Regno Unito del 2001", "text": "Il censimento del Regno Unito del 2001 fu il ventesimo censimento condotto nel Regno Unito. Fu indetto il 29 aprile 2001. Determin\u00f2 che la popolazione residente era composta da 58.789.194 persone.\nVenne organizzato dall'Office for National Statistics (ONS) in Inghilterra e Galles, dal General Register Office for Scotland (GROS) e dalla Northern Ireland Statistics and Research Agency (NISRA).\nReligione.\nLe percentuali di affiliazione religiosa furono le seguenti:\nIl 15% si dichiar\u00f2 non religioso, mentre l'8% non rispose alla domanda."}
{"id": "5217404", "revid": "599013", "url": "https://it.wikipedia.org/wiki?curid=5217404", "title": "A Perilous Ride", "text": ""}
{"id": "5217407", "revid": "838137", "url": "https://it.wikipedia.org/wiki?curid=5217407", "title": "Episodi di True Tears", "text": "Questa \u00e8 la lista degli episodi dell'anime \"True Tears\", prodotto dallo studio P.A. Works e diretto da Junji Nishimura.\nLa serie \u00e8 composta da 13 episodi trasmessi in Giappone dall'emittente TV Kanagawa dal 6 gennaio al 30 marzo 2008.\nIn Italia la serie \u00e8 inedita."}
{"id": "5217416", "revid": "22229", "url": "https://it.wikipedia.org/wiki?curid=5217416", "title": "Herzeg Novi", "text": ""}
{"id": "5217427", "revid": "1494169", "url": "https://it.wikipedia.org/wiki?curid=5217427", "title": "Policaone", "text": ""}
{"id": "5217435", "revid": "109229317", "url": "https://it.wikipedia.org/wiki?curid=5217435", "title": "Las Incantadas", "text": "Las Incantadas era un monumento romano dell'agor\u00e0 di Tessalonica, i cui resti rimasero visibili nel quartiere ebraico sefardita di Salonicco fino al 1864.\nStoria e descrizione.\nI resti erano stati disegnati per la prima volta nel 1686 da Gravier d'Oti\u00e8res e furono descritti e raffigurati anche da altri viaggiatori settecenteschi e ottocenteschi.\nNel 1864 il monumento fu parzialmente smontato e trasportato a Parigi dal paleografo francese Emmanuel Miller, al quale era stato venduto dal governatore ottomano. Al Museo del Louvre si conservano quattro pilastri decorati con rilievi, e frammenti della trabeazione e dei capitelli.\nI resti erano costituiti da un colonnato con fusti in marmo cipollino e capitelli corinzi, sormontato da una trabeazione che sorreggeva un secondo ordine di pilastri decorati su entrambi i lati da altorilievi con figure (i quattro pilastri conservati mostrano una baccante intenta a suonare il doppio flauto, Dioniso, Arianna, Leda, una Nike alata, un'Aura, uno dei Dioscuri e Ganimede) e sorreggenti una seconda trabeazione.\nL'architrave inferiore aveva un'iscrizione frammentaria in greco (\"\u039d\u0393\u0395\u0393\u0395\u039c\u0397\u039d\u039f\u039d \u03a5\u03a0\u039f\").\nInterpretazione.\nIl monumento \u00e8 stato interpretato come una recinzione monumentale che separava due spazi distinti dell'agor\u00e0.\nIn base alle sculture e ai capitelli era stato datato all'epoca di Galerio, che aveva fatto di Tessalonica la sua capitale intorno all'anno 300, ovvero all'epoca di Adriano o poco dopo, alla met\u00e0 del II secolo, o pi\u00f9 probabilmente in epoca severiana (tra la fine del II e gli inizi del III secolo).\nLeggenda.\nUna favola popolare seicentesca, sarebbe all'origine del nome dato ai resti dell'edificio dagli Ebrei spagnoli residenti a Tessalonica\nSecondo questa favola i resti di colonne sarebbero appartenuti ad una galleria che avrebbe messo in comunicazione il palazzo di Alessandro Magno con quello in cui era ospitato il re di Tracia: Alessandro avrebbe sedotto la moglie del re e attraverso la galleria sarebbe andato agli appuntamenti con ll'amante. Il re, volendo vendicarsi, avrebbe ordinato ad un mago al suo servizio un sortilegio che avrebbe trasformato in pietra chiunque fosse passato dalla galleria all'ora in cui Alessandro doveva recarsi all'appuntamento con la regina. Aristotele, immaginato come un mago ancor pi\u00f9 potente, si sarebbe per\u00f2 accorto della minaccia e avrebbe avvertito Alessandro di non andare all'appuntamento previsto. La regina, dopo una lunga attesa, non vedendo arrivare il suo amante, sarebbe lei stessa andata nella galleria con una ancella, e contemporaneamente il re sarebbe anche lui sopraggiunto per assistere alla sua vendetta, accompagnato dal mago: tutti e quattro avrebbero allora subito l'effetto dell'incantesimo e sarebbero stati trasformati in pietra."}
{"id": "5217436", "revid": "599013", "url": "https://it.wikipedia.org/wiki?curid=5217436", "title": "Bob Kennedy (atleta)", "text": "In carriera \u00e8 stato primatista statunitense di 3000\u00a0m piani, 2 miglia e 5000\u00a0m piani. \u00c8 stato inoltre il primo non africano di sempre a correre i 5000 metri piani in meno di 13 minuti netti, impresa riuscita finora a soli sei altri atleti dopo di lui.\nHa partecipato a due edizioni dei Giochi Olimpici:\nSi era qualificato anche per Atene 2004, ma dovette rinunciare dopo un incidente automobilistico."}
{"id": "5217441", "revid": "1061635", "url": "https://it.wikipedia.org/wiki?curid=5217441", "title": "Nordsj\u00e6lland", "text": ""}
{"id": "5217442", "revid": "767487", "url": "https://it.wikipedia.org/wiki?curid=5217442", "title": "A Perilous Ride (film 1913 Melville)", "text": "A Perilous Ride \u00e8 un cortometraggio muto del 1913 scritto e diretto da Wilbert Melville.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - venne distribuito nelle sale USA il 22 maggio 1913. Nello stesso anno, usc\u00ec sul mercato statunitense un altro \"A Perilous Ride\", prodotto dalla Majestic Motion Picture Company.\nNon si conoscono copie ancora esistenti della pellicola che viene considerata presumibilmente perduta."}
{"id": "5217443", "revid": "76963", "url": "https://it.wikipedia.org/wiki?curid=5217443", "title": "Mary Morley Crapo", "text": "Biografia.\nFrequent\u00f2 il Vassar College di New York dove divenne amica della scrittrice Mary McCarthy. In seguito frequent\u00f2 la Columbia University, dove intraprese il suo dottorato di ricerca in letteratura inglese. La tesi di dottorato si intitol\u00f2 \"Drammaturgia per elisabettiani\".\nCollezioni letterarie.\nNel 1939 spos\u00f2 Donald Hyde, un avvocato di New York. La coppia acquist\u00f2 la teiera d'argento di Samuel Johnson nel 1941. Nel corso dei successivi 25 anni, divennero collezionisti accaniti dei beni di Johnson, tra cui centinaia di sue lettere, molti dei suoi diari e una raccolta di sue poesie.\nMary, in seguito, compr\u00f2 Four Oaks Farm a Somerville, nel New Jersey, nel 1943. Qui comprarono terreni circostanti e aggiunsero una libreria per la propriet\u00e0, riempiendo la casa con la loro collezione di Samuel Johnson. Pubblic\u00f2 le \"Thrales of Streatham Park\" in onore della Mrd Thrale che in precedenza aveva raccolto molte delle cose di Johnson.\nNegli anni successivi, conobbe molte figure influenti, tra cui magnati, politici e aristocratici inglesi.\nDonald Hyde mor\u00ec nel 1966. Mary scrisse \"The Friendship Impossible\", relativo a Mrs Thrale e James Boswell. Cre\u00f2 una collezione di Oscar Wilde che era seconda per dimensioni solo a quella della University of California. Don\u00f2 questa collezione alla British Library. La collezione su Samuel Johnson venne lasciato in eredit\u00e0 alla Biblioteca Houghton presso l'Universit\u00e0 di Harvard.\nEccles Centre.\nNel 1984 spos\u00f2 David Eccles, I visconte Eccles. Fondarono l\"'Eccles Centre for American Studies\" presso la British Library nel 1992."}
{"id": "5217445", "revid": "767487", "url": "https://it.wikipedia.org/wiki?curid=5217445", "title": "Senzabenza", "text": "I Senzabenza sono un gruppo pop punk italiano originario di Latina.\nIl loro stile, chiamato da loro stessi flower-punk, rimanda per certi versi a quello dei Ramones ed al surf/beat.\nStoria del gruppo.\nIl nucleo del gruppo si forma alla fine degli anni ottanta ma solo nel 1992 e dopo il demo autoprodotto \"Suono forte e veloce\", viene pubblicato il loro primo album \"Peryzoma\" per la McGuffin in una formazione a quattro elementi: Nando Ferdinandi (voce, chitarra), Sebi Filigi (chitarra), Fabio Furlan (basso), Max Bergo (batteria). I testi sono quasi tutti in inglese, sono presenti legami al beat italiano come la cover di \"Non sperarlo pi\u00f9\" dei Camaleonti e richiami di rock demenziale come il brano \"Wanna Marchi Acid Blues\". Grazie allo stile scanzonato dei brani vengono paragonati agli australiani Hard-Ons.\nIl secondo album \"Gigius\" dell'anno successivo ricalca lo stile dell'esordio. Il loro terzo album \"Deluxe - How to Make Money with Punk Rock\" uscito nel 1996 per la Ultimo Piano/Sony vanta il mixaggio di un eroe del gruppo Joey Ramone.\nIl quarto album \"Vol. 4\" del 1999 \u00e8 cantato in italiano ed \u00e8 pi\u00f9 legato al beat ma non viene apprezzato. Il disco vede l'entrata del tastierista Daniele Nonne e successivamente Eliano Zomparelli sostituisce al basso Fabio Furlan.\nIl gruppo ritorna con i testi in inglese per il loro quinto lavoro, \"Uppers\" che contiene due cover \"Bonzo Goes to Bitburg\" dei Ramones e \"Time After Time\" di Cindy Lauper.\nNel 2017 tornano a calcare i palchi di tutta Italia con il loro tour \"Pop From Hell\"; contemporaneamente verr\u00e0 pubblicato con lo stesso nome il loro sesto album.\nNel 2019 esce il loro nono album, \"Godzilla Kiss!\", per la Striped Records."}
{"id": "5217446", "revid": "1386670", "url": "https://it.wikipedia.org/wiki?curid=5217446", "title": "Quartiere Stella", "text": ""}
{"id": "5217447", "revid": "767487", "url": "https://it.wikipedia.org/wiki?curid=5217447", "title": "A Perilous Ride (film 1911)", "text": "A Perilous Ride \u00e8 un cortometraggio muto del 1911 diretto da J. Searle Dawley. Considerato un film perduto, ha un soggetto di genere western.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 25 novembre 1911.\nNon si conoscono copie ancora esistenti della pellicola che viene considerata presumibilmente perduta."}
{"id": "5217450", "revid": "121658", "url": "https://it.wikipedia.org/wiki?curid=5217450", "title": "SenzaBenza", "text": ""}
{"id": "5217455", "revid": "125979038", "url": "https://it.wikipedia.org/wiki?curid=5217455", "title": "Universit\u00e0 di Otago", "text": "L'Universit\u00e0 di Otago (; ) \u00e8 un'universit\u00e0 pubblica neozelandese di Dunedin, capoluogo della regione di Otago.\nSi tratta del pi\u00f9 antico ateneo del Paese e al 2011 vantava immatricolati.\nL'universit\u00e0 \u00e8 nota per la vita studentesca, in particolare per l'alloggio, che spesso avviene in case vecchie e di qualit\u00e0 scadente. Il soprannome \"Scarfie\" deriva dalla loro abitudine di portare una sciarpa (\"scarf\") durante i freddi mesi invernali dell'Isola del Sud.\nFa parte dell'Associazione delle universit\u00e0 del Commonwealth.\nL'universit\u00e0 ha il pi\u00f9 alto livello medio del paese per la qualit\u00e0 della ricerca scientifica ed \u00e8 seconda solo alla Universit\u00e0 di Auckland per il numero di ricercatori di alto livello. Nel 2006 era al primo posto della valutazione del \"New Zealand Performance Based Research Fund\" per la qualit\u00e0 della ricerca.\nStoria.\nFondata nel 1869 da un comitato che comprendeva Thomas Burns, divent\u00f2 operativa in luglio 1871. Dal 1874 al 1961 l'universit\u00e0 faceva parte della University of New Zealand, ed attribuiva i titoli accademici a suo nome.\nIl suo motto \u00e8 \"sapere aude\", latino per \u00abOsa essere sapiente\u00bb, che fu adottato anche dalla University of New Zealand fino alla sua dissoluzione nel 1961.\nL'associazione degli studenti (Otago University Students' Association) adott\u00f2 il motto \"Audeamus\" (\u00abOsiamo\u00bb).\nOrganizzazione.\nL'universit\u00e0 \u00e8 suddivisa in quattro settori:"}
{"id": "5217464", "revid": "69267346", "url": "https://it.wikipedia.org/wiki?curid=5217464", "title": "Socrate immaginario", "text": ""}
{"id": "5217465", "revid": "203463", "url": "https://it.wikipedia.org/wiki?curid=5217465", "title": "University of Otago", "text": ""}
{"id": "5217467", "revid": "69267414", "url": "https://it.wikipedia.org/wiki?curid=5217467", "title": "La Gatta Cenerentola", "text": ""}
{"id": "5217470", "revid": "767487", "url": "https://it.wikipedia.org/wiki?curid=5217470", "title": "A Perilous Ride (film 1913 Majestic)", "text": "A Perilous Ride \u00e8 un cortometraggio muto del 1913. Il nome del regista non viene riportato nei credit del film.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, il film - un cortometraggio di 200 metri - usc\u00ec nelle sale cinematografiche USA il 2 settembre 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Majestic, il documentario \"The Great Santa Monica Road Race\".\nNello stesso anno, usc\u00ec sul mercato statunitense un altro \"A Perilous Ride\" diretto da Wilbert Melville.\nNon si conoscono copie ancora esistenti della pellicola che viene considerata presumibilmente perduta."}
{"id": "5217474", "revid": "110157", "url": "https://it.wikipedia.org/wiki?curid=5217474", "title": "Troph\u00e9e Eric Bompard 2014", "text": "Troph\u00e9e Eric Bompard 2014 \u00e8 stata la quinta delle sette competizioni che fanno parte del Grand Prix 2014-2015. Si \u00e8 svolta dal 21 al 23 novembre 2014 a Bordeaux, in Francia. Le medaglie sono state assegnate nelle discipline del singolo maschile, singolo femminile, coppie e danza su ghiaccio. I pattinatori migliori guadagneranno punti qualificanti per la finale del Grand Prix che si svolger\u00e0 a Barcellona, in Spagna."}
{"id": "5217487", "revid": "103160244", "url": "https://it.wikipedia.org/wiki?curid=5217487", "title": "Michele Del Monte", "text": "Contribu\u00ec a modernizzare l'insegnamento della medicina nelle universit\u00e0 Italiane nella seconda met\u00e0 dell'Ottocento traducendo dal tedesco opere di importanza fondamentale e scrisse il primo manuale di oftalmologia in lingua italiana pubblicato in epoca moderna. Inoltre, introdusse in Italia nella pratica clinica oculistica tecniche innovative nella terapia chirurgica della cataratta e del glaucoma e fu fra i primi a comprendere il significato dell'igiene nella prevenzione di molte patologie oftalmologiche.\nBiografia.\nPrimi studi.\nMichele Del Monte nacque a Moliterno (PZ) il 5 giugno 1838 dall'avvocato Innocenzo Del Monte e da Maria Latorraca. Fu seguito nei suoi primi studi dall'Arciprete Ferdinando Calabr\u00f2 e dallo storico e letterato lucano Giacomo Racioppi. In seguito frequent\u00f2 il Seminario di Marsiconuovo.\nStudi universitari e formazione specialistica.\nAll'et\u00e0 di 18 anni si trasfer\u00ec a Napoli per seguire i corsi della laurea gratuita in Medicina e Chirurgia presso l'Universit\u00e0 di Napoli.\nIl 6 aprile 1860 Michele Del Monte partecip\u00f2 a Napoli ad una dimostrazione degli studenti universitari organizzata da Pietro Lacava, a favore dell'unit\u00e0 d'Italia sotto la monarchia sabauda ed a sostegno dell'insurrezione siciliana. \nDopo aver conseguito a Napoli la laurea in Medicina e Chirurgia nel 1862, Del Monte si trasfer\u00ec in Germania per specializzarsi in oftalmologia presso le universit\u00e0 di Lipsia e Berlino. Egli prese questa decisione contro la volont\u00e0 del padre il quale avrebbe voluto che esercitasse la sua professione a Moliterno, anche perch\u00e9 la famiglia in quel tempo versava in gravi difficolt\u00e0 economiche. \nIn Germania Del Monte fu allievo di Albrecht von Graefe, uno dei maggiori oftalmologi dell'epoca, ed ebbe il privilegio di lavorare presso la sua clinica a Berlino dal 1863 al 1867.\nCarriera professionale e universitaria.\nNel 1867 fece ritorno a Napoli e raggiunse rapidamente un'ottima reputazione nello svolgimento dell'attivit\u00e0 professionale. Nel 1868 si fece promotore della \"Associazione dei naturalisti e medici per la mutua istruzione\" istituita per facilitare l'aggiornamento scientifico e lo scambio delle informazioni fra i ricercatori delle relative categorie. Nel 1869 fond\u00f2 e diresse il periodico quindicinale \"Il Movimento medico-chirurgico\". L'anno successivo fu nominato professore pareggiato in Oftalmoiatria e Clinica Chirurgica presso l'Universit\u00e0 di Napoli, incarico che mantenne fino al 1883. La spiccata personalit\u00e0 di Del Monte si rivel\u00f2 fin da subito, come si evince dalla premessa alle sue lezioni:Del Monte sostenne ed impose teoria e metodi, che mentre fino ad allora erano stati aspramente combattuti, finirono per essere generalmente accettati. Divenne noto per aver presentato alla comunit\u00e0 scientifica dell'epoca, ed aver introdotto nella pratica clinica, un nuovo metodo per l'operazione di estrazione di cataratta tramite il processo lineare modificato di von Graefe. Con tale metodo miglior\u00f2 sensibilmente la percentuale di esito positivo di un intervento che fino ad allora presentava poche probabilit\u00e0 di successo. Su questo argomento entr\u00f2 in conflitto con il titolare della cattedra di oculistica dell'Universit\u00e0 di Napoli dell'epoca, il prof. Raffaele Castorani, nei confronti del cui operato non esit\u00f2 a esprimere pubblicamente un giudizio negativo. Alle lezioni tenute all'Universit\u00e0 di Napoli da Michele Del Monte si formarono numerosi oculisti italiani della seconda met\u00e0 dell'Ottocento: fra i suoi allievi ci furono, fra gli altri, Carlo De Vincentiis, Pasquale Sgrosso e Giambattista Sbordone.\nVita privata ed attivit\u00e0 politica.\nIl 3 novembre 1872 spos\u00f2 a Conca della Campania Teresina Galdieri, dalla quale ebbe diversi figli. Questo matrimonio lo rese noto e popolare nella provincia di Caserta dove nel 2\u00b0 Collegio per le elezioni politiche italiane del 1882 ottenne 1981 voti, pur non risultando eletto. Rivest\u00ec, negli ultimi anni della sua vita, la carica di consigliere del Comune di Napoli e si occup\u00f2 del problema del risanamento di questa citt\u00e0, contribuendo alla compilazione del regolamento igienico ed ai progetti per il miglioramento delle condizioni sanitarie urbane.\nMorte.\nMichele Del Monte si spense prematuramente dopo lunga e sofferta malattia a Napoli nella notte fra il 27 ed il 28 novembre 1885.\nAttivit\u00e0 scientifica.\nTraduzioni.\nMichele Del Monte inizi\u00f2 la sua carriera scientifica come traduttore. Ebbe il merito di contribuire a modernizzare la medicina italiana dell\u2019epoca traducendo dal tedesco una serie di opere fondamentali. Nel 1867 con i tipi dell\u2019editore Vincenzo Pasquale di Napoli usc\u00ec il \u201cManuale di anatomia patologica\u201d di August Foerster. Nel 1868 presso l\u2019editore Agostino Pellerano fu pubblicata a Napoli la prima traduzione italiana degli \u201cElementi di fisiologia dell'uomo\u201d di Karl von Vierordt. Insieme a Giovanni Antonelli nel 1874, Michele Del Monte cur\u00f2 l\u2019edizione italiana del \u201cTrattato delle malattie dei tessuti, ossia della pelle, del tessuto cellulare, del sistema linfatico, delle vene, delle arterie e dei nervi\u201d di Otto Weber, facente parte della \u201cEnciclopedia di patologia chirurgica speciale e generale : compresa l'anatomia topografica, la chirurgia operatoria e fasciature\u201d di Franz von Pitha e Theodor Billroth.\nLavori originali.\nOltre ad essere molto attivo come traduttore, Michele Del Monte fu l\u2019autore di diverse opere originali. Nel 1863 all\u2019et\u00e0 di 25 anni, mentre era ancora in formazione specialistica in Germania, pubblic\u00f2 a Berlino il risultato delle sue ricerche sulla terminazione dei nervi sulla cornea, seguito nel 1865 da una monografia \nsull'infiammazione della lente cristallina e della sua capsula. Nel 1870 pubblic\u00f2 \"La igiene degli occhi nello stato sano e morboso\" che introduceva dei principi innovativi per l\u2019epoca individuando nell'igiene il fondamento della profilassi di molte malattie oftalmologiche.\nMichele Del Monte \u00e8 stato il primo ad aver pubblicato in tempi moderni in italiano un'opera originale sistematica di oftalmologia. Fino ad allora gli oculisti dovevano in Italia formarsi su manuali tradotti dal francese o dal tedesco.\nNel 1872 Michele Del Monte pubblic\u00f2 a Napoli il \u201cManuale Pratico di Oftalmiatria\u201d I parte, salutato con entusiasmo dal prof. Antonio Quaglino. In questa prima parte venivano trattate le malattie delle palpebre, del sistema di drenaggio delle lacrime, della congiuntiva e dell'orbita. Nel 1876 usc\u00ec la seconda parte relativa all'anatomia, fisiologia e patologia della cornea, derma, iride, corpo ciliare e coroide. La terza parte che doveva completare l'opera non fu mai pubblicata per la morte prematura dell'autore. Tuttavia nel 1888 furono pubblicate postume le \u201cLezioni di clinica oculistica\u201d sulla base degli appunti presi dagli allievi del suo corso universitario di oftalmologia."}
{"id": "5217490", "revid": "767487", "url": "https://it.wikipedia.org/wiki?curid=5217490", "title": "Under the Tropical Sun", "text": "Under the Tropical Sun \u00e8 un cortometraggio muto del 1911 diretto da J. Searle Dawley.\nProduzione.\nIl film fu prodotto dalla Edison Company e venne girato a Cuba.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 12 dicembre 1911."}
{"id": "5217492", "revid": "101175", "url": "https://it.wikipedia.org/wiki?curid=5217492", "title": "Gran Premio di superbike di Sepang 2014", "text": "Il Gran Premio di superbike di Sepang 2014 \u00e8 stato la sesta prova del mondiale superbike del 2014, nello stesso fine settimana si \u00e8 corso il sesto gran premio stagionale del mondiale supersport del 2014.\nPer la prima volta nella storia del mondiale Superbike si corre un GP a Sepang. In passato si era gi\u00e0 corso in Malaysia, nel 1990 e 1991 a Shah Alam, nel 1992 e 1993 a Johor.\nMarco Melandri vince entrambe le gare del mondiale Superbike, con Michael van der Mark che vince quella del mondiale supersport.\nSuperbike.\nGara 1.\nFonte\nVittoria nella prima gara per Marco Melandri, che ottiene cos\u00ec la prima affermazione alla guida della Aprilia RSV4 Factory, che corrisponde anche alla sua personale quattordicesima vittoria in carriera nel mondiale Superbike. Alle spalle di Melandri si posiziona il compagno di squadra, Sylvain Guintoli, cha consente al team Aprilia Racing di ottenere una doppietta. Completa il podio Eugene Laverty, terzo con la Suzuki GSX-R1000 del team Voltcom Crescent Suzuki.\nRitirato al primo giro il capo-classifica di campionato Tom Sykes, coinvolto suo malgrado in una caduta dal compagno di squadra Loris Baz.\nNono in gara e primo dei piloti della classe EVO \u00e8 il pilota spagnolo David Salom con la Kawasaki ZX-10R.\nFuori classifica.\nLa Bimota BB3, motocicletta portata in gara dal team Bimota Alstare, partecipa al campionato anche se non ha ancora ottenuto l'omologazione da parte della FIM, pertanto i piazzamenti dei due piloti non vengono considerati, quindi non gli vengono assegnati punti per le classifiche mondiali.\nGara 2.\nFonte\nLe prime due posizioni in gara 2 ricalcano lo stesso risultato di gara 1, con Marco Melandri che taglia per primo il traguardo ed il compagno di squadra Sylvain Guintoli al secondo posto. In una corsa ridotta a soli dieci giri, a causa dell'olio in pista lasciato dalla MV Agusta F4 RR di Claudio Corti, Melandri realizza la sua seconda vittoria di giornata, quindicesima affermazione in carriera nel mondiale Superbike, con Tom Sykes che arriva sul terzo gradino del podio con la Kawasaki ZX-10R del team Kawasaki Racing.\nPrimo tra i piloti con motocicletta con specifiche EVO risulta Leon Camier, che con la BMW S1000 RR del team BMW Motorrad Italia si classifica dodicesimo nel computo totale della gara.\nAl termine delle due gare di questa prova malese, Sykes mantiene il primo posto nel campionato piloti con 201 punti, con Guintoli al secondo posto che riduce le distanze a soli 13 punti e Jonathan Rea al terzo posto con 179 punti (meno 22 punti dal vertice mondiale).\nFuori classifica.\nLa Bimota BB3, motocicletta portata in gara dal team Bimota Alstare, partecipa al campionato anche se non ha ancora ottenuto l'omologazione da parte della FIM, pertanto i piazzamenti dei due piloti non vengono considerati, quindi non gli vengono assegnati punti per le classifiche mondiali.\nSupersport.\nFonte\nTerza vittoria stagionale in questa gara per il pilota olandese Michael van der Mark del team Pata Honda, con Jules Cluzel, autore della pole position, secondo sul traguardo alla guida della MV Agusta F3 675 del team MV Agusta RC-Yakhnich M.. Si classifica sul terzo gradino del podio Kenan Sofuo\u011flu con la Kawasaki ZX-6R.\nLa situazione nel mondiale piloti vede van der Mark rafforzare la sua prima posizione in classifica con 115 punti totali, con Cluzel che si porta al secondo posto con 82 punti (33 punti di ritardo dal primo posto) ed al terzo posto scende Florian Marino con 76 punti, con quest'ultimo che non consegue punti in questa gara a causa di una caduta."}
{"id": "5217496", "revid": "599013", "url": "https://it.wikipedia.org/wiki?curid=5217496", "title": "With Bridges Burned", "text": ""}
{"id": "5217497", "revid": "767487", "url": "https://it.wikipedia.org/wiki?curid=5217497", "title": "Alto tradimento (film 1949)", "text": "Alto tradimento (\"Conspirator\") \u00e8 un film del 1949 diretto da Victor Saville.\nTrama.\nUn'avvenente diciottenne americana s'innamora di un ufficiale inglese che si scopre essere una spia sovietica."}
{"id": "5217498", "revid": "991694", "url": "https://it.wikipedia.org/wiki?curid=5217498", "title": "Isaac Yacouba Zida", "text": ""}
{"id": "5217509", "revid": "767487", "url": "https://it.wikipedia.org/wiki?curid=5217509", "title": "Ottobono", "text": "Biografia.\nGenovese, fu uno dei compilatori degli Annali del Caffaro. Scrisse queste cronache dal 1173 al 1196 subentrando a Oberto Cancelliere. Ebbe uno stile contrastante che pass\u00f2 dalla stringatezza alla prolissit\u00e0. Fu uno dei cronisti della battaglia di Legnano. Fu testimone oculare di molte vicende legate alla Repubblica di Genova, tra cui l'assedio di Gaeta (1194) e la lotta tra Genova e Pisa."}
{"id": "5217516", "revid": "599013", "url": "https://it.wikipedia.org/wiki?curid=5217516", "title": "Andrej Por\u00e1zik", "text": "Carriera.\nNazionale.\nNel 2000 ha partecipato, insieme alla selezione slovacca, ai Giochi della XXVII Olimpiade di Sydney."}
{"id": "5217519", "revid": "122464716", "url": "https://it.wikipedia.org/wiki?curid=5217519", "title": "Michael Mendl", "text": "Biografia.\nMichael Mendl \u00e8 un attore tedesco; a partire dal 1975 \u00e8 apparso in oltre cento film.\nRiconoscimenti.\nNel 1997 ha ricevuto il premio \"Bavarian Film Awards\" come miglior attore."}
{"id": "5217520", "revid": "869710", "url": "https://it.wikipedia.org/wiki?curid=5217520", "title": "Massima serie", "text": ""}
{"id": "5217522", "revid": "599013", "url": "https://it.wikipedia.org/wiki?curid=5217522", "title": "Gonzalo Aja", "text": "Carriera.\nAja esord\u00ec tra i professionisti nel 1970 con la Karpy-Licor e l'anno successivo arrivarono gi\u00e0 le prime vittorie, con i successi alla Vuelta Ciclista a Asturias, una tappa, e alla Vuelta a Cantabria, una tappa e la classifica generale. Partecip\u00f2 a tre edizioni consecutive della Vuelta a Espa\u00f1a, dove colse un quarto posto finale nel 1972, anno in cui ripet\u00e9 nella corsa delle Asturie, cui aggiunse il successo nella Subida a Arrate e la partecipazione, con la nazionale spagnola, ai Campionati del mondo di Gap, dove tuttavia non concluse la prova.\nNel 1973, con il passaggio alla KAS-Kaskol, partecip\u00f2 per la prima volta a Giro d'Italia e Tour de France. Nel 1974 arrivarono le prime, e uniche, vittorie fuori dalla Spagna, con due tappe vinte al Tour de Suisse e nel 1975 un quinto posto al Tour de France.\nPassato alla Teka nel 1976, si aggiudic\u00f2 la classifica generale della Vuelta a Levante e l'anno successivo si ripresent\u00f2 al via di Giro e Tour, terminando rispettivamente al 16\u00ba e al 14\u00ba posto. Nel 1978 il passaggio alla Novostil, con cui si aggiudic\u00f2 una vittoria di tappa alla Setmana Catalana, sua ultima vittoria in carriera, e termin\u00f2 nono alla Vuelta a Espa\u00f1a.\nConcluse la carriera un anno pi\u00f9 tardi. Partecip\u00f2 in totale, tre volte al Tour de France, quattro volte al Giro d'Italia e sei volte alla Vuelta a Espa\u00f1a, dove nel 1972 colse il suo migliore piazzamento finale in un Grande Giro."}
{"id": "5217523", "revid": "22229", "url": "https://it.wikipedia.org/wiki?curid=5217523", "title": "Suacia", "text": ""}
{"id": "5217527", "revid": "298229", "url": "https://it.wikipedia.org/wiki?curid=5217527", "title": "Giulia Alessandra Viola", "text": ""}
{"id": "5217530", "revid": "124123", "url": "https://it.wikipedia.org/wiki?curid=5217530", "title": "Gallo Gallina", "text": "Biografia.\nComp\u00ec i suoi studi presso l'Accademia di belle arti di Brera. Fu attivo come pittore di quadri ad olio e di affreschi. La sua attivit\u00e0 pi\u00f9 importante fu per\u00f2 quella di illustratore. Sue furono le prime illustrazioni (1828) ispirate a \"I promessi sposi\" di Alessandro Manzoni. In genere i soggetti che ritraeva erano personaggi storici del XVI e del XVII secolo. Un'eccezione fu la \"Battaglia di Legnano\", di contesto medioevale, che realizz\u00f2 nel 1845."}
{"id": "5217531", "revid": "2128848", "url": "https://it.wikipedia.org/wiki?curid=5217531", "title": "Giovanni Meazzo", "text": "Carriera.\nFiglio di un meccanico di biciclette, Giovanni apprese il mestiere del padre e si avvicin\u00f2 al ciclismo a 15 anni correndo nel G.C. Alessandrino, nonostante la guerra. Alla fine del 1945 pass\u00f2 negli allievi nella squadra S.I.O.F. di Biagio Cavanna ed ottenne i primi successi. Nel 1947 corse per la G.S. Lancia da dilettante e vinse la Coppa Fossati lasciandosi alle spalle Ettore Milano e Luciano Parodi. Nel 1949 ancora dilettante corse per la S.C. Meazzo e vinse la Coppa Busto Arsizio, il Gran Premio Canelli e il Giro del Vorarlberg, quest'ultimo rappresentando la nazionale italiana dilettanti. A fine 1949 partecip\u00f2 da indipendente al Giro di Lombardia classificandosi 46\u00ba.\nNel 1950 corse da professionista per la Ganna e partecip\u00f2 alla Milano-Sanremo riuscendo ad ottenere il nono posto in classifica (\"ex aequo\" con altri 41 corridori) dopo aver svolto un importante lavoro per il compagno di squadra Nedo Logli. Qualche settimana dopo si piazz\u00f2 sesto al Gran Premio Industria e Commercio di Prato vinto da Ferdi K\u00fcbler su Alfredo Martini. Il 16 aprile partecip\u00f2 al Giro di Toscana classificandosi 26\u00ba. A maggio prese parte al Giro d'Italia, qui per\u00f2 dopo le prime promettenti tappe dolomitiche fu costretto al ritiro a causa di un'infiammazione tendinea ad un ginocchio. Nonostante un periodo di riposo, questo infortunio lo costringer\u00e0 ad interrompere anzitempo la sua carriera ciclistica.\nIn seguito svolse il lavoro di meccanico e costruttore di biciclette."}
{"id": "5217536", "revid": "125063302", "url": "https://it.wikipedia.org/wiki?curid=5217536", "title": "Wlady", "text": "Biografia.\nFratello minore di DJ Jad, membro degli Articolo 31, muove i primi passi nel mondo della musica nel 1990 partecipando alla gara italiana di DJ all'Aquafan di Riccione, nel 1992 partecipa ai campionati italiani di DMC al Picchio Rosso di Bologna. \nQualche mese dopo viene notato dal produttore Joe T Vannelli, col quale collaborer\u00e0 sia come compositore che con la registrazione di diversi scratch negli album \"Original Groove - Vol. 1\" e \"Overnite EP Volume 1\". Insieme al fratello Vito Luca e grazie alla sua bravura nella tecnica dello scratch, partecipa alle registrazioni degli Articolo 31 con diverse registrazioni di scratch, presenti negli album \"Strade di citt\u00e0\", \"Messa di vespiri\", \"Cos\u00ec com'\u00e8\", \"Nessuno\", \"Xch\u00e9 s\u00ec!\".\nPartecipa anche in veste di disc jockey, intrattenitore e vocalist al \"Cos\u00ec com'\u00e8 Tour\" per gli Articolo 31.\nNel 2000 crea insieme all'amico produttore Alessandro Viale il gruppo \"The Individuals\" producendo nello stesso anno il singolo \"I Don't Wanna Be Loved\", nel 2001 firma il singolo \"Ferry a Cross the Mercy\" seguito dal videoclip girato a Liverpool. \nIl singolo viene usato come sigla del programma televisivo \"Le Iene\" su Italia 1 per poi essere inserito nella compilation \"Le Iene\".\nNel 2003 produce il singolo \"Take a Ride\", il singolo viene selezionato nel 2004 dalla Electronic Arts come sigla ufficiale del gioco in tutto il mondo per Fifa 2004, e nel 2010 come colonna sonora del film \"Cani &amp; gatti - La vendetta di Kitty\" (Cats &amp; Dogs: The Revenge of Kitty Galore). uscito in tutto il mondo con Warner Bros. \nSempre nel 2010 \"Take a Ride\" viene usato come colonna sonora per Valero Texas Open - PGA Tour. \nNel 2014 collabora con J-Ax alla realizzazione del suo nuovo album \"Il bello d'esser brutti\" uscito il 27 gennaio 2015.\nIl terzo singolo estratto dall'album \u00e8 \"Maria Salvador\", composto in collaborazione con Il Cile e prodotta da Wlady &amp; Ds. \nIl brano raggiunge la seconda posizione nei singoli pi\u00f9 venduti della settimana, guadagna 6 dischi di platino e 12 dischi d'oro Vendendo oltre le 420.000 Copie e oltrepassa quota 180.067.488 milioni di visualizzazioni su YouTube. \nIl 5 agosto 2015 \u00e8 stato pubblicato per il download digitale un remix del brano, curato da Molella e dallo stesso Wlady.\nNel 2016 Wlady riceve il Premio alla carriera al \"Dance Music Awards\".\nNel 2017 Wlady \u00e8 il remixer ufficiale di \"Occidentali's Karma\" di Francesco Gabbani, brano vincitore del Festival di Sanremo 2018 e, assieme a T.N.Y., di \"Lento/Veloce\" di Tiziano Ferro.\nNel 2018 Al Fabrique di Milano per celebrare i 25 anni di carriera di J-Ax, vengono annunciate 5 date di concerti di Articolo 31 diventate poi 10 e di cui tutti sold out, registrando un'affluenza di 31.500 persone per questa serie di concerti. \nPer l'occasione J-Ax ha rivelato che la Reunion \u00e8 stata possibile grazie a Wlady che \u00e8 riuscito a riunire DJ Jad e J-Ax, sancendo cos\u00ec il ritorno ufficiale degli Articolo 31. e lo stesso Wlady sul palco insieme a J-Ax e Il Cile con la sua \"Maria Salvador\"\nFilmografia.\nNella seconda met\u00e0 del 2001 partecipa come attore nel film \"Senza filtro\" prodotto dalla Medusa Film, Nel ruolo di Mos\u00e8 successivamente nel 2012 partecipa come attore protagonista nel film \"L'ultimo week end\" prodotto da Rai Cinema nel ruolo di Rudy.\nClassifiche.\nCome produttore per Maria Salvador (J-Ax feat. Il Cile):"}
{"id": "5217538", "revid": "767487", "url": "https://it.wikipedia.org/wiki?curid=5217538", "title": "Leonardo Ferreira", "text": "Caratteristiche tecniche.\nGioca da seconda punta ma pu\u00f2 essere impiegato anche come ala in un tridente."}
{"id": "5217541", "revid": "212348", "url": "https://it.wikipedia.org/wiki?curid=5217541", "title": "Federazione cestistica di Antigua", "text": ""}
{"id": "5217543", "revid": "1226", "url": "https://it.wikipedia.org/wiki?curid=5217543", "title": "Festival di Saint Vincent", "text": ""}
{"id": "5217544", "revid": "1226", "url": "https://it.wikipedia.org/wiki?curid=5217544", "title": "Festival di Saint-Vincent", "text": ""}
{"id": "5217545", "revid": "1941276", "url": "https://it.wikipedia.org/wiki?curid=5217545", "title": "Bare Bones (Bryan Adams)", "text": "Bare Bones \u00e8 un album acustico registrato dal cantautore canadese Bryan Adams, pubblicato nel 2010; \u00e8 un progetto live composto da venti canzoni, per festeggiare trent'anni di carriera.\nIl cd \u00e8 il risultato di due anni e mezzo di concerti acustici tutti sold out, proposti soprattutto in molti teatri di citt\u00e0 statunitensi. Nel booklet compaiono registrazioni effettuate nelle date di Concord, Providence, Binghamton, Orono e Williamsport. Ad accompagnare al pianoforte il cantautore, compare il membro della sua band Gary Breit.\nL'album \u00e8 stato certificato oro in Canada e in India.\nThe Bare Bones Tour.\n\u00c8 il tour musicale a supporto dell'album \"Bare Bones\" pubblicato il 16 novembre 2010; ha continuit\u00e0 con il precedente 11 Tour / Acoustic Show include date per il \"Waking Up The Neighbours 20th Anniversary Tour 2011-2014\"."}
{"id": "5217562", "revid": "11266", "url": "https://it.wikipedia.org/wiki?curid=5217562", "title": "Sibilla d'Altavilla", "text": ""}
{"id": "5217563", "revid": "1305772", "url": "https://it.wikipedia.org/wiki?curid=5217563", "title": "All This Time (singolo Sting)", "text": "All This Time \u00e8 un singolo del cantautore britannico Sting, pubblicato l'8 gennaio 1991 come primo estratto dal terzo album in studio \"The Soul Cages\".\nTrattandosi della traccia pi\u00f9 orecchiabile dell'album, la canzone \u00e8 stata un successo in classifica, specialmente negli Stati Uniti. dove ha raggiunto il quinto posto della Billboard Hot 100 e la prima posizione sia della Mainstream Rock Songs che della Alternative Songs.\nTesto.\nI testi forniscono un riferimento alla morte del padre di Sting. Ci\u00f2 viene simboleggiato dall'immagine di un giovane ragazzo, Billy, che, alla morte del padre, preferisce seppellirlo in mare piuttosto che passare attraverso i riti cattolici:\nNonostante i testi oscuri, la melodia allegra della canzone distoglie dal macabro senso nascosto:\nIl personaggio immaginario, Billy, \u00e8 inoltre protagonista nei testi della prima traccia dell'album, \"Island Of Souls\".\nStoria.\nLa canzone ha spesso aperto i concerti del tour di \"The Soul Cages\". Successivamente, il pezzo non \u00e8 pi\u00f9 stato suonato per alcuni anni fino al tour dell'album \"Brand New Day\", durante il quale ha recuperato il suo posto in scaletta.\nLa canzone ha prestato il suo nome all'album dal vivo \"...All This Time\" registrato l'11 settembre 2001 presso la villa di Sting in Toscana.\nVideo musicale.\n\u00c8 stato realizzato un videoclip, diretto da Alex Proyas, che riprende in chiave ironica i temi trattati dall'album e raffigura il beffardo umorismo nero della canzone. Il video mostra Sting all'interno di un battello.\nCompaiono l'attrice Melanie Griffith e la moglie di Sting Trudie Styler vestite come cameriere francesi."}
{"id": "5217568", "revid": "1305772", "url": "https://it.wikipedia.org/wiki?curid=5217568", "title": "Fright Night (videogioco)", "text": "Fright Night \u00e8 un videogioco del genere picchiaduro pubblicato nel 1988 per Amiga. \u00c8 basato sul film del 1985 \"Ammazzavampiri\" (\"Fright Night\"). Il sonoro del gioco \u00e8 affidato a David Whittaker.\nTrama.\nIl protagonista \u00e8 Jerry Dandridge, vampiro che ricopre il ruolo di antagonista nel lungometraggio. Il gioco \u00e8 ambientato nella magione di Jerry, dove compaiono alcuni personaggi del film.\nModalit\u00e0 di gioco.\nLo scopo del gioco \u00e8 nutrirsi del sangue degli intrusi, raggiungendo la bara prima del sorgere del sole."}
{"id": "5217579", "revid": "26630", "url": "https://it.wikipedia.org/wiki?curid=5217579", "title": "Diospontus", "text": ""}
{"id": "5217581", "revid": "729019", "url": "https://it.wikipedia.org/wiki?curid=5217581", "title": "Guido da Landriano", "text": "Ricopr\u00ec la carica di console della citt\u00e0 di Milano e fu il capo militare delle truppe della Lega Lombarda durante la battaglia di Legnano (29 maggio 1176). Alberto da Giussano, che la tradizione vuole al comando della Lega Lombarda, \u00e8 infatti un personaggio leggendario.\nBiografia.\nApparteneva alla nobile famiglia milanese dei Landriani (o \"da Landriano\"). Il primo documento storico che cita Guido da Landriano \u00e8 datato 15 luglio 1159 e si riferisce all'incarcerazione che sub\u00ec durante la seconda discesa in Italia di Federico Barbarossa, quando ricopriva la carica di console di Milano. Dopo la battaglia di Siziano, Guido da Landriano fu incarcerato a Pavia, citt\u00e0 alleata dell'imperatore germanico.\nUna seconda menzione del console milanese \u00e8 contenuta in un documento del 31 dicembre 1167: in questo atto il nome di Guido da Landriano compare tra quelli dei membri del consiglio milanese che sottoscrissero il trattato di alleanza firmato il 22 maggio precedente tra le citt\u00e0 di Milano, Lodi, Cremona, Brescia e Bergamo. Un documento del gennaio del 1176 riporta invece che la carica di rettore della Lega Lombarda fosse ricoperta da Guido da Landriano.\nPrima dello scontro di Legnano fu deciso di affidare il comando militare delle armate comunali a Guido da Landriano: quest'ultimo infatti era, oltre che un accorto politico, anche un esperto cavaliere.\nNel 1179 divent\u00f2 podest\u00e0 di Ferrara. Nel documento collegato ai negoziati di Piacenza (1183), che preannunciarono la pace di Costanza (25 giugno del 1183), il nome di Guido da Landriano compare, tra quelli dei rappresentanti comunali, per primo. Alla pace di Costanza le ambascerie delle citt\u00e0 italiane furono guidate dal console e da Guido da Landriano.\nRisolto il contenzioso con il Barbarossa, Guido da Landriano si ritir\u00f2 dall'ambito militare continuando la carriera politica, che si concluse nel 1190 con la nomina a podest\u00e0 di Asti."}
{"id": "5217584", "revid": "917794", "url": "https://it.wikipedia.org/wiki?curid=5217584", "title": "Diosponto", "text": "Con la riforma territoriale e amministrativa fatta dall'imperatore romano Diocleziano le province di Bitinia e Ponto furono divise in quelle di Bitinia, Paflagonia e Diosponto (Diocesi Pontica). L'area del Diosponto si estendeva sulla costa orientale del Mar Nero fino alla citt\u00e0 di Sinope. In seguito l'imperatore Costantino ampli\u00f2 la provincia, che da sua madre Elena prese il nome di Ellesponto."}
{"id": "5217586", "revid": "110157", "url": "https://it.wikipedia.org/wiki?curid=5217586", "title": "Norgesmesterskapet G19 2014", "text": "La Norgesmesterskapet G19 2014 di calcio \u00e8 stata la 62\u00aa edizione del torneo. \u00c8 iniziata l'11 aprile ed \u00e8 terminata il 21 novembre 2014. Il successo finale \u00e8 andato al Brann, che ha vinto per 3-2 la finale contro il Lillestr\u00f8m, conquistando cos\u00ec la coppa per l'ottava volta nella sua storia."}
{"id": "5217589", "revid": "33689", "url": "https://it.wikipedia.org/wiki?curid=5217589", "title": "Millennium 2.2", "text": "Millennium 2.2 \u00e8 un videogioco strategico ambientato nello spazio ideato e scritto da Ian Bird. \u00c8 stato pubblicato da Electric Dreams Software per Amiga e Atari ST nel 1989 e per MS-DOS nel 1991 da Paragon Software come Millennium: Return to Earth. \u00c8 stato seguito nel 1991 da \"\", simile nella gestione delle risorse ma pi\u00f9 complesso, lungo e difficile.\nTrama.\nIl gioco si svolge nell'anno 2200 (da cui si evince il significato del titolo, \"millennio 2,2\"), quando, a causa di un asteroide che colpisce la Terra rendendola inabitabile, l'Umanit\u00e0 si vede costretta a spostarsi sulla Luna e su Marte. Gli abitanti di Marte mutano per\u00f2 rapidamente, divenendo una razza a s\u00e9 ed ostile nei confronti degli Umani.\nModalit\u00e0 di gioco.\nIl giocatore guida la colonia lunare. Il suo compito \u00e8 quello di espandersi nel sistema solare per garantire le risorse necessarie alla sopravvivenza della specie. Il gioco si evolve con l'esplorazione dei pianeti e dei loro satelliti e con la costruzione di colonie per l'estrazione delle risorse minerarie. I Marziani, per\u00f2, si considerano una razza superiore e l'unica con il diritto di espandersi nel sistema, motivo per cui periodicamente attaccano le varie colonie. Gli abitanti delle colonie costruite sulle varie lune mutano a seconda dell'atmosfera presente.\nInizialmente il giocatore deve espandere la base lunare. Ad un certo punto si accorger\u00e0 che le risorse non bastano pi\u00f9, e dovr\u00e0 iniziare ad esplorare il sistema solare. Per far ci\u00f2 deve sviluppare le conoscenze tecnologiche necessarie all'invio di sonde e navi nello spazio. Man mano che la tecnologia evolve potr\u00e0 fondare nuove colonie sulle varie lune, e provvedere alla loro difesa dato che, come detto, i Marziani periodicamente sferrano degli attacchi.\nLa difesa delle colonie \u00e8 un gioco nel gioco: durante gli attacchi, infatti, il giocatore guida una piccola astronave con la quale distruggere le navicelle marziane in un ambiente in grafica 3D in stile \"Elite\". Il giocatore deve anche sondare le lune prima di fondare le colonie dato che alcune delle risorse del gioco, argento, uranio e cromo, non si trovano che su alcuni satelliti.\nFine del gioco.\nArrivato ad un certo punto, scoppia un'epidemia, l\"'influenza marziana\" che, se non curata, porter\u00e0 velocemente alla morte di tutte le persone di tutte le colonie infette. Superato questo scoglio, il giocatore pu\u00f2 progredire nel livello tecnologico, fino ad arrivare a costruire una grossa nave da guerra: a questo punto il giocatore pu\u00f2 attaccare Marte. Costruita la nave e sferrato l'attacco, il pianeta viene sconfitto e si arrende. Fondata la colonia su Marte, il giocatore scopre i piani di un terraformatore a cui stavano lavorando i Marziani. Spedita la sonda per la terraformazione verso la Terra, arriva un gigantesco attacco con 240 navi, nonostante la flotta di Marte fosse stata distrutta. L'attacco, nonostante le difese, distrugge gran parte delle strutture della base lunare. Il giocatore pu\u00f2 salvarsi solo se ha giocato d'anticipo, mettendo da parte alcune attrezzature. \nRicostruita la base, il giocatore pu\u00f2 iniziare la terraformazione. Durante il lungo processo le colonie si rendono pian piano tutte indipendenti. La razza dei Metanoidi che abita alcune delle lune che si separano dalla colonia madre lunare sar\u00e0 presente anche nel successivo \"Deuteros\".\nIl gioco termina con la fine della terraformazione e con la costruzione del modulo abitativo da spedire sulla Terra per prendere nuovamente possesso del pianeta natale.\nMillennium Remake.\nMillennium Remake \u00e8 un rifacimento del gioco per sistemi Windows scritto da Rick Blackwell e Steve Demuth per la \"Retro Remake Competition\" del 2006, un evento a cui partecipano programmatori indipendenti che realizzano copie libere di giochi del passato. L'ultima versione del \"Millennium Remake\" \u00e8 la 1.21, del 2008."}
{"id": "5217591", "revid": "599013", "url": "https://it.wikipedia.org/wiki?curid=5217591", "title": "A Little Brother of the Rich", "text": ""}
{"id": "5217600", "revid": "4252", "url": "https://it.wikipedia.org/wiki?curid=5217600", "title": "Yuanansuchus", "text": "Lo yuanansuco (gen. Yuanansuchus) \u00e8 un anfibio estinto, appartenente ai temnospondili. Visse nel Triassico medio (Anisico, circa 247 - 243 milioni di anni fa) e i suoi resti fossili sono stati ritrovati in Cina.\nDescrizione.\na questo genere sono attribuite due specie. La specie tipo, Y. laticeps, \u00e8 nota per un cranio di grandi dimensioni, piatto e largo. La lunghezza del cranio era di circa 26 centimetri (esclusa per\u00f2 la punta del rostro), ma la larghezza superava di poco i 30 centimetri. Il cranio era quindi pi\u00f9 largo che lungo (una caratteristica unica di \"Y. laticeps\" rispetto agli altri animali simili, i mastodontosauroidi). L'altra specie, Y. maopingchangensis, era caratterizzata da un cranio pi\u00f9 lungo e da finestre otiche chiuse. Il tipo di sutura delle ossa craniche richiama quello di altri temnospondili basali come \"Benthosuchus\"; la forma del cranio era quasi triangolare in vista dorsale, e le orbite erano piccole, arrotondate e ampiamente separate fra loro. La volta cranica era allungata rispetto a quella di altri mastodontosauroidi, e quindi le orbite e il forame pineale erano posizionati anteriormente. Erano presenti i canali della linea laterale e una fitta ornamentazione sulla volta cranica. Come tutti i mastodontosauroidi, anche \"Yuanansuchus \"doveva possedere un corpo di grandi dimensioni, piatto, con quattro corte zampe dai giunti poco ossificati.\n\"Yuanansuchus \"possedeva alcune caratteristiche primitive, come il prefrontale in contatto con il postfrontale, che escludeva quindi il frontale dal margine dell'orbita. Vi era inoltre un processo cultriforme del parasfenoide piatto e relativamente largo, che si estendeva al livello delle coane. Caratteristiche derivate erano invece la presenza di un canale sensorio occipitale, le corna tabulari dirette lateralmente e che andavano a delimitare posteriormente l'incisura otica semichiusa. \nClassificazione.\n\"Yuanansuchus laticeps\" venne descritto per la prima volta nel 2005, sulla base di un cranio ritrovato nella formazione Xinlingzhen nella Contea di Yuanan (Provincia di Hubei, Cina). \"Y. maopingchangensis\" \u00e8 stato descritto nel 2016, sulla base di fossili provenienti dalla medesima formazione. \"Yuanansuchus\" \u00e8 stato attribuito ai mastodontosauroidi, un gruppo di anfibi temnospondili dalle abitudini strettamente acquatiche, forniti di grandi crani piatti e dalle dimensioni solitamente cospicue. In particolare, alcuni caratteri basali di \"Yuanansuchus \"lo hanno messo in relazione con la famiglia degli Heylerosauridae, che comprende le forme pi\u00f9 arcaiche del gruppo (Liu e Wang, 2005). Studi successivi hanno invece considerato \"Yuanansuchus \"un membro dei Mastodonsauridae veri e propri (Maganuco et al., 2009). Di seguito \u00e8 presentato un cladogramma tratto da quest'ultimo studio:"}
{"id": "5217602", "revid": "122273318", "url": "https://it.wikipedia.org/wiki?curid=5217602", "title": "Via del Campo 29 rosso", "text": "Il Via del Campo 29 rosso, soprannominato la \"casa dei cantautori genovesi\", \u00e8 un museo che si trova nel centro storico di Genova e prende il nome dalla via e dal numero civico in cui sono siti i locali, dove si trovava in passato il negozio di dischi e strumenti musicali \"Musica Gianni Tassio\", frequentato dal famoso cantautore genovese Fabrizio De Andr\u00e9, il principale artista a cui il museo \u00e8 dedicato.\nLa storia del negozio.\nGli anni Sessanta.\nIl negozio di Gianni Tassio fu, come altri a Genova, nel periodo tra gli anni '60 e '70, luogo d'incontro e di cultura per appassionati di musica e artisti.\nNella stessa via vi era stato, in precedenza, un altro negozio di musica, quello di Mario Salvarani, al civico 72r. Nel centro storico genovese, in tale periodo storico, vi erano anche molti altri negozi di dischi e strumenti musicali, alcuni dei quali ancora in attivit\u00e0 ai giorni nostri.\nIn quegli anni diversi giovani musicisti, che poi sarebbero divenuti noti, come i fratelli Gian Franco e Gian Piero Reverberi, Umberto Bindi, Luigi Tenco, Bruno Lauzi, Gino Paoli e Fabrizio De Andr\u00e9 diedero vita ad un nuovo fermento culturale musicale, da cui nacque la cosiddetta \"scuola genovese della canzone d'autore\".\nLa via fu resa nota dalla canzone omonima, di Fabrizio De Andr\u00e9, sesto brano dell'album \"Volume 1\" (1967), e dal brano \"La Casa In Via Del Campo\" di Am\u00e1lia Rodrigues.\nLa tradizione della musica d'autore a Genova \u00e8 poi continuata in modi e espressioni differenti. Alcuni artisti genovesi diventati noti nei decenni successivi sono: Ivano Fossati, Max Manfredi, Giampiero Alloisio, Vittorio De Scalzi, Francesco Baccini, Federico Sirianni e Cristiano De Andr\u00e9, figlio di Fabrizio.\nLa mostra.\nDopo la scomparsa del cantautore genovese, avvenuta nel 1999, venne realizzata nei locali del negozio una sorta di mostra su De Andr\u00e9. Nel corso degli anni, il proprietario Gianni Tassio aveva radunato molto materiale sul cantautore: foto, spartiti, incisioni rare e la chitarra \"Esteve\" di De Andr\u00e9, che aveva acquistato quando era stata messa all'asta per \"Emergency\". In Sierra Leone, con i proventi dell'acquisto dello strumento, venne costruito un ospedale intitolato a \"Fabrizio De Andr\u00e9\". Una delle sue corsie ha per nome \"Via del campo\". \nIl negozio, nel frattempo, aveva iniziato a essere frequentato ed essere meta di curiosi e estimatori del cantautore genovese.\nIl museo.\nGianni Tassio scomparve nel 2004. Il negozio venne tenuto aperto e gestito dalla vedova Daniela fino al 2010, anno in cui venne chiuso ed acquistato all'asta dal Comune di Genova, che lo trasform\u00f2 nell'attuale museo, inaugurato nel 2012. Ora \u00e8 gestito dalla societ\u00e0 \"Via del Campo 29 rosso\", di cui fanno parte \"la Cooperativa Solidariet\u00e0 e Lavoro\", \"la societ\u00e0 informatica ETT \"di Genova e \"la Cooperativa Sistema Museo\" di Perugia.\nIl museo ripercorre la storia delle opere di Fabrizio De Andr\u00e9 e contiene anche una sezione dedicata a tutti gli artisti della \"scuola genovese della canzone d'autore\".\nIl museo \u00e8 un punto di riferimento culturale anche per l'attivit\u00e0 artistica, legata sia alla musica che alla poesia, con eventi di diverso genere dal creativo e visite ai luoghi legati ai musicisti della scuola genovese.\nIl museo pu\u00f2 essere visitato su appuntamento.\nGalleria d'immagini.\nImmagini della via:\nImmagini del museo:"}
{"id": "5217605", "revid": "104458", "url": "https://it.wikipedia.org/wiki?curid=5217605", "title": "Hannelore Wenzel", "text": ""}
{"id": "5217608", "revid": "767487", "url": "https://it.wikipedia.org/wiki?curid=5217608", "title": "A Little Brother of the Rich (film 1919)", "text": "A Little Brother of the Rich \u00e8 un film muto del 1919 diretto da Lynn Reynolds. La sceneggiatura \u00e8 basata sul romanzo \"A Little Brother of the Rich\" di Joseph Medill Patterson che venne pubblicato a New York nel 1908. Il film \u00e8 il remake di un precedente \"A Little Brother of the Rich\" di Otis Turner, uscito nel 1915.\nTrama.\nPaul Potter, capitano della squadra di football di Yale, si fidanza con Sylvia Castle, una semplice ragazza di provincia. Ma, al ballo di fine corso, Sylvia si rende conto che lui \u00e8 imbarazzato per la sua presenza ed \u00e8 invece attratto dall'elegante Muriel Evers, una donna sposata. Cos\u00ec decide di rendergli la sua libert\u00e0, tornando nell'Indiana mentre Paul inizia una carriera di successo a Wall Street.\nPassa qualche tempo. Il padre di Sylvia muore e lei conosce Henry Leamington, un attore alcolizzato che lei contribuisce a guarire e che la incoraggia a intraprendere la carriera di attrice. A New York, Sylvia rivede Paul: il matrimonio con Muriel \u00e8 stato un disastro e lui si rende conto di amare ancora la sua ex fidanzata. Dopo la morte di Muriel in un incidente automobilistico, Paul e Sylvia potrebbero sposarsi. Ma lui non vuole come moglie un'attrice e offre a Sylvia di diventare la sua amante. La donna, finalmente, si rende conto del vero carattere di Paul e lo lascia definitivamente, accettando di sposare Henry.\nProduzione.\nIl film fu prodotto dall'Universal Film Manufacturing Company.\nDistribuzione.\nIl copyright del film, richiesto dalla Universal Film Mfg. Co., fu registrato il 24 luglio 1919 con il numero LP13993. \nDistribuito dall'Universal Film Manufacturing Company, il film usc\u00ec nelle sale cinematografiche statunitensi il 7 luglio 1919.\nNon si conoscono copie ancora esistenti della pellicola che viene considerata presumibilmente perduta."}
{"id": "5217617", "revid": "69271098", "url": "https://it.wikipedia.org/wiki?curid=5217617", "title": "Deborah Magnaghi", "text": ""}
{"id": "5217623", "revid": "212348", "url": "https://it.wikipedia.org/wiki?curid=5217623", "title": "Uragano", "text": ""}
{"id": "5217627", "revid": "15756", "url": "https://it.wikipedia.org/wiki?curid=5217627", "title": "24 cm SK L/40 &quot;Theodor Karl&quot;", "text": "Il 24\u00a0cm Schnelladekanone L/40 \"Theodor Karl\", abbreviato in 28\u00a0cm SK \"Theodor Karl\", era un cannone ferroviario tedesco della prima guerra mondiale, impiegato sul fronte orientale e su quello occidentale. La bocca da fuoco era in origine un cannone navale adattato all'impiego terrestre in seguito alla radiazione delle navi a partire dal 1915. Un pezzo, ceduto come riparazione di guerra al Belgio, fu impiegato dopo l'occupazione del 1940 per compiti di difesa costiera dalla Wehrmacht.\nStoria e tecnica.\nA partire da febbraio 1915, cinque navi da battaglia pre-dreadnought classe \"Kaiser Friedrich III\" andarono in disarmo perch\u00e9 obsolete, seguite dalle cinque navi della classe \"Wittelsbach\" nel 1916. Ventisei dei loro cannoni principali 24 cm SK L/40 C/94 furono trasferiti dalla Kaiserliche Marine all'Esercito imperiale. Otto furono usati per la difesa costiera, andando ad armare la \"Batterie S2\" a Sylt e la \"Batterie Hamburg\" a Norderney; le rimanenti 18 bocche da fuoco furono adattate per l'impiego terrestre sul fronte occidentale. Una delle modifiche apportate per l'uso terrestre fu l'introduzione di un grosso contrappeso appena dietro agli orecchioni per bilanciare il peso della bocca da fuoco; questa soluzione, pesante ma semplice, evit\u00f2 l'adozione di equilibratori.\nI cannoni per il fronte occidentale furono incavalcati su \"Bettungsschiessger\u00fcst\" (\"BSG\", piattaforme di tiro) semi-mobili, il cui allestimento richiedeva alcune settimane di lavoro. La struttura a trave, che sosteneva l'affusto, poggiava su due carrelli ferroviari a 4 assi; inoltre per l'installazione su piattaforma di tiro, sotto alla parte anteriore della trave era installato una piastra circolare, mentre due grossi rulli erano posizionati ai lati della parte posteriore. Generalmente i pezzi erano dotati di scudatura.\nI militari tedeschi restarono insoddisfatti dai lunghi tempi richiesti per la messa in batteria della \"BSG\" ed il 1 luglio 1916 decisero di imitare i francesi montando le bocche da fuoco sul affusti ferroviari \"Eisebahnlafette\", per massimizzarne la mobilit\u00e0 e ridurre i tempi di messa in batteria. Quattro cannoni cos\u00ec ottenuti furono testati nel poligono Krupp di Meppen all'inizio di dicembre 1916. Nonostante fossero pronti al fuoco in meno di 10 minuti, non risultarono soddisfacenti.\nFu cos\u00ec sviluppata una combinazione delle due soluzioni, la \"Eisenbahn und Bettungsschiessger\u00fcst\" (\"E. u. B.\", piattaforma ferroviaria e di tiro), che sar\u00e0 poi impiegata su diversi cannoni ferroviari tedeschi. I ventidue cannoni rimanenti furono quindi montati su affusti \"E.u.B\".\nLa \"E.u.B.\" poteva sparare da qualsiasi adeguato tratto di ferrovia, sulla quale venivano imbullonati dei cunei ricurvi per l'assorbimento delle energie residue non assorbite dal freno di sparo idraulico della culla, oppure poteva essere messa in batteria su una piattaforma di tiro. La struttura a trave, che sosteneva l'affusto, poggiava su due carrelli ferroviari a 4 assi; inoltre per l'installazione su piattaforma di tiro, sotto alla parte anteriore della trave era installato una piastra circolare, mentre due grossi rulli erano posizionati ai lati della parte posteriore. La piazzola di tiro (\"Bettungslafette\") metallica era dotata di perno centrale ed una guida esterna. Trasportata da sette carri ferroviari, veniva assemblata in 3-5 giorni con l'aiuto di una gru, comprese le rotaie ferroviarie disposte leggermente oltre la piattaforma per ospitare il carrello anteriore del pezzo. Il pezzo veniva poi spostato sulla piattaforma ed abbassato su di essa, previa rimozione del tratto centrale di rotaia; dopo aver imbullonato la piastra circolare con il perno rotante della piattaforma, venivano rimossi i carrelli ferroviari e le sezioni di rotaia rimaste, poggiando anche la parte posteriore della struttura a trave sulla piattaforma tramite i due rulli, che scorrevano sulla guida esterna consentendo il brandeggio. L'affusto della \"E.u.B.\" inoltre poteva brandeggiare sulla struttura a trave di 2\u00b015' per gli aggiustamenti del tiro. Furono realizzate anche piazzole di tiro in cemento armato, con 360\u00b0 di brandeggio.\nImpiego operativo.\nIl \"Theodor Karl\" ebbe il battesimo del fuoco durante la battaglia della Somme in ottobre 1916, dove i risultati furono cos\u00ec buoni da portare all'assegnazione all'esercito di altre 8 armi. Un cannone, assegnato alla \"Batterie 1011\", partecip\u00f2 alla battaglia di Riga in settembre 1917. Una torre corazzata completa tipo \"Drh.L. C/96/97\", rimossa dall'incrociatore corazzato SMS F\u00fcrst Bismarck e chiamata \"Turm Theodor Karl\", fu installata nel forte di Houthulst, servita dalla \"Batterie 1025\"; i due cannoni furono rimossi dalla torre alla fine del 1917 ed installati su impianti \"E.u.B.\".\nTre \"E.u.B.\" furono catturati in Belgio nel 1918. Venti \"Theodor Karl\" ferroviari (su \"E.u.B.\" o \"Eisenbahnlafette\") furono smantellati dopo l'armistizio di Compi\u00e8gne. Non \u00e8 certa invece la sorte di quattro cannoni ferroviari, probabilmente distrutti dagli alleati. Quattro cannoni furono salvati dalla distruzione da parte della Commissione militare interalleata di controllo perch\u00e9 assegnati alla \"Batterie \"Altona\"\" a difesa della costa di Wilhelmshaven.\nUn cannone sopravvissuto alla Grande Guerra ed in servizio con l'Esercito belga fu catturato all'inizio della seconda guerra mondiale dai tedeschi e immesso in servizio nella \"Artillerie-Batterie (Eisenbahn) 674\". Per tutta la guerra il cannone rimase schierato, con compiti di difesa costiera, tra Hendaye e Saint-Jean-de-Luz, vicino alla frontiera franco-spagnola. Il suo destino \u00e8 ignoto.\nMunizionamento.\nIl munizionamento per gli impianti \"Eisenbahnlafette\" e \"E.u.B.\" veniva movimentato tramite una cucchiaia munita di maniglioni laterali, di ruote e di un occhiello, in modo la munizione poteva essere trasportata a mano o essere spinta fino al carro ed infine sollevata tramite un paranco, scorrevole su una rotaia aerea estensibile che univa il pianale del carro munizioni alla culatta del cannone. La cucchiaia veniva poi agganciata alla culatta per permettere la calcata manuale del proietto e della carica di lancio. Per eseguire il caricamento il cannone doveva essere portato ogni volta ad alzo 0\u00b0.\nIl \"Theodor Karl\" disponeva di due differenti tipi di munizioni, una perforante ed una ad alto esplosivo, entrambe del peso di 151\u00a0kg. La munizione era del tipo navale tedesco, con carica di lancio separata dal proietto, costituita da una carica principale in bossolo di ottone ed una aggiuntiva in sacchetto di seta."}
{"id": "5217628", "revid": "74801", "url": "https://it.wikipedia.org/wiki?curid=5217628", "title": "Francesco Allegretti", "text": "Ha debuttato nel mondo della radiofonia nel 1999, conducendo un programma dedicato al mondo del cinema; ha collaborato con le radio romane Talk Radio, M100, Veronica Hit Radio Network e Dimensione Suono Roma.\nL'esordio su scala nazionale \u00e8 avvenuto su Radio Capital, sbarcando poi su RDS. Dal 2013 \u00e8 una delle voci di R101, dove conduce un programma in fascia pomeridiana.\nDal 2017 conduce \"Breakfast in rock\" (ora \"Rockin' Weekend\") su Virgin Radio."}
{"id": "5217631", "revid": "767487", "url": "https://it.wikipedia.org/wiki?curid=5217631", "title": "A Little Brother of the Rich (film 1915)", "text": "A Little Brother of the Rich \u00e8 un film muto del 1915 diretto da Otis Turner. Prodotto dalla Universal Film Manufacturing Company, aveva come interpreti Hobart Bosworth, Jane Novak, Hobart Henley, Maude George, Albert MacQuarrie.\nLa sceneggiatura, firmata dallo stesso regista e da Hobart Bosworth, si basa sul romanzo \"A Little Brother of the Rich\" (1908) di Joseph Medill Patterson pubblicato a New York nel 1908. Il romanzo fu lo spunto anche per il lavoro teatrale omonimo scritto da Patterson insieme a Harriet Ford, una commedia drammatica che and\u00f2 in scena a Broadway il 27 dicembre 1909 e che fu adattata per lo schermo nel 1919 per un altro \"A Little Brother of the Rich\" che, diretto da Lynn Reynolds, fu interpretato da J. Barney Sherry e Kathryn Adams.\nTrama.\nAll'universit\u00e0, Paul Potter frequenta i rampolli delle famiglie pi\u00f9 ricche e potenti: i suoi amici disapprovano che sia fidanzato con la semplice Sylvia Castle, una ragazza della sua citt\u00e0, e lo spingono a intrecciare una relazione con Muriel Evers, una signora sposata dell'alta societ\u00e0. Dopo che Sylvia lo lascia libero, rompendo il fidanzamento, Paul sposa Muriel, che ha divorziato dal marito. Ma il matrimonio non \u00e8 felice e ben presto Paul scoprir\u00e0 l'infedelt\u00e0 della moglie.\nIntanto Sylvia, dopo la morte di suo padre, rovinato finanziariamente, comincia una carriera di attrice. Il suo insegnante, Henry Leamington, \u00e8 un attore alcolizzato che, per amore della ragazza, smette di bere. Per\u00f2, Sylvia, ancora innamorata di Paul, ritorna a frequentarlo dopo che lui \u00e8 tornato a cercarla. L'unico ostacolo tra i due sembra essere adesso Muriel. Ma dopo che quest'ultima muore in un incidente automobilistico, Paul ritorna libero. La notizia deprime Henry che ricomincia a bere. Paul, per\u00f2, non vuole sposare Sylvia: in camerino, le chiede, anzi, di diventare la sua amante. Quando la donna rifiuta l'offensiva proposta, nel sentirla Henry ha uno scatto di orgoglio e, quella sera, offre una interpretazione talmente superba da conquistare anche Sylvia che accetta di diventare sua moglie.\nProduzione.\nIl film fu prodotto dall'Universal Film Manufacturing Company.\nDistribuzione.\nIl copyright, richiesto dalla Universal, fu registrato il 26 agosto 1915 con il numero LP6201.&lt;br&gt;\nDistribuito dall'Universal Film Manufacturing Company, il film usc\u00ec nelle sale cinematografiche degli Stati Uniti il 6 settembre 1915.\nNon si conoscono copie ancora esistenti della pellicola che viene considerata presumibilmente perduta."}
{"id": "5217636", "revid": "634034", "url": "https://it.wikipedia.org/wiki?curid=5217636", "title": "Amnesia dissociativa", "text": ""}
{"id": "5217637", "revid": "33689", "url": "https://it.wikipedia.org/wiki?curid=5217637", "title": "Mininettuno", "text": "Un mininettuno, chiamato talvolta nano gassoso, \u00e8 un pianeta con superficie simile a quella dei pianeti Urano e Nettuno del nostro sistema solare, ma con massa notevolmente inferiore. Questi pianeti hanno spesse atmosfere di idrogeno ed elio che ricoprono profondi mantelli di ghiaccio, roccia od oceani liquidi composti da acqua, ammoniaca o da una combinazione delle due sostanze. I mininettuno hanno solitamente piccoli nuclei costituiti da composti volatili a bassa densit\u00e0. Senza una spessa atmosfera, un pianeta di questo tipo sarebbe invece classificato come pianeta oceano.\nLa linea di demarcazione tra i pianeti rocciosi, come sono anche le super Terre e i pianeti gassosi, \u00e8 stimata in circa due raggi terrestri, mentre Lozovsky \"et al.\" (2018), considerano dei mininettuno pianeti con pi\u00f9 del 2% di massa costituita da idrogeno ed elio, ponendo il limite tra super Terre e mininettuno a 3 raggi terrestri, pur confermando studi precedenti (Rogers 2015) che suggerivano che oltre 1,6 raggi terrestri un pianeta non sarebbe completamente roccioso, con quantit\u00e0 di elementi leggeri certamente superiori a quelle terrestri. La massa pu\u00f2 variare notevolmente a seconda delle loro composizioni, da un minimo di una massa terrestre fino a .\nKepler-138 d (KOI-314 c), che ha una massa paragonabile a quella terrestre, \u00e8 sospettato essere un mininettuno, a causa della sua bassa densit\u00e0 e del suo diametro relativamente grande, di oltre . Diversi pianeti inizialmente catalogati come super Terre potrebbero essere in realt\u00e0 dei nani gassosi. Attorno a Kepler-223 invece sembrano orbitare ben quattro pianeti di questo tipo, in risonanza orbitale tra loro."}
{"id": "5217638", "revid": "166579", "url": "https://it.wikipedia.org/wiki?curid=5217638", "title": "Chiesa di San Secondo (Amelia)", "text": "La chiesa di San Secondo o della Buona Morte \u00e8 un luogo di culto situato al di fuori dalle mura di Amelia, poco lontano dalla Porta Busolina (Porta Romana). La chiesa \u00e8 sede della Confraternita della Morte e Orazione.\nStoria.\nNell'importante municipio romano di Amelia, intorno al IV secolo si diffuse il cristianesimo con i primi martiri Santa Firmina e Sant'Olimpiade.\nAbbandonate le necropoli preromana in localit\u00e0 Pantanelli dove sono state rinvenute tombe a camera del IV secolo, e in via Piana, venne localizzato il nuovo \"coemiterium\" all'inizio della strada, oggi denominata via delle Cinque fonti.\nDal testo di una Passio di origine farfense, apprendiamo che Secondo era un soldato e apparteneva alla famiglia dell'imperatore Aureliano (214-277). Durante la persecuzione di Diocleziano e Massimiano (303-305) il proconsole Dionisio lo fece prelevare da Gubbio e portare al suo cospetto presso il tribunale di Spoleto, non essendo riuscito a convincerlo ad abiurare la fede cristiana, lo fece ripetutamente torturare. Mentre veniva sottoposto ai supplizi, Secondo implor\u00f2 da Dio un segno che facesse convertire i suoi persecutori; a questo punto un violento terremoto abbatt\u00e9 il grandioso tempio di Ercole eretto proprio in onore dell'imperatore Massimiano Erculeo.\nDionisio, infuriato, ordin\u00f2 allora di portarlo ad Amelia legargli una macina da molino al collo e affogarlo nel Tevere, che scorreva a pochi chilometri dalla citt\u00e0. Eseguita la sentenza, i soldati presero la via del ritorno ma un orso sbarr\u00f2 loro la strada, ne uccise alcuni, mentre gli altri, terrorizzati dalla fine dei propri compagni, corsero dal sacerdote Eutizio chiedendo perdono dell'atto compiuto e facendosi poi battezzare da lui. Intanto, il corpo di Secondo, riemerso miracolosamente dal fiume in \"ager amerinus,\" venne recuperato il primo giugno 303, senza la macina al collo e in buono stato bench\u00e9 fosse stato molti giorni in acqua. Una Matrona di nome Eudossia prese quel corpo e lo avvolse di lini e lo seppell\u00ec in un suo terreno appena fuori le mura di Amelia.\nNel \"Martirologio romano\" infatti, nel primo giorno di giugno si legge: \"Ameriae in Umbria Sancti Secundi Martyris qui sub Diocletiano in Tiberim proiectus, martyrium consumavit.\"\nSuccessivamente sul sepolcro del santo avvennero diversi segni miracolosi, perfino i buoi che aravano la terra nei pressi s'inginocchiavano nel passarvi davanti. Fu per questo che venne eretta una chiesa a lui dedicata proprio dove era sepolto.\nGli amerini lo elessero compatrono della citt\u00e0.\nAnche a Gubbio venne nel tempo costruita una Chiesa in onore di san Secondo dove vennero portate anche delle reliquie, mentre altre rimasero in Amelia custodite sotto l'altare maggiore della Chiesa. Tale Chiesa venne ricostruita, forse nel secolo IX, da Monaci Benedettini che provvidero a mantenere vivo e a diffondere il culto del Martire anche attraverso la riscrittura della passio nelle forme giunte fino a noi.\nL'abbazia.\nCome gi\u00e0 detto nel XII secolo venne ricostruita e ampliata la primitiva chiesa ed edificata un'abbazia sempre sotto il titolo di san Secondo; i possedimenti dell'abbazia si estendevano nella campagna circostante. Unico elemento che ricorda l'antico edificio \u00e8 la torre protoromanica con base quadrata che affianca la facciata della chiesa.\nL'abbazia fu teatro di avvenimenti storici: fu davanti a san Secondo che il 2 giugno 1160 Lotario del fu Bonifacio di Rabarto, alla presenza di tre consoli di Amelia, dell'Abate di San Secondo, di altri monaci e di sette canonici della Cattedrale vendette a quest'ultimi la sua met\u00e0 del castello di Luchiano e gli annessi diritti sulla Chiesa di santa Fermina esistente nel territorio del castello; ancora nel 1208, sempre davanti a San Secondo venne firmato un trattato fra Amelia e Todi, dopo una delle numerose lotte fra i due comuni; nel 1331 intorno a San Secondo, si accamparono le truppe del Rettore del Patrimonio Pietro d'Artisio (Artois), canonico di Poiters, che assediavano Amelia rea di essersi sollevata contro il potere pontificio.\nLa Chiesa romanica cadde in rovina nel corso del cinquecento e venne faticosamente ricostruita dopo diversi decenni, durante i quali, invano, vennero cercate le reliquie del Santo titolare.\nLa chiesa.\nOggi il complesso si presenta distinto in due nuclei: il primo dove si trova la Chiesa vera e propria, il secondo adibito ad oratorio della Confraternita della Morte e Orazione. Il portale a trabeazione piatta ha, ai lati, le \"finestre del viandante\", ad altezza uomo, che permettevano di assistere alle funzioni sacre dall'esterno.\nNell'interno della Chiesa troviamo la pregevole tela sopra l'altare maggiore, opera forse di Livio Agresti, pittore attivo in Amelia alla fine del XVI secolo, rappresentante i Santi Secondo e Olimpiade che invocano la protezione sulla citt\u00e0, riprodotta in un interessante veduta panoramica. Ai lati altre tele seicentesche.\nNel secondo ambiente, quello adibito ad oratorio, si trova un artistico coro ligneo, dove si riunivano, per recitare i sacri Uffici, i Confratelli della Buona Morte.\nNella parte alta, sul soffitto si trova la Regina Morte incoronata che simboleggia il suo dominio su tutti gli uomini. Sopra l'altare \u00e8 presente una pala con l'immagine della deposizione di Ges\u00f9. Nelle nicchie laterali ci sono i ritratti dei Santi Girolamo e Paolo eremita (o Onofrio).\nLa Confraternita della Morte e Orazione.\nLa Compagnia dell'Orazione o della Morte in Amelia, venne eretta nel 1585 sotto il vescovo Antonio Lazzari (1572 - 1591), come si rileva da un antico documento, in seguito alla cessione in affitto ai confratelli, per la Fabbrica dell'oratorio fatta dall'abate e dai canonici della collegiata di San Secondo e venne poi aggregata alla Compagnia della Morte in Roma nel 1615, secondo un privilegio del protettore cardinale Odoardo Farnese, con tutti i benefici relativi alle indulgenze concesse dai vari papi.\nOltre alla recita dell'uffizio e della preghiera in comune, tra gli obblighi dei confratelli c'era il trasporto dei defunti, cui essi partecipavano vestendo un saio nero con cappuccio a punta dello stesso colore che ricopriva l'intero volto tranne due aperture per gli occhi e un cingolo ai fianchi avendo sul petto, a sinistra, l'effige della Morte.\nIl luogo di congregazione era appunto l'Oratorio dietro la chiesa di San Secondo all'ingresso della quale, sopra la porta \u00e8 incisa questa scritta sul travertino: \"VEN. SOC. MORTIS IN HONOREM S. SECUNDI M. FECIT TEMPLVM HOC A.D. MDCXLVII\" (la \"Venerabile Societ\u00e0 della Morte in onore di san Secondo martire fece costruire questo tempio nell'anno del Signore 1647\")\nLa Confraternita essendo aggregata alla Compagnia di Roma, fruiva dell'indulgenza plenaria per tutti coloro che, confessati e comunicati, dopo aver recitato le solite preghiere, visitavano la chiesa dai primi vespri al tramonto, il giorno della Commemorazione dei defunti fino a tutto l'ottavario, concessa da Clemente X il 13 maggio 1671.\nNel secolo XVII la Confraternita apr\u00ec nei locali dell'abbazia anche un collegio per orfani."}
{"id": "5217639", "revid": "640277", "url": "https://it.wikipedia.org/wiki?curid=5217639", "title": "Nano gassoso", "text": ""}
{"id": "5217640", "revid": "640277", "url": "https://it.wikipedia.org/wiki?curid=5217640", "title": "Mini-Nettuno", "text": ""}
{"id": "5217646", "revid": "767487", "url": "https://it.wikipedia.org/wiki?curid=5217646", "title": "Clash (album)", "text": "Clash \u00e8 uno split album dei cantanti dancehall reggae giamaicani Tenor Saw e Cocoa Tea, pubblicato nel 1985 dall'etichetta discografica Hawkeye Records.\nLe prime 6 tracce dell'album appartengono a Tenor Saw, mentre le 6 tracce successive appartengono a Cocoa Tea. Le 6 tracce appartenenti ai rispettivi artisti sono in realt\u00e0 3 tracce cantate e 3 versioni dub strumentale delle stesse tracce."}
{"id": "5217649", "revid": "34392", "url": "https://it.wikipedia.org/wiki?curid=5217649", "title": "Funghi mitosporici", "text": ""}
{"id": "5217656", "revid": "110157", "url": "https://it.wikipedia.org/wiki?curid=5217656", "title": "Chiesa del Rosario (Bortigali)", "text": "La chiesa del Rosario \u00e8 un edificio religioso che si trova a Bortigali. Edificata e consacrata al culto cattolico, fa parte della diocesi di Alghero-Bosa.\nDescrizione.\nUbicata nel centro storico del paese si affaccia sulla piazza Parrocchia, dove \u00e8 presente anche la chiesa parrocchiale di Santa Maria degli Angeli, mentre alle sue spalle si trova la chiesa di San Palmerio. \nL'edificio, risalente alla met\u00e0 del XVII secolo, \u00e8 ad aula rettangolare divisa in quattro campate con profondo presbiterio, nelle cui pareti \u00e8 da poco venuto alla luce, in seguito a restauro, una ciclo di \u201cmedaglioni\u201d dipinti risalenti al 1870, opera del pittore Campanelli. La facciata \u00e8 a cuspide, con semplici partiture in trachite e un campaniletto a vela. \u00c8 sede della Confraternita del Rosario, consacrata ufficialmente nel 1864, anche se i registri amministrativi ne attestano l\u2019esistenza anche in epoche precedenti."}
{"id": "5217658", "revid": "15756", "url": "https://it.wikipedia.org/wiki?curid=5217658", "title": "Chiesa di San Palmerio (Bortigali)", "text": "La chiesa di San Palmerio \u00e8 un edificio religioso che si trova a Bortigali. Edificata e consacrata al culto cattolico, fa parte della parrocchia di Santa Maria degli Angeli, diocesi di Alghero-Bosa. \u00c8 stata la chiesa parrocchiale del paese sino alla costruzione di quella attuale.\nDescrizione.\nL'edificio \u00e8 ubicato nel centro storico del paese e si trova in prossimit\u00e0 della piazza Parrocchia, a poca distanza dalle chiese di Santa Maria degli Angeli e del Rosario. La chiesetta, dalla struttura molto semplice, ma suggestiva anche per l\u2019ambiente in cui \u00e8 inserita, ha subito diverse aggiunte e rimaneggiamenti anche recenti.. Conserva una bella acquasantiera in trachite bruno-rossa, della fine del XVI secolo, con la vasca ornata da baccellature rinascimentali. \u00c8 sede della Confraternita del Soccorso o delle Anime (detta anche di San Palmerio), alla cui istituzione, avvenuta nel 1777, riportano sia il relativo documento vescovile conservato in sagrestia, sia la scritta nella campana del piccolo campanile a vela posta sul lato sinistro della facciata, scritta che dice, alla seconda riga: AN 1779 PURG ORAT FUNDATOR DN IOSEF PASSINO PRIOR (\"anno 1779 \u2013 Oratorio (delle anime) del Purgatorio \u2013 fatta fabbricare dal Priore Don Giuseppe Passino\"). La Confraternita ha, tra gli incarichi istituzionali (il principale \u00e8 quello dell\u2019accompagnamento dei defunti) anche quello di mantenere la tradizione di \u201c\"su fogu virgine\"\u201d, cio\u00e8 dell\u2019accensione del fuoco (simbolo religioso di luce e di vita) la sera del Sabato Santo. Questa operazione avviene ancora col metodo arcaico dell\u2019acciarino e della pietra focaia (da cui il termine \u201c\"virgine\"\u201d), le cui scintille innescano la fiamma in una carbonella di ferula."}
{"id": "5217659", "revid": "486946", "url": "https://it.wikipedia.org/wiki?curid=5217659", "title": "Rocio Munoz", "text": ""}
{"id": "5217660", "revid": "110157", "url": "https://it.wikipedia.org/wiki?curid=5217660", "title": "Chiesa di Santa Maria degli Angeli (Bortigali)", "text": "La chiesa di Santa Maria degli Angeli \u00e8 un edificio religioso che si trova a Bortigali. Edificata e consacrata al culto cattolico \u00e8 sede dell'omonima parrocchia e fa parte della diocesi di Alghero-Bosa.\nDescrizione.\n\u00c8 ubicata al centro del paese e si affaccia su una suggestiva piazzetta, che \u00e8 impreziosita anche dalla presenza della chiesa del Rosario e dell\u2019ingresso al vialetto che porta alla contigua chiesa di San Palmerio. \nL'edificio, realizzato in trachite locale dalle tonalit\u00e0 rosso-rosate, risale ai primi decenni del XVI secolo e, nonostante successivi interventi di ristrutturazione, conserva ancora le forme tardo-gotiche tipiche delle chiese del nord Sardegna dell\u2019epoca. \nL\u2019interno presenta una navata unica divisa in cinque campate, con quattro cappelle per lato e altri due ambienti occupati dalla torre campanaria e dalla scala di accesso alla cantoria. La volta, a botte spezzata, venne rifatta negli anni settanta del \u2018600, come attestano i registri parrocchiali. Nel presbiterio, rialzato rispetto al pavimento dell\u2019aula, sono esposti quattro pannelli residui di uno smembrato Retablo, databile intorno alla prima met\u00e0 del \u2018500 e opera, a detta degli studiosi, del cosiddetto Maestro di Ozieri e della sua bottega. I quattro quadri rappresentano l\u2019Annunciazione, la Nativit\u00e0, l\u2019Adorazione dei Magi e l\u2019Assunzione, e richiamano il Rinascimento italiano, la scuola fiamminga e le stampe del tedesco Durer. \nLa facciata \u00e8 a cuspide, con un prospetto semplice arricchito da un bel portale timpanato che presenta molti degli elementi che si ritrovano nei portali delle case del centro storico. Il campanile a canna quadrata, diviso in tre ordini da cornici marcapiano e sovrastato da una guglia piramidale ornata da gattoni, si addossa al fianco destro della facciata."}
{"id": "5217663", "revid": "767487", "url": "https://it.wikipedia.org/wiki?curid=5217663", "title": "Solas (film)", "text": "Solas \u00e8 un film del 1999 diretto da Benito Zambrano."}
{"id": "5217664", "revid": "767487", "url": "https://it.wikipedia.org/wiki?curid=5217664", "title": "Cuando vuelvas a mi lado", "text": "Cuando vuelvas a mi lado \u00e8 un film del 1999 diretto da Gracia Querejeta."}
{"id": "5217665", "revid": "767487", "url": "https://it.wikipedia.org/wiki?curid=5217665", "title": "Barrio (film)", "text": "Barrio \u00e8 un film del 1998 diretto da Fernando Le\u00f3n de Aranoa."}
{"id": "5217666", "revid": "767487", "url": "https://it.wikipedia.org/wiki?curid=5217666", "title": "La buona stella", "text": "La buona stella (\"La buena estrella\") \u00e8 un film del 1997 diretto da Ricardo Franco.\nTrama.\nRafael \u00e8 un macellaio che, dopo un incidente che lo ha privato dei testicoli, vive solitario nella casa ereditata dai genitori. Una mattina all'alba, mentre rientra dal mattatoio, si imbatte in Marina, una giovane donna che viene malmenata dal suo ragazzo, interviene in suo aiuto e la conduce a casa. Marina racconta di aver conosciuto il ragazzo, Daniel, nell'orfanotrofio nel quale entrambi sono cresciuti e di aver poi condiviso con lui la dura vita della strada diventando amanti: essendo rimasta incinta, Daniel cercava di obbligarla ad abortire. Rafael le offre ospitalit\u00e0 e in breve tra i due nasce un sentimento d'amore che li appaga anche fisicamente. Avendo saputo che Daniel \u00e8 stato arrestato, Rafael propone a Marina non solo di tenere il bambino, ma anche di riconoscerlo come suo.\nAlcuni anni dopo la nascita di una bambina, Estrella, la loro unione \u00e8 minacciata dall'improvviso ritorno di Daniel, appena uscito di prigione. Nonostante Marina sia ancora infatuata di Daniel, il grande cuore di Rafael lo porter\u00e0 a perdonarla e ad accogliere una seconda figlia come sua e poi anche lo stesso Daniel quando, dopo aver commesso una rapina ed essere stato di nuovo in carcere, verr\u00e0 rimesso in libert\u00e0 perch\u00e9 malato terminale."}
{"id": "5217669", "revid": "767487", "url": "https://it.wikipedia.org/wiki?curid=5217669", "title": "Mart\u00edn (Hache)", "text": "Mart\u00edn (Hache) \u00e8 un film del 1997 diretto da Adolfo Aristarain."}
{"id": "5217670", "revid": "76963", "url": "https://it.wikipedia.org/wiki?curid=5217670", "title": "Manuel Mart\u00edn Cuenca", "text": "Nel 2014 il suo film \"Can\u00edbal\" \u00e8 stato nominato al Premio Goya per il miglior film."}
{"id": "5217671", "revid": "76963", "url": "https://it.wikipedia.org/wiki?curid=5217671", "title": "Fernando Franco", "text": "Nel 2014 il suo film \"La herida\" \u00e8 stato nominato al Premio Goya per il miglior film."}
{"id": "5217672", "revid": "125492280", "url": "https://it.wikipedia.org/wiki?curid=5217672", "title": "Adolfo Aristarain", "text": "Nel 1998 il suo film \"Mart\u00edn (Hache)\" e nel 2005 il suo film \"Roma\" sono stati nominati al Premio Goya per il miglior film.\nIl suo film \"Un posto nel mondo\" fu nominato all'Oscar al miglior film straniero nel 1993 per l'Uruguay."}
{"id": "5217676", "revid": "124625861", "url": "https://it.wikipedia.org/wiki?curid=5217676", "title": "Antonio Mercero", "text": "Nel 2004 il suo film \"Quarto piano\" \u00e8 stato nominato al Premio Goya per il miglior film."}
{"id": "5217677", "revid": "984922", "url": "https://it.wikipedia.org/wiki?curid=5217677", "title": "Antonio Hern\u00e1ndez", "text": "Biografia.\nNel 2003 il suo film \"En la ciudad sin l\u00edmites\" \u00e8 stato nominato al Premio Goya per il miglior film."}
{"id": "5217682", "revid": "287204", "url": "https://it.wikipedia.org/wiki?curid=5217682", "title": "Necropoli di Sas Arzolas de Goi", "text": "La necropoli di Sas Arzolas de Goi \u00e8 un sito archeologico ubicato a breve distanza dal centro abitato di Nughedu Santa Vittoria, nella regione storica del Barigadu, Sardegna centrale. Situata in parte su una collina trachitica ed in parte in un masso risparmiato da lavori di cava, \u00e8 composta da sette \"domus de janas\" di tipo pluricellulare.\nL'interesse del sito \u00e8 costituito principalmente dalla presenza di decorazioni eseguite con ocra rossa e da alcune protomi taurine ricavate nella roccia. La necropoli \u00e8 inoltre arricchita da numerosi elementi architettonici quali lesene, pilastri, cornici e nicchie, e da un \"focolare\" scavato nel pavimento.\nIl sito, cronologicamente ascrivibile al periodo compreso tra il Neolitico finale (cultura di Ozieri, 3200-2800 a.C.) e l'Eneolitico (2600 a.C.), \u00e8 stato oggetto di indagini archeologiche da parte dell'archeologa Giuseppa Tanda."}
{"id": "5217683", "revid": "123064660", "url": "https://it.wikipedia.org/wiki?curid=5217683", "title": "Jos\u00e9 Luis Borau", "text": "Nel 2001 il suo film \"Leo\" \u00e8 stato nominato al Premio Goya per il miglior film."}
{"id": "5217684", "revid": "301422", "url": "https://it.wikipedia.org/wiki?curid=5217684", "title": "Scelta Civica per l'Italia", "text": ""}
{"id": "5217713", "revid": "2184720", "url": "https://it.wikipedia.org/wiki?curid=5217713", "title": "Guerriero (Marco Mengoni)", "text": "Guerriero \u00e8 un singolo del cantante italiano Marco Mengoni, pubblicato il 21 novembre 2014 come primo estratto dal terzo album in studio \"Parole in circolo\".\nSi tratta del singolo di maggior successo dell'artista, certificato sei volte disco di platino per aver venduto oltre 300.000 copie, nonch\u00e9 il primo brano italiano a raggiungere contemporaneamente la vetta nelle vendite digitali, nell'airplay e nello streaming.\nIl brano.\nScritto dallo stesso Mengoni e da Fortunato Zampaglione, secondo Eleonora Roman\u00f2 di Sony Music, \"Guerriero\" \u00e8 una ballad intensa che evidenzia la crescita di Mengoni come interprete e come autore.\nVideo musicale.\nIl videoclip \u00e8 stato diretto dallo stesso Mengoni assieme a Cosimo Alem\u00e0 ed \u00e8 stato girato in Trentino in collaborazione con Trentino Film Commission, Trentino Sviluppo e Comune di Trento.\nTracce.\nTesti e musiche di Marco Mengoni e Fortunato Zampaglione."}
{"id": "5217716", "revid": "69273535", "url": "https://it.wikipedia.org/wiki?curid=5217716", "title": "Societ\u00e0 siciliana di storia patria", "text": ""}
{"id": "5217717", "revid": "71155", "url": "https://it.wikipedia.org/wiki?curid=5217717", "title": "Carmelo Barbagallo", "text": "Biografia.\nBarbagallo ha alle spalle una carriera lavorativa molto precoce, che inizi\u00f2 quando il futuro sindacalista aveva solo otto anni. Dopo un periodo di sei anni in cui si alternarono lavoro minorile, apprendistato e lavoro in nero, trov\u00f2 delle occupazioni saltuarie, la prima delle quali fu presso una concessionaria d'auto. All'et\u00e0 di quindici anni lavor\u00f2 come aiutante nel negozio di un barbiere, pass\u00f2 poi all'impiego in un pastificio e successivamente in una cooperativa ittica e in un deposito postale. Infine venne assunto negli stabilimenti FIAT di Termini Imerese con la mansione di operaio specializzato. Negli stessi anni, inizi\u00f2 la militanza nel Partito Socialista Italiano.\nQueste sue esperienze lavorative, segnate dall'inizio prematuro e dalla variet\u00e0 dei settori occupazionali e dei rapporti contrattuali, gli permisero di acquisire conoscenza del mondo del lavoro e delle relazioni fra operai e padroni. Alla Fiat ebbe inizio anche la sua formazione sindacale e la sua avventura nella UIL, dapprima come delegato di fabbrica per approdare alla guida dei metalmeccanici palermitani, in seguito segretario generale del capoluogo siciliano, poi segretario generale regionale e infine chiamato nel 2000 nella Segreteria Confederale a ricoprire il delicato ruolo di responsabile dell'organizzazione nazionale. Nell'aprile del 2012, in qualit\u00e0 di commissario straordinario ha sostituito Augusto Pascucci alla testa della UILCEM, in vista di soluzioni organizzative che prevedevano la fusione di due federazioni di categoria.\nQuando svolgeva lavoro sindacale in Sicilia, le sue responsabilit\u00e0 unite alla fermezza nella denunzia della criminalit\u00e0 lo esposero a pesanti intimidazioni. Nel 1998 Domenico Geraci fu ucciso a Caccamo in un agguato di mafia. Le parole di condanna che Barbagallo pronunci\u00f2 ai funerali del sindacalista furono fonte di minacce mafiose nei confronti della sua persona; in un'altra circostanza riusc\u00ec a scampare fortunosamente a una fucilata.\nA conclusione del XVI Congresso Nazionale della UIL, tenutosi a Roma dal 19 al 21 novembre 2014, Carmelo Barbagallo \u00e8 stato chiamato all\u2019unanimit\u00e0 dal Consiglio federale dell\u2019organizzazione a succedere a Luigi Angeletti nella carica Segretario Generale della confederazione. \nA inizio luglio del 2020 termina il proprio mandato di Segretario Generale della UIL (gli succede Pierpaolo Bombardieri), contestualmente viene eletto Segretario della UIL Pensionati."}
{"id": "5217719", "revid": "247222", "url": "https://it.wikipedia.org/wiki?curid=5217719", "title": "Episodi di About a Boy", "text": ""}
{"id": "5217733", "revid": "767487", "url": "https://it.wikipedia.org/wiki?curid=5217733", "title": "Il cane dell'ortolano (film)", "text": "Il cane dell'ortolano (\"El perro del hortelano\") \u00e8 un film del 1996 diretto da Pilar Mir\u00f3 tratto dall'omonima commedia di Lope de Vega.\nTrama.\nQuando la nubile Diana, contessa di Belfior, scopre che Teodoro, suo segretario, corteggia Marcela, sua cameriera, per invidia si innamora di lui, ma non pu\u00f2 sposarlo a causa della differente classe sociale. Tristan, servitore di Teodoro, risolve la situazione trovandogli un padre nobile."}
{"id": "5217734", "revid": "122889951", "url": "https://it.wikipedia.org/wiki?curid=5217734", "title": "Automotrice e rimorchiata M-R Piaggio", "text": "Le automotrici M 1 \u00f7 5 e rimorchiate M 11 \u00f7 15 della Ferrovia Casalecchio-Vignola erano una piccola serie di elettromotrici costruite da Piaggio nel 1938.\nStoria.\nVennero realizzate cinque coppie motrice (M) + rimorchiata (R), caratterizzate, come gli altri rotabili costruiti dalla Piaggio in quegli anni, della cassa in acciaio inox realizzata su licenza Budd Company.\nLa coppia M+R offriva un totale di 190 posti, di cui 126 a sedere. Era possibile l'abbinamento di due coppie M+R, realizzando un convoglio di 4 unit\u00e0. Le motrici avevano un solo, grande pantografo, ed avevano massa di 21,6 t (13 t per le rimorchiate). Erano azionate da una coppia di motori CGE che fornivano un totale di 184\u00a0kW. Dei carrelli, di tipo G\u00f6rlitz, sono uno aveva assi motori. I convogli erano capaci di una velocit\u00e0 di 75 Km/h, anche se quella di esercizio era limitata ai 50\u00a0km/h. La lunghezza totale, sia per le M che per le R, era di 16,4 m, e la larghezza di 2,5 m. Le rimorchiate avevano una sola cabina di pilotaggio, le motrici due, cos\u00ec da poter circolare anche disaccoppiate dalla rimorchiata.\nLe automotrici restarono in servizio fino al 1967, quando la linea cess\u00f2 l'esercizio passeggeri.\nNel 1969 i convogli vennero noleggiati alla LFI di Arezzo che poco tempo dopo li acquist\u00f2 definitivamente, mantenendone le matricole. A causa delle lamentele dei viaggiatori riguardanti gli interni furono ristrutturati nelle officine di Arezzo Pescaiola, equipaggiandoli con nuovi sedili e WC (in origine assenti); furono anche sostituiti i carrelli. L'eccessiva leggerezza delle strutture li rendeva molto fragili meccanicamente: nei primi sette anni di esercizio si dovettero ricostruire i carrelli tre volte. Altre migliorie riguardarono i pantografi, le boccole dei carrelli e le elettrovalvole.\nRitirati dal servizio nel 1983, la motrice M 5 e la rimorchiata R 14 furono recuperate ad uso museale dal Centro Studi e Documentazione sui Trasporti Pubblici nel Territorio Bolognese."}
{"id": "5217735", "revid": "767487", "url": "https://it.wikipedia.org/wiki?curid=5217735", "title": "Nessuno parler\u00e0 di noi", "text": "Nessuno parler\u00e0 di noi (\"Nadie hablar\u00e1 de nosotras cuando hayamos muerto\") \u00e8 un film del 1995 diretto da Agust\u00edn D\u00edaz Yanes."}
{"id": "5217736", "revid": "200568", "url": "https://it.wikipedia.org/wiki?curid=5217736", "title": "Dematerializzazione (disambigua)", "text": ""}
{"id": "5217737", "revid": "767487", "url": "https://it.wikipedia.org/wiki?curid=5217737", "title": "Canzone di culla", "text": "Canzone di culla (\"Canci\u00f3n de cuna\") \u00e8 un film del 1994 diretto da Jos\u00e9 Luis Garci.\nTrama.\nUna neonata viene abbandonata sul portone di un convento di monache domenicane che dopo averla battezzata con il nome di Teresa decidono di allevarla e convincono il dottore del paese a diventare suo padre adottivo.\nDivenuta adulta la ragazza conosce il giovane Pablo che dopo averla sposata la porta con s\u00e9 in America in cerca di una vita migliore."}
{"id": "5217739", "revid": "767487", "url": "https://it.wikipedia.org/wiki?curid=5217739", "title": "La passione turca", "text": "La passione turca (\"La pasi\u00f3n turca\") \u00e8 un film del 1994 diretto da Vicente Aranda."}
{"id": "5217741", "revid": "767487", "url": "https://it.wikipedia.org/wiki?curid=5217741", "title": "Tutti in carcere", "text": "Tutti in carcere (\"Todos a la c\u00e1rcel\") \u00e8 un film del 1993 diretto da Luis Garc\u00eda Berlanga."}
{"id": "5217742", "revid": "844563", "url": "https://it.wikipedia.org/wiki?curid=5217742", "title": "Coppa Italia Dilettanti Friuli-Venezia Giulia", "text": "La Coppa Italia Dilettanti Friuli-Venezia Giulia \u00e8 il massimo torneo calcistico di coppa della regione Friuli-Venezia Giulia. Istituito nel 1991-1992, consente al vincitore di partecipare alla fase nazionale della Coppa Italia Dilettanti.\nNel dicembre 2012 la Federcalcio Regionale, tramite il presidente Gianni Toffoletto, ha intitolato il trofeo a Diego Meroi, presidente storico della FIGC del Friuli Venezia Giulia, sotto la cui guida la rappresentativa F.V.G. vinse per ben due volte il titolo nazionale al Torneo delle Regioni con gli Juniores.\nDall'edizione 2011-2012 le finali vengono trasmesse in diretta sui canali televisivi \"Fvg Sport Channel\", \"Free\" ed \"Udinese Channel\".\nFormula.\nLa fase regionale del Friuli-Venezia Giulia della Coppa Italia Dilettanti solitamente prevede la partecipazione sia delle 16 squadre di Eccellenza che delle 32 di Promozione. La squadra che vince la Coppa ottiene la qualificazione alla fase nazionale della Coppa Italia Dilettanti alla cui vincitrice spetta la promozione in Serie D; dal 2007-08, qualora la squadra vincitrice fosse una squadra di Promozione, l'accesso alla fase nazionale spetterebbe alla finalista di Eccellenza. Nell'edizione 2012-13 \u00e8 arrivata in finale appunto una squadra di Promozione: il Rivignano. A seguito delle lamentele dei Rivignanesi per la mancata partecipazione alla fase nazionale in caso di vittoria, il Comitato Regionale ha deciso di creare due coppe separate.\nQuindi attualmente partecipano solamente squadre di Eccellenza; la vincitrice della Coppa ottiene la qualificazione alla fase nazionale della Coppa Italia Dilettanti.\nLa data fissata per la finale solitamente \u00e8 il 6 gennaio.\nDurante gli anni il torneo ha cambiato pi\u00f9 volte la formula di svolgimento:\nSupercoppa.\nLa Supercoppa Regionale veniva disputata dalle squadre vincitrici dei campionati di Eccellenza, Promozione e Prima Categoria pi\u00f9 le vincitrici della Coppa Italia Regionale e della Coppa Regione. In 4 occasioni hanno partecipato anche le detentrici del Campionato Carnico.\nVisto lo scarso interesse nelle ultime edizioni (ormai gli addetti ai lavori preferivano seguire una recente novit\u00e0: i play-off), il Comitato Regionale ha deciso di chiudere la manifestazione nel 2002. Nello stesso anno e per lo stesso motivo sono state chiuse anche le Supercoppe di Seconda Categoria e di Terza Categoria.\nNel 2017 la Supercoppa \u00e8 stata ripristinata: non pi\u00f9 un torneo con le vincitrici dei 6 campionati e delle 2 coppe, bens\u00ec una \"partita secca\" fra le sole vincitrici del campionato e coppa di Eccellenza.\nCoppa Italia Societ\u00e0 di Promozione.\n\u00c8 disputata dalle 32 squadre di Promozione del Friuli-Venezia Giulia. La vittoria di questo trofeo non porta ne' alla promozione in Eccellenza, ne' a posizioni di favore nei play-off, ne' a garanzie di salvezza. Come per la coppa maggiore la finale viene trasmessa in diretta sul canale televisivo \"Fvg Sport Channel\". Dall'ottobre 2013 questa coppa \u00e8 intitolata ad Aldo Tortul, ex-presidente del Comitato Provinciale di Cervignano del Friuli.\nCome la Coppa di Eccellenza, anche questa competizione ha cambiato pi\u00f9 formule. Quella attuale \u00e8 ad eliminazione diretta integrale.\nCoppa Regione.\nLa Coppa Regione \u00e8 disputata fra le squadre militanti nei campionati di Prima, Seconda e Terza Categoria. Il torneo era dedicato a Giovanni Devetti, ex dirigente della federcalcio regionale.\nDal 2002 il Comitato Regionale ha deciso di scindere la coppa in 3, una per ogni Categoria. Dal 2012 sono intitolate ad ex dirigenti della Federcalcio Regionale."}
{"id": "5217743", "revid": "767487", "url": "https://it.wikipedia.org/wiki?curid=5217743", "title": "Intruso", "text": "Intruso \u00e8 un film del 1993 diretto da Vicente Aranda."}
{"id": "5217745", "revid": "287204", "url": "https://it.wikipedia.org/wiki?curid=5217745", "title": "Censimento del Regno Unito del 2011", "text": "Il censimento del Regno Unito del 2011 \u00e8 stato il ventunesimo censimento condotto nel Regno Unito. Venne indetto il 27 marzo 2011. I risultati sono pubblicati con rilasci periodici, che termineranno il 29 gennaio 2015.\n\u00c8 stato organizzato dall'Office for National Statistics (ONS) in Inghilterra e Galles, dal General Register Office for Scotland (GROS) e dalla Northern Ireland Statistics and Research Agency (NISRA)."}
{"id": "5217746", "revid": "247222", "url": "https://it.wikipedia.org/wiki?curid=5217746", "title": "Opera (gruppo musicale)", "text": ""}
{"id": "5217747", "revid": "767487", "url": "https://it.wikipedia.org/wiki?curid=5217747", "title": "Boca a boca", "text": "Boca a boca \u00e8 un film del 1995 diretto da Manuel G\u00f3mez Pereira."}
{"id": "5217759", "revid": "767487", "url": "https://it.wikipedia.org/wiki?curid=5217759", "title": "Sombras en una batalla", "text": "Sombras en una batalla \u00e8 un film del 1993 diretto da Mario Camus."}
{"id": "5217761", "revid": "767487", "url": "https://it.wikipedia.org/wiki?curid=5217761", "title": "Il maestro di scherma (film 1992)", "text": "Il maestro di scherma (\"El maestro de esgrima\") \u00e8 un film del 1992 diretto da Pedro Olea."}
{"id": "5217762", "revid": "767487", "url": "https://it.wikipedia.org/wiki?curid=5217762", "title": "Censimento del Regno Unito", "text": "Il Censimento del Regno Unito ha avuto luogo nelle sue diverse giurisdizioni ogni dieci anni dal 1801, con l'eccezione del 1941 (a causa della Seconda Guerra Mondiale) e in Irlanda del Nord e nello Stato Libero d'Irlanda nel 1921.\nSimultanei censimenti venivano effettuati nelle Isole del Canale e all'Isola di Man, i cui risultati venivano archiviati insieme a quelli dell'Inghilterra. Oltre a fornire informazioni dettagliate sulla demografia nazionale, i risultati del censimento giocano una parte importante nel calcolo dell'allocazione delle risorse a fornitori di servizi regionali e locali da parte del governo, sia per il Regno Unito che per l'Unione europea.\nL'ultimo censimento \u00e8 stato organizzato nel 2011, per opera dell'Office for National Statistics (ONS) in Inghilterra e Galles, del General Register Office for Scotland (GROS) e della Northern Ireland Statistics and Research Agency (NISRA)."}
{"id": "5217763", "revid": "767487", "url": "https://it.wikipedia.org/wiki?curid=5217763", "title": "Alboran Trio", "text": "Alboran trio \u00e8 un gruppo Jazz costituito in origine dal pianista e compositore Paolo Paliaga, da Dino Contenti al contrabbasso e da Gigi Biolcati alla batteria e percussioni, poi sostituito con Mattia Barbieri nel 2012 e da Ferdinando Fara\u00f2 nel 2017. Il nome deriva dal mare di Albor\u00e1n, il primo mare che si incontra entrando nel Mediterraneo dall'Oceano Atlantico e si trova tra le coste andaluse e il Nord Africa. La scelta fa riferimento al luogo di incontro tra la tradizione musicale europea e le radici africane del ritmo.\nIl trio si \u00e8 formato nel 2005. Dopo un tour in Italia e in Germania hanno pubblicato il loro primo CD \u201cMeltemi\u201d nel 2006, che \u00e8 stato accolto molto bene dalla critica e dal pubblico, a cui sono seguiti molti concerti in tutta Europa. Nel 2008 la pubblicazione del loro secondo album \u201cNear Gale\u201d. Entrambi gli album sono stati pubblicati dall'etichetta tedesca ACT di Monaco. Nel 2017 con l'entrata di Ferdinando Fara\u00f2 alla batteria e percussioni il trio ha svoltato versa una dimensione centrata sull'improvvisazione istantanea. Come recitano le note di copertina: \"Il legante filosofico che ha guidato il percorso di maturazione del CD \u201cIslands\u201d \u00e8 stato il \u201cde-pensamento\u201d: suonare senza identificazioni su cosa dev\u2019essere una \u201ccerta\u201d musica. Abbiamo lavorato per arrivare a suonare senza giudizio, senza pre-giudizio, senza idee pre-concette su cosa dovesse essere la nostra musica, senza un\u2019idea di dove saremmo arrivati suonando.\u00a0 Per usare una metafora, siamo stati suono cos\u00ec come la pianta \u00e8 se stessa e non riflette sul suo essere pianta e non ha idee dei frutti che deve fare\". Il 13 novembre 2020 \u00e8 uscito il loro terzo CD dal titolo \"Islands\".\nStile.\nLo stile del trio \u00e8 caratterizzato da un grande interplay e dal ruolo solistico di ogni componente. \nPartendo dalla concezione del Trio che discende da Bill Evans passando da Keith Jarrett fino a Brad Meldhau, il trio esplora sonorit\u00e0 nuove ricercando suoni e ritmi provenienti da diverse tradizioni, dalla musica balcanica a ritmi della tradizione africana, passando dalla tradizione latina, cercando di rinnovare il suono della pi\u00f9 classica delle formazioni jazz."}
{"id": "5217764", "revid": "767487", "url": "https://it.wikipedia.org/wiki?curid=5217764", "title": "Don Giovanni negli inferni", "text": "Don Giovanni negli inferni (\"Don Juan en los infiernos\") \u00e8 un film del 1991 diretto da Gonzalo Su\u00e1rez."}
{"id": "5217766", "revid": "767487", "url": "https://it.wikipedia.org/wiki?curid=5217766", "title": "Hawke's Bay (Terranova e Labrador)", "text": "Hawke's Bay \u00e8 una citt\u00e0 sul fiume Torrent a sud-est di Point Riche, nella provincia canadese di Terranova e Labrador. La citt\u00e0 prende il nome dal viceammiraglio Edward Hawke, I Barone Hawke, assegnatogli da James Cook nel 1766, per commemorare la vittoria del viceammiraglio omonimo nella battaglia di Quiberon Bay del 1759. Sebbene la denominazione \"Hawke's Bay\" sia stata utilizzata per identificare un'enclave durante i primi combattimenti per assicurarsi il dominio sul Nord America da parte delle marine britannica e francese, fu solo nel XX secolo che Michael Walsh ne divenne il primo colono permanente. Nel 1903 fu installata, nella parte settentrionale della baia, una stazione per la Caccia alla balena, ma essa venne chiusa l'anno successivo. Sir Sydney Cotton gest\u00ec il primo servizio di posta aerea dall'isola di Terranova ad Hawke's Bay. Nel 1933 nella zona si svilupp\u00f2 l'attivit\u00e0 di raccolta di alberi per la produzione di cellulosa per carta da parte della International Pulp and Paper Company."}
{"id": "5217767", "revid": "265038", "url": "https://it.wikipedia.org/wiki?curid=5217767", "title": "Nazionale di hockey su pista della Colombia", "text": "La nazionale di hockey su pista della Colombia \u00e8 la selezione maschile di hockey su pista che rappresenta la Colombia in ambito internazionale.\nAttiva dal 1963, opera sotto la giurisdizione della Federazione di pattinaggio della Colombia.\nAl 31 dicembre 2015 occupa il 17\u00ba posto nel ranking FIRS."}
{"id": "5217768", "revid": "123479363", "url": "https://it.wikipedia.org/wiki?curid=5217768", "title": "Joseph-Jean-Pierre Laurent", "text": "Discepolo di Benjamin Valz, ne acquist\u00f2 la casa a N\u00eemes quando Valz si trasfer\u00ec a Marsiglia avendo ottenuto l'incarico di direttore dell'osservatorio locale. \u00c9douard Stephan lo cita come giovane molto talentuoso.\nUtilizzando la specola di cui il maestro aveva gi\u00e0 dotato la propria casa di N\u00eemes, Laurent scopr\u00ec il 22 gennaio 1858 l'asteroide 51 Nemausa. Questa scoperta gli valse nello stesso anno anche l'assegnazione del premio Lalande.\nGli \u00e8 stato dedicato l'asteroide 162 Laurentia..\nLa questione del nome.\nIl nome di battesimo di Laurent \u00e8 stato lungamente sconosciuto. Secondo l'uso dell'epoca il suo nome nelle pubblicazioni era sovente preceduto da \"M.\" ad indicare \"Monsieur\" (\"Signore\" in francese).\nLa forma \"A. Laurent\" \u00e8 stata usata da \"Lutz D. Schmadel\" nella redazione del \"Dictionary of Minor Planet Names\" citando come fonte gli articoli della Astronomische Nachrichten, che per\u00f2 riportano solo il cognome, e il testo di Paul Herget \"The Names of the Minor Planets\". Questa era anche la forma adottata per la targa commemorativa posta sulla casa dove risiedeva a N\u00eemes.\nLa forma \"J.J.P. Laurent\" \u00e8 stata adottata, a partire dal 2016, dal Minor Planet Center per l'elenco ufficiale degli scopritori. Precedentemente usava la forma \"A. Laurent\". Non venne fornita nessuna nota informativa a proposito del cambiamento.\nLa forma \"J. Laurent\" \u00e8 documentata su alcune carte autografe di Laurent redatte in occasione della scoperta di 51 Nemausa e su una carta equinoziale da lui preparata per un lavoro commissionato da Valz.\nIl nome completo \u00e8 stato infine individuato su una lettera destinata a Benjamin Valz."}
{"id": "5217769", "revid": "767487", "url": "https://it.wikipedia.org/wiki?curid=5217769", "title": "Il re stupito", "text": "Il re stupito (\"El rey pasmado\") \u00e8 un film del 1991 diretto da Imanol Uribe."}
{"id": "5217770", "revid": "767487", "url": "https://it.wikipedia.org/wiki?curid=5217770", "title": "Nazionale di hockey su pista degli Stati Uniti d'America", "text": "La nazionale di hockey su pista degli Stati Uniti d'America \u00e8 la selezione maschile di hockey su pista che rappresenta gli Stati Uniti d'America in ambito internazionale.\nAttiva dal 1966, opera sotto la giurisdizione della Federazione di pattinaggio degli Stati Uniti.\nAl 31 dicembre 2015 occupa il 23\u00ba posto nel ranking FIRS."}
{"id": "5217773", "revid": "767487", "url": "https://it.wikipedia.org/wiki?curid=5217773", "title": "Achero Ma\u00f1as", "text": "Nel 2001 il suo film \"El bola\" ha vinto il Premio Goya per il miglior film."}
{"id": "5217776", "revid": "76963", "url": "https://it.wikipedia.org/wiki?curid=5217776", "title": "Manuel G\u00f3mez Pereira", "text": "Nel 1996 il suo film \"Boca a boca\" \u00e8 stato nominato al Premio Goya per il miglior film."}
{"id": "5217784", "revid": "1207148", "url": "https://it.wikipedia.org/wiki?curid=5217784", "title": "Diana Gonzaga", "text": "Ultima discendente del ramo secondario dei \"Gonzaga di Calabria Citra\".\nBiografia.\nEra figlia di Giuseppe Gonzaga, della linea Gonzaga di Novellara e Bagnolo e di Ottavia Ricci.\nUltima discendente di Carlo Gonzaga (1484-1518) detto \"il Creacolo\", figlio naturale di Francesco I del ramo dei Gonzaga di Novellara e Bagnolo, (discendente da Feltrino Gonzaga, Signore di Reggio e figlio di Luigi, primo Signore di Mantova) spos\u00f2 il 16 aprile 1666 Andrea Catalano, duca di Cirella e Majer\u00e0, che da allora si chiameranno Catalano Gonzaga.\nDiana Gonzaga non va confusa con Diana Campolongo Gonzaga, che spos\u00f2 Andrea Gonzaga (1580?-1640), barone di Joggi, della stessa linea familiare."}
{"id": "5217786", "revid": "767487", "url": "https://it.wikipedia.org/wiki?curid=5217786", "title": "Le cronache di Evermoor", "text": "Le cronache di Evermoor (\"The Evermoor Chronicles\") \u00e8 una serie televisiva britannica creata da Tim Compton e Diane Whitley. \u00c8 la prima serie TV Disney ad essere prodotta nel Regno Unito.\nHa esordito su Disney Channel, la versione britannico-irlandese della rete internazionale, nel 2014 con una miniserie televisiva di quattro puntate intitolata \"Evermoor,\" sulla quale, tra l'altro, la serie \u00e8 basata. Il 19 marzo 2015 \u00e8 stata ordinata la produzione di una serie completa dal titolo \"Le cronache di Evermoor\", la cui prima stagione, composta da 20 episodi, \u00e8 trasmessa dal 9 novembre 2015. In Italia, la serie va in onda su Disney Channel dall'11 gennaio 2016.\nLa serie \u00e8 stata annunciata per una seconda stagione, composta da 12 episodi, ed \u00e8 andata in onda nel Regno Unito dall'8 maggio 2017. La stagione ha subito un drastico cambiamento nella scelta del casting. Riconfermato \u00e8 il cast originale senza la partecipazione di Naomi Sequeira, interprete di Tara, venendo sostituita da nuovi personaggi. La stagione \u00e8 andata in onda nel Regno Unito su Disney Channel l'8 maggio 2017 e in Italia dal 23 dicembre 2017.\nTrama.\nLa serie riprende la propria storia dai quattro episodi pilota (vedi Evermoor). In questa serie, Tara Crossley vive, con gli altri protagonisti (Bella, Sebastian, Cameron, Ludo, Jake, Sorsha, Otto e Lacie), nuove avventure dopo aver trovato la Zia Bridget, che aveva inscenato la propria morte, e aver scoperto di essere la Suprema Everine. Tara fa credere a Esmeralda che in realt\u00e0 sia Bella la Suprema Everine, perch\u00e9, in realt\u00e0, crede (cosa, peraltro, non vera) che Esmeralda le voglia rubare i poteri. Quando, per sbaglio, Bella viene risucchiata nell'arazzo, Tara la libera, insieme a Cotton Lively, una Everine esiliata del XVI secolo, infetta da peste blu, che vuole vendicarsi con le altre Everine per non essere stata riconosciuta come effettiva Everine. Dopo averla fatta tornare nell'arazzo, su richiesta di Cameron, Tara cerca sua madre e, con una predizione fatta da Sorsha, scopre che Cameron sar\u00e0 eliminato nella Notte del Fetore da Tara, che, cambiando il futuro, lo fa ricongiungere alla madre trasformandolo in un albero, stesso destino della madre. Successivamente Tara cercher\u00e0 di ritrasformarlo a tutti i costi,non sapendo chi si cela tra tutto questo... Si far\u00e0 poi conoscenza, nel corso della prima stagione, delle Fondatrici del villaggio e di alcuni altri personaggi che causeranno non pochi guai e rallentamenti ai nostri protagonisti.\nSigla.\nLa sigla, cantata da Naomi Sequeira, si intitola \"Forevermoor\". Dalla seconda stagione, la sigla \u00e8 cantata da Jasmin Elcock."}
{"id": "5217787", "revid": "107006545", "url": "https://it.wikipedia.org/wiki?curid=5217787", "title": "Z\u00b2", "text": "Z\u00b2 \u00e8 il sesto album in studio del gruppo musicale canadese Devin Townsend Project, pubblicato il 27 ottobre 2014 dalla HevyDevy Records.\nDescrizione.\nSi tratta di un doppio album o meglio di due dischi separati ma inseriti in un'unica produzione. Come spiegato da Townsend, il primo disco, intitolato \"Sky Blue\", \u00e8 proposto a firma Devin Townsend Project, mentre il secondo, \"Dark Matters\", \u00e8 posto a firma Ziltoid e rappresenta un concept album che fa da seguito a \"Ziltoid the Omniscient\" (2007) e narra le vicende dell'omonimo extraterrestre contro il mondo.\nNell'estate 2015 i due dischi sono stati distribuiti separatamente dalla Inside Out Music a nome Devin Townsend Project.\nTracce.\nTesti e musiche di Devin Townsend, eccetto dove indicato."}
{"id": "5217789", "revid": "1543377", "url": "https://it.wikipedia.org/wiki?curid=5217789", "title": "Ralph Neely", "text": "Carriera professionistica.\nNel 1965, Neely fu scelto sia nel Draft NFL (dai Baltimore Colts) che nel Draft AFL (dagli Houston Oilers). Il 29 agosto 1965, i Colts scambiarono i suoi diritti coi Dallas Cowboys in cambio di Billy Lothridge e una scelta del quarto giro del Draft NFL 1966.\nNeely accett\u00f2 l'offerta di contratto degli Oilers (che includeva i diritti per una stazione di benzina a Houston), ma richiese di tenere l'accordo segreto per potere disputare il Gator Bowl. Quando venne a conoscenza che i Colts avevano ceduto i suoi diritti ai Cowboys, inizi\u00f2 a contrattare con Dallas, ritornando il suo assegno agli Oilers. Inizi\u00f2 cos\u00ec una disputa tra le due franchigie.\nUno dei termini dell'accordo della fusione tra AFL e NFL fu che la disputa fra i due club fosse risolta. Nel 1966, i Cowboys acconsentirono a cedere delle scelte del draft agli Oilers e a dare inizio all'annuale Governor's Cup nella pre-stagione tra le due squadre.\nNella sua stagione da rookie nel 1965, Neely si impose subito come titolare, venendo inserito nella formazione ideale dei debuttani. La sua velocit\u00e0 per un uomo della sua stazza lo rese uno dei pilastri della linea offensiva dei Cowboys per tredici stagioni. Fu inserito per quattro volte nella formazione ideale della stagione All-Pro e convocato per due Pro Bowl, nel 1967 e 1969. Nel 1970, Neely inizi\u00f2 la stagione come guardia destra ma in seguito prese il posto di Tony Liscio come offensive tackle, sinistro 1977, continuando ad essere uno dei migliori uomini della linea offensiva della lega. Si ritir\u00f2 dopo la vittoria del Super Bowl XII dei Cowboys nel 1977, il secondo della sua carriera."}
{"id": "5217792", "revid": "1305772", "url": "https://it.wikipedia.org/wiki?curid=5217792", "title": "Marco Ricci (disambigua)", "text": ""}
{"id": "5217794", "revid": "1632387", "url": "https://it.wikipedia.org/wiki?curid=5217794", "title": "AxeWound", "text": "Gli AxeWound sono un supergruppo musicale britannico-canadese formatosi nel 2012.\nBiografia.\nIl gruppo si \u00e8 formato nel Regno Unito ed \u00e8 composto da Liam Cormier (Cancer Bats) alla voce, Matthew Tuck (Bullet for My Valentine) alla chitarra, Mike Kingswood (Glamour of the Kill) alla chitarra, Joe Copcutt (Rise to Remain) al basso e Jason Blowd (Pitchshifter) alla batteria.\nIl primo brano pubblicato dalla band, \"Post Apocalyptic Party\", \u00e8 stato presentato il 1\u00ba maggio 2012 alla BBC Radio 1.\nIl 1\u00ba ottobre 2012 \u00e8 stato diffuso l'album \"Vultures\", prodotto da Matt Tuck e pubblicato dalla Search and Destroy che ha ottenuto buoni riscontri dalla critica."}
{"id": "5217797", "revid": "76963", "url": "https://it.wikipedia.org/wiki?curid=5217797", "title": "Pedro Olea", "text": "Biografia.\nNel 1993 il suo film \"Il maestro di scherma\" \u00e8 stato nominato al Premio Goya per il miglior film."}
{"id": "5217798", "revid": "767487", "url": "https://it.wikipedia.org/wiki?curid=5217798", "title": "Rob de Nijs", "text": "Biografia.\nPrima di intraprendere la carriera da solista, ha fatto parte del gruppo The Lords fino al 1965..\nIn carriera ha pubblicato una quarantina di album, il primo dei quali \u00e8 \"Dit is Rob de Nijs\" del 1964\nTra le sue canzoni di maggiore successo, figurano \"How Do You Do It\", \"Trees\", \"H\u00e9 mama\", \"Oh, had ik 'n hamer\", \"Loop naar de maan\", \"Wit satijn\", \"Troela troela troelala\" (con The Lords), \"Jan Klaassen de trompetter\", \"Dag zuster Ursula\", \"Mirella\", \"Malle Babbe\", \"Zet een kaars voor je raam vannacht\", \"Het werd zomer\", \"Huis in de zon\", \"De wereld\", \"De donder rolt\", \"De tijd staat stil\", \"Geloof me\", \"Zo zal het zijn\", ecc.\nAlla carriera di cantante affianca saltuariamente anche quella di attore: il suo ruolo principale \u00e8 stato quello di Bertram Bierenbroodspot nella serie televisiva \"Kunt u mij de weg naar Hamelen vertellen, mijnheer?\" (1972-1976).\n\u00c8 l'ex-marito dell'attrice Belinda Meuldijk, con cui \u00e8 stato sposato per 24 anni, dal 1984 al 2008.\nNel 2019 ha dichiarato di essere affetto dalla malattia di Parkinson."}
{"id": "5217800", "revid": "547034", "url": "https://it.wikipedia.org/wiki?curid=5217800", "title": "BlackAcetate", "text": "BlackAcetate (reso graficamente come \"blackAcetate\") \u00e8 un album discografico in studio del musicista gallese John Cale, pubblicato nel 2005.\nTracce.\nTutte le tracce sono state composte da John Cale."}
{"id": "5217815", "revid": "1305772", "url": "https://it.wikipedia.org/wiki?curid=5217815", "title": "Mad About You (Sting)", "text": "Mad About You \u00e8 il secondo singolo estratto dal terzo album solista di Sting, \"The Soul Cages\" del 1991.\nIl brano.\nSi tratta di una canzone d'amore mistica con vaghe melodie mediorientali, viene infatti nominata la citt\u00e0 di Gerusalemme, quasi a simboleggiare il viaggio che questo amore senza confini permette di fare. Il pezzo \u00e8 arricchito da diverse percussioni e dalle leggere incursioni di Branford Marsalis al sassofono.\nLa cover di Zucchero Fornaciari.\nLa canzone \u00e8 stata riadattata in lingua italiana con il titolo di Muoio per te, eseguita da Sting su testi di Zucchero Fornaciari adattati dalla versione originale. Questa versione \u00e8 stata inserita come traccia bonus nelle edizioni italiane dell'album \"The Soul Cages\" e della raccolta \"\". Appare inoltre in una nuova versione registrata da Sting in duetto con Zucchero nelle raccolte \"Overdose d'amore/The Ballads\" del 1999 e \"Zu &amp; Co.\" del 2004. Sting ha eseguito il brano in italiano al Festival di Sanremo 2018, rendendo inoltre omaggio all'amico Zucchero nonch\u00e9 a Luciano Pavarotti."}
{"id": "5217816", "revid": "76963", "url": "https://it.wikipedia.org/wiki?curid=5217816", "title": "Gonzalo Su\u00e1rez", "text": "Nel 1989 il suo film \"Remando nel vento\" e nel 1992 il suo film \"Don Giovanni negli inferni\" sono stati nominati al Premio Goya per il miglior film."}
{"id": "5217818", "revid": "92723", "url": "https://it.wikipedia.org/wiki?curid=5217818", "title": "Cattedrale nuova di Cadice", "text": "La cattedrale nuova di Cadice o cattedrale di Santa Croce sul Mare (in spagnolo: \"Catedral Nueva de C\u00e1diz\" o \"Catedral de Santa Cruz sobre el Mar\" o \"Catedral de Santa Cruz sobre las Aguas\") si trova a Cadice, in Spagna, ed \u00e8 la cattedrale della diocesi di Cadice e Ceuta.\nStoria.\nSi tratta di un edificio religioso di grandi proporzioni che \u00e8 stato costruito nel XVIII secolo, dall'architetto Vicente Acero, nell'anno 1722. Acero abbandon\u00f2 il progetto nel 1739 e Gaspar Cayon gli successe nei lavori, lasciando poi nel 1757 tale ruolo al nipote Torcuato Cayon. Dopo la morte di quest'ultimo, avvenuta nel 1783, gli successe Miguel Olivares fino al 1790, quando cominci\u00f2 a dirigere il lavoro di Manuel Machuca. Infine, dal 1832 fino al suo completamento, la costruzione \u00e8 stata supervisionata da Juan Daura.\nLa decisione di sostituire la cattedrale vecchia di Cadice con una nuova era dovuto a due circostanze principali: il cattivo stato di conservazione della prima e il desiderio di avere uno spazio pi\u00f9 monumentale e rappresentativo coerente con l'importanza che Cadice aveva acquisito con il trasferimento della Camera di Commercio nella citt\u00e0 da Siviglia nel corso dell'anno 1717.\nNei 116 anni della sua costruzione, l'edificio ha subito il mutare delle mode e dei gusti dei diversi architetti e ci\u00f2 spiega la combinazione di diversi stili: barocco, rococ\u00f2 e neoclassico fondamentalmente.\nI materiali utilizzati sono state vari, a causa di crisi economiche che hanno colpito la citt\u00e0. La cattedrale, una volta ultimata, \u00e8 stata benedetta dal vescovo Fray Domingo de Silos Moreno nel 1838. A causa dei ritardi nei lavori, molte parti del tempio sono state lasciate esposte ai rigori del tempo e la stessa posizione dell'edificio in riva al mare ha causato il logoramento della pietra.\nVi si conserva una scultura in legno di betulla policromo, \"Incoronazione della Vergine\", opera dello scultore barocco ischitano Gaetano Patalano."}
{"id": "5217820", "revid": "97669252", "url": "https://it.wikipedia.org/wiki?curid=5217820", "title": "Walking on Locusts", "text": "Walking on Locusts \u00e8 un album discografico in studio del musicista gallese John Cale, pubblicato nel 1996.\nTracce.\nTutte le tracce sono di John Cale tranne dove indicato."}
{"id": "5217824", "revid": "247222", "url": "https://it.wikipedia.org/wiki?curid=5217824", "title": "Words for the Dying", "text": "Words for the Dying \u00e8 un album discografico in studio del musicista gallese John Cale, pubblicato nel 1989.\nTracce.\nTutte le tracce sono di John Cale tranne dove indicato.\nSide A\nSide B"}
{"id": "5217827", "revid": "69275247", "url": "https://it.wikipedia.org/wiki?curid=5217827", "title": "Lettera di Erode a Pilato", "text": ""}
{"id": "5217830", "revid": "247222", "url": "https://it.wikipedia.org/wiki?curid=5217830", "title": "Artificial Intelligence (John Cale)", "text": "Artificial Intelligence \u00e8 un album in studio del musicista gallese John Cale, pubblicato nell'ottobre del 1985. Il disco fu registrato al \"Strongroom Studios\" di Londra."}
{"id": "5217833", "revid": "115946649", "url": "https://it.wikipedia.org/wiki?curid=5217833", "title": "Paris Dell'Unto", "text": "Ingegnere minerario, laureato alla Sapienza, appassionato di politica da giovane segu\u00ec Riccardo Lombardi nel PSI e cos\u00ec entr\u00f2 negli organi di partito a livello nazionale. A 30 anni entr\u00f2 nel Comitato Centrale e nel 1968 costitu\u00ec con Nevol Querci un forte gruppo romano che nel 1972 a Torino vot\u00f2 la mozione presentata da Gino Bertoldi. Nel 1970 divenne consigliere regionale del Lazio e fu presidente della Commissione Sanit\u00e0, fu protagonista dell'ammodernamento della Sanit\u00e0 romana e dello scioglimento del Pio Istituto del Santo Spirito. Nel 1976 divenne poi assessore al Bilancio. Con la svolta del Midas segu\u00ec Bettino Craxi e l'onda dei quarantenni che assunse la gestione del partito, mentre a Roma assumeva il ruolo di leader. Nel 1979 fu eletto deputato alla Camera per quattro legislature fino al 1994. Dopo la diaspora socialista, segu\u00ec anni dopo Gianni de Michelis nel Nuovo PSI."}
{"id": "5217835", "revid": "247222", "url": "https://it.wikipedia.org/wiki?curid=5217835", "title": "Caribbean Sunset", "text": "Caribbean Sunset \u00e8 il nono album in studio di John Cale, pubblicato dalla ZE Records nel gennaio del 1984. Il disco fu registrato al \"Right Track Recording\" di New York City, New York (Stati Uniti)."}
{"id": "5217848", "revid": "247222", "url": "https://it.wikipedia.org/wiki?curid=5217848", "title": "Honi Soit", "text": "Honi Soit \u00e8 un album discografico in studio del musicista gallese John Cale, pubblicato nel febbraio del 1981. I brani del disco furono registrati (e mixati) al \"CBS Studios\" ed al \"Media Sound\" di New York City, New York (Stati Uniti).\nIl disco.\nIl titolo del disco \u00e8 un'abbreviazione della frase in lingua francese \"Honi soit qui mal y pense\" (tradotto \"Sia vituperato chi ne pensa male\"), motto dell'Ordine della Giarrettiera britannico.\nLa copertina \u00e8 stata curata da Andy Warhol.\nIl brano \"Streets of Laredo\" \u00e8 una canzone tradizionale, riarrangiata da Cale.\nTracce.\nBrani composti da John Cale, eccetto dove indicato"}
{"id": "5217852", "revid": "33689", "url": "https://it.wikipedia.org/wiki?curid=5217852", "title": "Odysseus", "text": ""}
{"id": "5217853", "revid": "1543377", "url": "https://it.wikipedia.org/wiki?curid=5217853", "title": "Fusione AFL-NFL", "text": "La fusione AFL\u2013NFL fu la fusione tra le due maggiori leghe di football americano negli Stati Uniti all'epoca: la National Football League (NFL) e la American Football League (AFL). La lega che ne risult\u00f2, che conservo il nome e il logo della \"National Football League\", divenne una delle pi\u00f9 popolari negli Stati Uniti. La fusione fu annunciata la sera dell'8 giugno 1966. L'accordo previde che i due campionati mantenessero i loro calendari separati per le successiva quattro stagioni, dal 1966 al 1969, e che si unissero ufficialmente nella stagione formando due conference.\nAntefatti.\nGli anni pre-AFL.\nDalla sua fondazione nel 1920, la NFL sconfisse la concorrenza di diverse leghe rivali. Prima del 1960, la pi\u00f9 importante era stata la All-America Football Conference (AAFC), che inizi\u00f2 a giocare nel 1946. Questa differiva dalla NFL in diversi modi e i suoi perenni campioni, i Cleveland Browns, erano considerati una delle migliori squadre di football dell'epoca.\nTuttavia, a causa di una cattiva gestione finanziaria, la lega chiuse dopo la stagione 1949. Tre delle sue squadre, i Browns, i San Francisco 49ers e l'incarnazione originale dei Baltimore Colts, furono assorbite dalla NFL nel . La lega divenne brevemente nota come National-American Football League prima dell'inizio della stagione regolare, ma torn\u00f2 al tradizionale \"National Football League\" in tempo per l'inizio delle gare.\nEmergere della AFL.\nDopo l'assorbimento della AAFC, la lega rimase senza rivali fino al 1960. Nel 1959, Lamar Hunt, figlio del magnate petrolifero del Texas H.L. Hunt, tent\u00f2 di acquistare i Chicago Cardinals assieme a Bud Adams e trasferirli a Dallas, o di ottenere una franchigia di espansione della NFL a Dallas. Nel , la lega non aveva nessuna squadra a sud di Washington D.C. e le due uniche squadre a est di Chicago (i 49ers e i Los Angeles Rams, erano entrambe in California). La lega, tuttavia, non era interessata ad espandersi all'epoca. Dopo i vari rifiuti ottenuti, Hunt svilupp\u00f2 l'idea di creare una nuova lega professionistica, la \"American Football League.\" Nel settembre 1959, Hunt fu contattato dalla NFL riguardo a una squadra di espansione a Dallas, ma per allora, questi ormai era interessato solamente alla AFL. La nuova lega poteva contare su sei franchigie nell'agosto 1959 e otto per il suo giorno di debutto nel 1960: queste avevano sede a Boston (Patriots), Buffalo (Bills), New York (Titans), Houston (Oilers), Denver (Broncos), Dallas (Texans), Oakland (Raiders) e Los Angeles (Chargers). Mentre Los Angeles, New York, Oakland e Dallas condividevano il loro mercato con squadre della NFL (Rams, Giants, 49ers e i nuovi Dallas Cowboys, rispettivamente), le altre quattro squadre (Boston, Buffalo, Denver e Houston) allargarono il bacino della nazione per il football professionistico, fungendo da mercati dove all'epoca la NFL non era presente, cosa che si amplific\u00f2 negli anni a venire col trasferimento di due delle squadre originarie (i Chargers a San Diego nel 1961 e i Texans a Kansas City nel 1963.\nDai piccoli college a maggioranza nera (una fonte quasi ignorata dalla NFL), la AFL firm\u00f2 stelle come Elbert Dubenion (da Bluffton), Lionel Taylor (da New Mexico Highlands), Tom Sestak (McNeese State), Charlie Tolar e Charlie Hennigan (Northwestern State in Louisiana), Abner Haynes (North Texas State) e diversi altri. Dagli istituti maggiori, giunsero giocatori di talento come il vincitore dell'Heisman Trophy Billy Cannon da LSU, da Arkansas Lance Alworth, da Notre Dame Daryle Lamonica, da Kansas John Hadl, da Alabama Joe Namath, e molti altri. La AFL rivitalizz\u00f2 anche giocatori della NFL non pi\u00f9 desiderati nella lega, i cosiddetti \"rifiuti della NFL\" che si rivelarono delle stelle del nuovo campionato. Tra questi, Jack Kemp, Babe Parilli, George Blanda, Ron McDole, Art Powell, John Tracey, Don Maynard e Len Dawson. Nel 1960, il primo anno della AFL, le sue squadre firmarono met\u00e0 dei giocatori scelti nel primo giro nel Draft NFL.\nLa AFL introdusse molte politiche e regole nel football che in seguito adott\u00f2 la NFL, inclusi:\nCompetizione tra le due leghe.\nInizialmente, la NFL ignor\u00f2 la AFL e le sue otto squadre, assumendo che la AFL sarebbe consistita in giocatori che non avrebbero trovato un contratto nella NFL e che i tifosi del football professionistico non avrebbero sprecato il loro tempo a guardarli quando avrebbero potuto vedere la NFL. La NFL aveva anche un vantaggio nel campo dei media: per esempio, negli anni sessanta, lo scrittore principale sul football di \"Sports Illustrated\" Tex Maule, aveva precedentemente lavorato con il \"commissioner\" della NFL Pete Rozelle quando questi era general manager dei L.A. Rams e Maule era l'addetto alle pubbliche relazioni; Maule era certamente leale alla NFL e diversi giornalisti sportivi scrissero editoriali negativi sulla AFL. Un altro esempio era il general manager dei Dallas Cowboys Tex Schramm, uno stretto amico di Rozelle, in grado di influenzare la copertura della NFL su scala nazionale, mentre sulla CBS vi era l'assenza dei punteggi delle gare della AFL e di servizi sulla nuova lega.\nTuttavia, malgrado la stampa avversa e diversamente dalle precedenti rivali della NFL, la AFL fu in grado di sopravvivere e crescere, iniziando a prosperare a met\u00e0 degli anni sessanta, dopo il trasferimento di Chargers e Texans in mercati non-NFL, la vendita e la ridenominazione dei New York Titans (in Jets) e la loro firma del quarterback della University of Alabama Joe Namath per un contratto senza precedenti del valore di 427.000 dollari. Alla sopravvivenza della lega contribu\u00ec anche il contratto televisivo da 36 milioni di dollari dalla NBC per cinque anni a partire dal 1965.\nCon l'intensificarsi della rivalit\u00e0, entrambe le leghe ingaggiarono una costosa rivalit\u00e0 per assicurarsi i migliori prospetti provenienti dal college, pagando alte somme di denaro per rookie senza esperienza. Tale guerra raggiunse il suo apice a met\u00e0 degli anni sessanta, con i \"draft\" tenuti dalle due leghe nello stesso giorno nel tardo autunno. A causa della intensa competizione, le squadre spesso selezionavano i giocatori che reputavano avere pi\u00f9 probabilit\u00e0 di firmare, piuttosto che scegliere i migliori giocatori disponibili. Per esempio, tutti credevano che il vincitore dell'Heisman Trophy Mike Garrett, un running back da USC a Los Angeles, avrebbe firmato per una squadra della NFL, cos\u00ec che non fu scelto nel Draft AFL 1966 fino al ventesimo e ultimo giro. Selezionato dai Chiefs e dai Rams come 18\u00ba assoluto, sorprendentemente snobb\u00f2 la NFL e firm\u00f2 con Kansas City, che aiut\u00f2 a vincere il titolo AFL nella sua stagione da rookie. Nel draft dell'anno precedente, Chiefs avevano utilizzato la loro scelta del primo giro per Gale Sayers, che per\u00f2 avrebbe firmato per i Chicago Bears.\nUna volta che un giocatore aveva firmato per una squadra, che fosse della AFL o della NFL, c'era un tacito accordo tra le due leghe per non corteggiare pi\u00f9 quel giocatore e di non corteggiare giocatori che fossero del campionato rivale. Questo accordo non scritto fu rotto nel maggio dai New York Giants della NFL che firmarono Pete Gogolak, il primo placekicker professionista con uno stile mutuato dal calcio, che veniva dai Bills della AFL. La fine di questo patto non scritto caus\u00f2 la rappresaglia della AFL: il co-proprietario degli Oakland Raiders Al Davis prese il posto di commissioner AFL nell'aprile 1966 ed entr\u00f2 nella guerra dei trasferimenti dopo l'affare Gogolak, facendo firmare a giocatori NFL degni di nota, inclusi John Brodie Mike Ditka, e Roman Gabriel, contratti con squadre AFL. Dopo l'accordo sulla fusione, per\u00f2, questi finirono per rimanere nella vecchia lega. Complessivamente, le due leghe spesero sette milioni di dollari in nuovi contratti nel draft 1966.\nL'accordo sulla fusione.\nContrariamente alla credenza comune, non fu la AFL ma la NFL che intavol\u00f2 una discussione per la fusione tra le due leghe, timorosa che la tattica di Davis di \"non prendere prigionieri\" avrebbe ridotto seriamente la sua base di talento. Tex Schramm, general manager dei Cowboys, a partire dal 1960 contatt\u00f2 segretamente i proprietari della AFL, guidati dai Lamar Hunt di Kansas City, chiedendo loro se fossero interessati a una fusione. Le trattative iniziarono senza mettere al corrente Davis, il nuovo commissioner della AFL. La sera dell'8 giugno 1966, i collaboratori annunciarono l'accordo per la fusione a New York. Le condizioni erano le seguenti:\nTali decisioni sulla fusione dipendevano dall'approvazione del Congresso per evitare di incorrere nelle normative antitrust. Quando Rozelle e gli altri dirigenti del football professionistico apparvero davanti al sotto-comitato del congresso sull'antitrust, presieduto da Emanuel Celler, due punti furono citati ripetutamente:\nAlla fine, il Congresso approv\u00f2 la legge che diede luogo alla fusione. Il rappresentante della Louisiana Hale Boggs e il Senatore Russell Long furono tra i principali fautori per la sua approvazione e, in cambio, Rozelle approv\u00f2 la creazione della franchigia dei New Orleans Saints un mese dopo la firma della legge da parte del Presidente Lyndon B. Johnson.\nCon l'approssimarsi del 1970, tre squadre della NFL (Baltimore Colts, Cleveland Browns e Pittsburgh Steelers), acconsentirono a unirsi a dieci squadre della AFL (i Cincinnati Bengals e i Miami Dolphins si erano unite alle originarie otto per formare la American Football Conference (AFC). Le altre tredici squadre della NFL formarono la National Football Conference (NFC). Da allora, il Super Bowl ha visto affrontarsi i campioni della AFC e quelli della NFC. Entrambe sarebbero state determinate ogni anno tramite dei play-off.\nAnche se le squadre della AFC decisero velocemente gli allineamenti delle proprie division, i 13 proprietari delle squadre della NFC ebbero problemi nel decidere che avversari avrebbero affrontato nelle rispettive division. Molte squadre della NFC desideravano evitare di trovarsi nella stessa division di Cowboys e/o Vikings, preferendo invece trovarsi contro i Saints, la pi\u00f9 debole squadra professionistica all'epoca. A 49ers i Rams, entrambe in California, fu garantito di trovarsi nella stessa division, essendo le uniche squadre della NFC a ovest delle Montagne Rocciose. Alla fine si decise che Minnesota sarebbe rimasta nella Central Division e Dallas avrebbe giocato nella NFC Eastern Division, conservando le rivalit\u00e0 dei Vikings con Chicago, Detroit e Green Bay e quelle dei Cowboys con Eagles e Giants. Le due franchigie pi\u00f9 recenti, i Saints e i Falcons, furono messe assieme a 49ers e Rams. I Falcons giocavano gi\u00e0 contro le squadre della California nella NFL Coastal Division, mentre i Saints facevano parte in precedenza della NFL Capitol Division (con Dallas, Washington e Philadelphia) della Eastern Conference e sarebbero stati costretti a due viaggi stagionali nella West Coast da l\u00ec in poi.\nNel frattempo, tutti i tre maggiori network televisivi firmarono dei contratti per ritrasmettere le partite, assicurando stabilit\u00e0 alla lega. La CBS acconsent\u00ec a trasmettere tutte le squadre della NFC che giocavano in trasferta, la NBC quelle della AFC in trasferta mentre la ABC si aggiudic\u00f2 il \"Monday Night Football\", rendendo la NFL la prima lega a vedere le proprie partite trasmesse in prima serata.\nEffetti.\nMolti osservatori ritennero che la NFL avesse fatto l'affare migliore; il proprietario dei Raiders Al Davis e quello dei Jets Sonny Werblin non concessero alcun pagamento di indennit\u00e0. Il giornalista Jerry Magee del \"San Diego Union-Tribune\" scrisse: \"Prendere Al Davis come commissioner fu la cosa pi\u00f9 decisiva che la AFL avesse mai fatto. Questi riteneva che la fusione AFL\u2013NFL fosse a svantaggio della AFL.\"\nAltri, tuttavia, ritennero tale scenario forzato. La NFL aveva un contratto televisivo pi\u00f9 ricco al momento della fusione, in gran parte grazie all'esclusiva in ricchi mercati come Los Angeles, Chicago, Detroit, Philadelphia, Washington e Baltimora, oltre ad Atlanta e Dallas-Fort Worth, che erano in rapida ascesa. D'altro canto, la AFL aveva squadre che non si trovavano tra i principali mercati dei media, come Miami, Buffalo e Denver (tutti senza altre squadre nelle leghe maggiori) e Kansas City (che aveva solo una debole squadra di baseball poi trasferitasi). Alcuni di questi tifosi della American Football League rimasero delusi perch\u00e9 desideravano che la loro lega continuasse ad esistere. Questi sentimenti si rafforzarono quando due squadre della American Football League vinsero gli ultimi due AFL-NFL World Championship Game nelle stagioni 1968 e 1969.\nLa vecchia guardia della NFL inizialmente domin\u00f2 la lega fusa, vincendo la maggior parte delle gare che vedevano opposte squadre della AFL nel 1970 e, in misura minore, nel 1971. Inoltre raggiunse cinque degli otto posti disponibili per i playoff in quei due anni ed entrambe le partecipanti al Super Bowl V. Alla fine, le squadre della AFC si misero al passo, superando quelle della NFC nella seconda met\u00e0 degli anni settanta.\nAnche allora, i difensori della NFL indicarono che tale ragione era da ricercarsi nelle tre squadre della NFL che erano passate alla AFC. Mentre i Colts e i Browns erano delle rispettabili squadre spesso in lotta per i playoff durante quel periodo, i tifosi della AFL accettarono gli Steelers a causa del loro dominio in quegli anni nella lega, vincendo quattro Super Bowl nell'arco di sei anni. Prima della fusione, gli Steelers erano stati per lungo tempo una delle peggiori squadre della NFL, giocando solamente otto stagioni con un record positivo, con una sola apparizione ai playoff, dalla loro nascita nel 1933. Inoltre avevano terminato la stagione 1969 col peggior record della NFL alla pari coi Chicago Bears (1-13). Il bonus di tre milioni di dollari che gli Steelers ricevettero per il trasferimento nella AFC li aiut\u00f2 a ricostruire la squadra e competere con le altre squadre della \"vecchia NFL\".\nAd ogni modo, la fusione spian\u00f2 la strada per una nuova era di prosperit\u00e0 nella NFL. Dal 1970 \u00e8 rimasta essenzialmente l'unica lega di football professionistico negli Stati Uniti. Altre leghe come XFL, WFL, USFL e UFL, non hanno mai rappresentato una seria sfida per la NFL, fallendo, rispettivamente, dopo una, due, tre e quattro stagioni.\nQuattro nuove squadre nacquero nella NFL come parte di accordi non precisati nella fusione tra il 1995 e il 2002:"}
{"id": "5217857", "revid": "686936", "url": "https://it.wikipedia.org/wiki?curid=5217857", "title": "Fusione tra AFL e NFL", "text": ""}
{"id": "5217860", "revid": "247222", "url": "https://it.wikipedia.org/wiki?curid=5217860", "title": "Helen of Troy (album)", "text": "Helen of Troy \u00e8 un album discografico in studio del musicista gallese John Cale, pubblicato nel novembre del 1975.\nIl disco.\nL'album \u00e8 stato pubblicato nel 1975 senza il consenso di Cale, che lo riteneva non finito. Dopo la spedizione della prima edizione, la Island Records nella successiva ha sostituito il brano \"Leaving It Up to You\" con \"Coral Moon\", perch\u00e9 l'altra traccia faceva riferimento all'assassinio di Sharon Tate, moglie del regista Roman Pola\u0144ski, uccisa nel 1969 dai seguaci di Charles Manson. L'episodio ha portato alla separazione tra la Island e Cale e a un selvaggio attacco a Cale e a Brian Eno da parte dei mass media.\nI brani del disco furono registrati al \"Sound Techniques\" di Londra, Inghilterra.\nIl brano \"Pablo Picasso\" \u00e8 una cover dei The Modern Lovers.\nTracce.\nBrani composti da John Cale, eccetto dove indicato\nBrani composti da John Cale, eccetto dove indicato\nBrani composti da John Cale, eccetto dove indicato\nBrani composti da John Cale, eccetto dove indicato"}
{"id": "5217882", "revid": "827882", "url": "https://it.wikipedia.org/wiki?curid=5217882", "title": "Church of Anthrax", "text": "Church of Anthrax \u00e8 un album discografico in studio collaborativo del musicista gallese John Cale e del compositore statunitense Terry Riley, pubblicato nel 1971.\nTracce.\nTutte le tracce sono di John Cale e Terry Riley, tranne la 3 scritta solo da Cale. La traccia 3 \u00e8 anche l'unica con voce, le altre sono strumentali.\nSide A\nSide B"}
{"id": "5217883", "revid": "1045424", "url": "https://it.wikipedia.org/wiki?curid=5217883", "title": "Ligue franc-catholique", "text": "La Ligue franc-catholique era una associazione antimassonica fondata in Francia dal canonico \nSchaeffer nel 1927 che ha sostituito la \"Ligue anti-jud\u00e9o-ma\u00e7onnique\" fondada dal mons. Ernest Jouin nel 1913."}
{"id": "5217885", "revid": "1573940", "url": "https://it.wikipedia.org/wiki?curid=5217885", "title": "Atelecrinidae", "text": "Gli Atelecrinidi (Atelecrinidae ) sono una famiglia di echinodermi crinoidei dell'ordine dei Comatulidi.\nDescrizione.\nSono crinoidi privi di peduncolo, che si ancorano temporaneamente al substrato per mezzo di cirri mobili a forma di artiglio, articolati direttamente alla base del calice.\nTassonomia.\nLa famiglia comprende 11 specie viventi, raggruppate in tre generi:"}
{"id": "5217886", "revid": "767487", "url": "https://it.wikipedia.org/wiki?curid=5217886", "title": "Squillace (film)", "text": "Squillace (\"Esquilache\") \u00e8 un film del 1989 diretto da Joaqu\u00edn Molina e Josefina Molina."}
{"id": "5217888", "revid": "767487", "url": "https://it.wikipedia.org/wiki?curid=5217888", "title": "Il mare e il tempo", "text": "Il mare e il tempo (\"El mar y el tiempo\") \u00e8 un film del 1989 diretto da Fernando Fern\u00e1n G\u00f3mez.\nTrama.\nDopo anni di permanenza in Argentina Jesus torna in Spagna per ricongiungersi con la famiglia ma quello che trova non corrisponde pi\u00f9 a quello che ha lasciato."}
{"id": "5217889", "revid": "15756", "url": "https://it.wikipedia.org/wiki?curid=5217889", "title": "Censimento dell'Ucraina", "text": "Il Censimento dell'Ucraina \u00e8 il rilevamento statistico dei dati demografici dell'Ucraina; si \u00e8 tenuto per la prima volta nel 2001 e la seconda edizione \u00e8 prevista per il 2020. Viene organizzato dal Servizio Statistico Statale dell'Ucraina, ente controllato dal Ministero dello sviluppo economico e del commercio.\nCensimenti nell'attuale territorio ucraino sono in realt\u00e0 condotti sin dal 1818, prima sotto l'Impero austro-ungarico, poi sotto l'Impero Russo, infine sotto l'Unione Sovietica."}
{"id": "5217891", "revid": "21880", "url": "https://it.wikipedia.org/wiki?curid=5217891", "title": "Atelecrinoidea", "text": ""}
{"id": "5217893", "revid": "1829756", "url": "https://it.wikipedia.org/wiki?curid=5217893", "title": "Costanza Calabrese", "text": "Biografia.\nFiglia di Pietro Calabrese e di Francesca Rutigliano, si laurea in Scienze della Comunicazione nel 2005 alla Sapienza - Universit\u00e0 di Roma. Nello stesso anno diventa giornalista professionista. La sua carriera da giornalista inizia nel 1998 alla rivista \"Talk\". Dal 1998 al 2003 ha lavorato presso La Repubblica. Nel 2003 debutta a Mediaset, dove \u00e8 attiva come giornalista prima su Rete 4, poi su Canale 5. Su quest'ultima rete, inizia a lavorare al TG5 svolgendo prima la funzione di inviata, poi di caporedattrice e infine anche di conduttrice, dal 2009 al 2017, dell'edizione delle 13:00, e poi dal maggio dello stesso anno, di quella delle 20:00 (che aveva gi\u00e0 condotto nell'estate 2011) in seguito all'abbandono della conduzione dell'edizione serale da parte di Giuseppe De Filippi e di Alberto Bil\u00e0, quest'ultimo passato a condurre da luglio l'edizione delle 13:00. Nei promo del nuovo logo del TG5 la giornalista ha telefonato a Renato Pareti e a Franco Fasano (che sono grandi cantautori ma anche autori storici dello Zecchino d'Oro) dicendo che il 16 aprile 2018 il telegiornale \u00e8 stato rinnovato con una nuova sigla e un nuovo logo.\nNel cinema.\nCalabrese negli anni ha pi\u00f9 volte interpretato se stessa in vari film italiani. Ad esempio, si \u00e8 prestata a presentare una finta edizione del TG5 nel film \"Amici come prima\"."}
{"id": "5217894", "revid": "767487", "url": "https://it.wikipedia.org/wiki?curid=5217894", "title": "Montoyas y tarantos", "text": "Montoyas y tarantos \u00e8 un film del 1989 diretto da Vicente Escriv\u00e1."}
{"id": "5217908", "revid": "6923", "url": "https://it.wikipedia.org/wiki?curid=5217908", "title": "Longbox", "text": "Il longbox \u00e8 un formato d'imballaggio in cartoncino per i compact disc musicali, molto diffuso soprattutto negli anni '80 in Nord America.\nA partire dagli anni '90, \u00e8 stato definitivamente sostituito dal moderno jewel case.\nIl nome \"longbox\" deriva dalle dimensioni del cartoncino stesso, molto pi\u00f9 lungo e ingombrante rispetto ai moderni jewel case."}
{"id": "5217909", "revid": "399", "url": "https://it.wikipedia.org/wiki?curid=5217909", "title": "Concord Production Inc.", "text": ""}
{"id": "5217913", "revid": "38120", "url": "https://it.wikipedia.org/wiki?curid=5217913", "title": "Esposizione universale di Londra", "text": ""}
{"id": "5217917", "revid": "110157", "url": "https://it.wikipedia.org/wiki?curid=5217917", "title": "Servizio statistico statale dell'Ucraina", "text": "Il Servizio statistico statale dell'Ucraina () \u00e8 un'agenzia governativa ucraina che raccoglie, analizza e pubblica le informazioni statistiche sull'economia, la popolazione e la societ\u00e0 nel paese.\nDal 2010 \u00e8 sotto il controllo del Ministero dello sviluppo economico e del commercio."}
{"id": "5217920", "revid": "775372", "url": "https://it.wikipedia.org/wiki?curid=5217920", "title": "Servizio Statistico Statale dell'Ucraina", "text": ""}
{"id": "5217925", "revid": "767487", "url": "https://it.wikipedia.org/wiki?curid=5217925", "title": "Censimento dell'Ucraina del 2001", "text": "Il censimento dell'Ucraina del 2001 fu il primo censimento condotto in Ucraina dopo la sua indipendenza. Fu indetto il 5 dicembre 2001, dodici anni dopo l'ultimo tenutosi in Unione Sovietica nel 1989. Condotto dal Servizio statistico statale dell'Ucraina, determin\u00f2 che la popolazione residente era composta da 48.457.100 persone.\nLa popolazione urbana fu misurata in 32.574.500 individui (67,2%), quella rurale 15.882.600 (32,8%). Gli uomini erano 22.441.400 (46,3%), contro 26.015.700 donne (53,7%).\nFurono censite in tutto 454 citt\u00e0, nove delle quali oltre i 500.000 abitanti e un totale di 130 diverse nazionalit\u00e0 residenti nel Paese."}
{"id": "5217928", "revid": "729019", "url": "https://it.wikipedia.org/wiki?curid=5217928", "title": "Isola di Aix", "text": "L'isola di Aix \u00e8 un'isola francese nell'Oceano Atlantico, al largo delle coste della Charente Marittima. Essa fa parte dell'arcipelago \"charentais\" ed \u00e8 posta ad est dello stretto di Antioche, fra l'isola di Ol\u00e9ron e Fouras, all'estremit\u00e0 settentrionale del vasto estuario del fiume Charente. \u00c8 piuttosto piatta ed il suo punto pi\u00f9 elevato (15\u00a0m s.l.m.) si trova sulla falesia dietro il forte Li\u00e9dot.\nGeografia.\nSi tratta di una piccola isola di circa 1,29\u00a0mq, che ha la forma di un \"croissant\" o di un'ancora di nave, larga 600\u00a0m e lunga 3\u00a0km, con uno sviluppo costiero di circa 7,5\u00a0km.\nLa costa \u00e8 costituita da rocce e falesie rocciose a sud e a nord e da spiagge sabbiose ad ovest ed a est.\nLa popolazione \u00e8 suddivisa fra il borgo fortificato a sud, il villaggio di \"Bois-Joli\", le \"Petites Maisons\" al bordo dell'ansa del Saillant ed alcune case sparpagliate verso nord-ovest. Un terzo della sua superficie \u00e8 coperta da una piccola foresta, con qualche edificio all'interno della medesima. A nord si trova una zona chiamata \"le Marais\", ove pascolano cavalli. Questa parte dell'isola \u00e8 costituita da campi. All'uscita del borgo vi sono bacini per ostricoltura.\nAccesso.\nL'accesso all'isola d'Aix avviene per via marittima, poich\u00e9 essa \u00e8 separata dal continente da uno stretto lungo 6\u00a0km. Durante tutto l'anno un servizio di traghetto assicura il collegamento con il porto della Fum\u00e9e, a nord di Fouras. Durante la stagione estiva i collegamenti sono assicurati anche da La Rochelle o dalle vicine isole di R\u00e9 e di Ol\u00e9ron. In media ogni anno transitano fra il continente e l'isola 250.000 passeggeri. La circolazione di automobili private a scopo turistico sull'isola \u00e8 vietato: solo una dozzina di auto isolane possono circolarvi pi\u00f9, naturalmente, i veicoli industriali che giungono con il traghetto per consegnare merci e materiali.\nGli spostamenti sull'isola avvengono a piedi, in bicicletta o in calesse. Numerosi sentieri e strade segnalate consentono la visita alla campagna, ai monumenti ed alle curiosit\u00e0 turistiche.\nFauna e flora.\nLa fauna terricola \u00e8 costituita da conigli, roditori di ogni tipo, etc.\nNumerosi volatili, certamente provenienti dal continente, popolano l'isola: tortore, merli, piccioni, passeri, rondini e piccole colonie di uccelli marini quali gabbiani, cormorani, sterne, che si raggruppano sui cigli rocciosi quando sale la marea e qualche uccello solitario di palude come trampolieri ed egrette. Una colonia di oche colombaccio staziona d'inverno sulle aree fangose dell'isola.\nTutti i tipi di fiori selvatici della zona, pi\u00f9 qualche specie endemica, crescono sull'isola.\nStoria.\nL'isola doveva essere abitata gi\u00e0 dall'et\u00e0 del ferro, dato che nel 1822 vi \u00e8 stato ritrovato un sarcofago contenente uno scheletro ed un pezzo di spada di quel periodo.\nAnche i romani vi hanno lasciato tracce, come emerse da scoperte di sepolcri avvenute nel 1779.\nL'isola venne invasa e saccheggiata dai Normanni nel 844, gli abitanti furono trucidati ed il priorato benedettino distrutto.\nEssa fu ceduta, nel 1067, da Isamberto di Ch\u00e2telaillon all'abbazia di Cluny, che vi istitu\u00ec un nuovo priorato (chiesa di San Martino), gestito da una modesta comunit\u00e0 di monaci. Attorno a questa struttura si svilupp\u00f2 un villaggio. Elba di Ch\u00e2telaillon se la riprese alla morte del padre, avvenuta nel 1089, e la rese solo nel 1096, dietro le pressioni del duca Guglielmo di Aquitania e sotto minaccia di scomunica.\nNel 1263 il S\u00e9n\u00e9chal de France Giovanni di Natoli (Jean de Nanteuil), cavaliere milites e Signore di Tours, fu priore dell'Isola di Aix.\nDurante i successivi conflitti tra Francia ed Inghilterra l'isola venne saccheggiata pi\u00f9 volte e per quasi due secoli rimase disabitata.\nL'Editto di Nantes, nel 1598 stabil\u00ec la pace e qualche abitante vi si stabil\u00ec come agricoltore.\nPoich\u00e9 l'isola si trova al centro della cintura fortificata che proteggeva la rada dell'arsenale di Rochefort, ai tempi del cardinale Richelieu vennero costruiti due forti, rafforzati successivamente da Vauban, collegati sul profilo costiero dell'isola da una serie di batterie, attivate in tempo di guerra, il cui fronte proseguiva con altre fortezze sul continente, sull'isola di Oleron e nel \"Pertuis de Maumusson\" (stretto di Maumusson) con il Fort Louvois.\nA met\u00e0 del XVIII secolo Luigi XV di Francia vi fece erigere grosse fortificazioni. Queste non erano ancora terminate allorch\u00e9, il 23 settembre 1757, una flotta inglese, al comando dell'ammiraglio Hawke e composta da diciotto vascelli di linea, nove fregate e due galeote, pi\u00f9 90 navi da trasporto con a bordo un totale di 11.000 soldati, attacc\u00f2 le fortificazioni. Tre giorni dopo la debole guarnigione dell'isola dovette arrendersi, dopo aver distrutto i propri cannoni e le opere difensive. Gli inglesi distrussero il dongione ed il villaggio e si portarono via la campana della chiesa, dopo averne distrutto il campanile.\nA causa della realizzazione, troppo tardiva, del fort Boyard, la rada rimase aperta, esponendo al nemico, in caso di attacco, le navi ivi ancorate o quelle in attesa di risalire la Charente. Essendo quest'ultima troppo poco profonda per il pescaggio delle navi di alto mare, obbligava queste ultime a sbarcare una parte del loro carico e della loro artiglieria.\nVerso il 1770, il marchese di Montalembert, proprietario delle fonderie de Ruelle, che fabbricavano cannoni per la marina reale francese, present\u00f2 invano la sua \"M\u00e9moire sur les fortifications\", poich\u00e9 fu sconfessato dal duca di Choiseul, allora ministro della difesa. Egli fece costruire a sue spese il forte dell'isola di Aix. Questo forte, in anticipo sui tempi, era equipaggiato con i cannoni di maggior calibro dell'epoca: la sua solidit\u00e0 resistette a tutte le prove di tiro e le scosse provocate dalle salve di cannone non provocarono alcun danno all'edificio, come riteneva invece il ministro, e il suo costo fu di poco inferiore al preventivo. Questi nuovi cannoni, a grande gittata, resero gi\u00e0 superata l'idea del forte Boyard, costruito a met\u00e0 strada fra l'isola di Oleron e quella di Aix.\nL'isola conobbe un periodo d'intensa attivit\u00e0 durante il Primo Impero. Nel 1801, approfittando di una breve tregua nella guerra, che opponeva la Francia alla Gran Bretagna da nove anni, il Primo console, Napoleone Bonaparte, approv\u00f2 un nuovo progetto che rilanciava l'idea di erigere un forte su \"la Longe de Boyard\", il banco di sabbia tra Ol\u00e9ron ed Aix. Da quel momento la rada fu sede di un'intensa attivit\u00e0 di piccole imbarcazioni e di operai. Pi\u00f9 di 60.000\u00a0m3 di rocce provenienti dalla Punta di Coudepont, sull'isola, furono trasportati e depositati sul banco di sabbia tra il maggio 1804 ed il giugno 1809. Il cantiere venne abbandonato dopo i combattimenti dell'aprile del 1809.\nLe fortificazioni.\nL'isola faceva parte della cintura di protezione di Rochefort, con l'isola di R\u00e9, a nord, e quella di Ol\u00e9ron, a sud. Essa era costituita da forti, batterie e da bastioni.\nSull'isola :\nIntorno all'isola :\nNel 1880, nel corso delle opere sulle batterie di Jamblet e di Tridoux, sono state trovate ossa di preti cosiddetti \"refrattari\", cio\u00e8 quei preti che, durante la rivoluzione francese, non avevano accettato la Costituzione civile del clero. Le ossa furono trasferite dapprima nella cripta della chiesa di San Martino e successivamente nell'altar maggiore.\nLa battaglia dell'isola di Aix.\nI giorni 11 e 12 di aprile 1809, con l'utilizzo di brulotti, gl'inglesi attaccarono la flotta di 11 vascelli e 4 fregate del viceammiraglio Zaccaria Allemand, alla fonda dinnanzi all'ingresso della Charente, mentre stava per prendere il mare per portare rinforzi alle Antille, ancora in possesso della Francia. Fu un disastro per la flotta francese che perse quattro vascelli ed una fregata.\n1815, imbarco per l'isola di Sant'Elena.\nNel luglio 1815, dopo la disfatta di Waterloo, Napoleone Bonaparte credeva ancora di poter fuggire in America e cos\u00ec part\u00ec dal castello di Rueil, in carrozza con il suo aiutante di campo, per andare a Rochefort, ove pass\u00f2 la notte, e poi a Fouras, sulla spiaggia sud.\nNella rada egli vide due fregate francesi: la \"Saale\" e la \"M\u00e9duse\". Al largo si trovava anche una flotta britannica, che bloccava la rada dell'isola di Aix. Vennero elaborati numerosi progetti per consentire all'imperatore di sfuggire al blocco, ma egli vi rinunci\u00f2. Decise quindi di salire a bordi della \"Saale\" e di raggiungere l'isola di Aix il giorno 9 luglio 1815. Il giorno successivo egli invi\u00f2 due emissari su una della navi inglesi, il \"Bellerophon\", pensando di trovarvi l'ammiraglio Hotham, ma essi vi trovarono il comandante, contrammiraglio Maitland.\nDopo alcuni giorni di riflessione Napoleone decise, il 14 luglio, di arrendersi e stese una lettera per il comandante Maitland. All'alba del 15 luglio egli s'imbarco insieme ad alcuni fedelissimi a bordo di un \"brick\" francese, \"L'\u00c9pervier\", posizionato di fronte al Fort Boyard e comandato da Olivier Jourdan de La Passardi\u00e8re; fu accolto con grande emozione dall'equipaggio e l'imbarcazione si diresse, dietro sua richiesta, verso il \"Bellerophon\". Napoleone ed il suo seguito vennero presi infine a bordo di un canotto inglese, venuto incontro all'\"L'Epervier\", che si diresse verso il \"Bellerophon\" ed egli sal\u00ec cos\u00ec a bordo di questa nave britannica, che lo condusse al suo esilio."}
{"id": "5217956", "revid": "8596", "url": "https://it.wikipedia.org/wiki?curid=5217956", "title": "Montoyas y Tarantos", "text": ""}
{"id": "5217957", "revid": "1573940", "url": "https://it.wikipedia.org/wiki?curid=5217957", "title": "Tropiometra carinata", "text": "Tropiometra carinata () \u00e8 un echinoderma crinoide della famiglia Tropiometridae.\nDescrizione.\n\u00c8 un crinoide privo di peduncolo, che si aggrappa al substrato per mezzo di numerosi cirri, da 13 a 38, a forma di artiglio, che si articolano alla base del calice. Dal calice si dipartono dieci braccia piumose, lunghe da 13 a 18\u00a0cm, che formano una corona a forma di ventaglio.\nDistribuzione e habitat.\nLa specie ha un areale circumtropicale: \u00e8 presente nei Caraibi, nell'Africa australe, dal Sudafrica al Mozambico, e nell'oceano Indiano.\nPopola le barriere coralline e i fondali rocciosi, dal piano intertidale sino a 55\u00a0m di profondit\u00e0."}
{"id": "5217958", "revid": "1924342", "url": "https://it.wikipedia.org/wiki?curid=5217958", "title": "Discografia di Jackie Evancho", "text": ""}
{"id": "5217960", "revid": "8596", "url": "https://it.wikipedia.org/wiki?curid=5217960", "title": "Agust\u00edn Villaronga", "text": ""}
{"id": "5217961", "revid": "767487", "url": "https://it.wikipedia.org/wiki?curid=5217961", "title": "Il bambino della luna", "text": "Il bambino della luna (\"El ni\u00f1o de la luna\") \u00e8 un film del 1989 diretto da Agust\u00ed Villaronga."}
{"id": "5217963", "revid": "287204", "url": "https://it.wikipedia.org/wiki?curid=5217963", "title": "Tamim ibn Yusuf", "text": "Biografia.\nGli Almoravidi erano una dinastia originaria dal Sahara marocchino, che tra il 1063 e il 1082, sotto Y\u016bsuf b. T\u0101shf\u012bn (padre di Tam\u012bm) unificarono sotto il loro controllo tutto il Maghreb al-Aqsa (l'attuale Marocco).&lt;br&gt;\nNel 1086 Y\u016bsuf b. T\u0101shf\u012bn fu invitato dai signori musulmani della Spagna islamica, i cosiddetti \"Emiri delle Taife\", ad aiutarli contro Alfonso VI di Castiglia. \nSbarcato il 30 giugno, Ibn T\u0101shf\u012bn fu raggiunto dagli Emiri di Siviglia, Granada, Malaga e Badajoz, e il 23 ottobre inflisse una severa sconfitta a Alfonso VI nella Battaglia di al-Zallaqa, nei pressi di Badajoz. Rientr\u00f2 in seguito in Maghreb a causa della morte di un figlio, prima di essere richiamato nel 1089.\nVedendo che gli emiri musulmani di Spagna complottavano l'uno contro l'altro e anche contro di lui, appoggiato dalle autorit\u00e0 religiose locali si rese padrone di tutta al-Andalus, la Spagna musulmana, tra il 1090 e il 1094. Dopo aver conquistato Granada nel 1090 nomin\u00f2 governatore della citt\u00e0 il figlio Tam\u012bm.&lt;br&gt;\nIbn T\u0101shf\u012bn mor\u00ec nel 1106, all'et\u00e0, secondo la tradizione, di 100 anni, e gli succedette al trono il figlio \u02bfAl\u012b b. Y\u016bsuf, che non venne conteso o sfidato per il trono n\u00e9 da Tam\u012bm n\u00e9 da alcuno degli altri fratelli e parenti.\nBattaglia di Ucl\u00e8s.\nNel 1108, Tam\u012bm invase con un grosso esercito il territorio del Regno di Le\u00f3n, sconfiggendo nella battaglia di Ucl\u00e9s l'esercito leonese, guidato da \u00c1lvar F\u00e1\u00f1ez e Sancho il figlio di Alfonso VI, che perse la vita nella battaglia. Riusc\u00ec a conquistare diversi castelli e alcune citt\u00e0.\nInvasione di Alfonso I d'Aragona e la deportazione dei cristiani di al-Andalus.\nNel 1126 Alfonso I di Aragona organizz\u00f2 una grande spedizione militare contro le regioni di Cordova e Granada, sostenuto dai mozarabi (cristiani che vivevano nella Spagna islamica) con azioni di guerriglia e disturbo ai danni delle armate almoravidi. &lt;br&gt;\nAlfonso I non riusc\u00ec nel suo intento di conquista ma fece un grandissimo bottino e inflisse durissime ed umilianti perdite agli Almoravidi. Il re aragonese si ritir\u00f2 nel giugno del 1126, dopo che aveva saputo dell'arrivo di rinforzi dal Marocco, guidati dai governatori di F\u00e8s e Mekn\u00e8s, Ab\u016b \u1e24af\u1e63 ibn Tuzyin e Inalu al-Lamt\u016bn\u012b.\nIl sostegno offerto agli invasori aragonesi da parte dei mozarabi fece infuriare le autorit\u00e0 almoravidi e in particolar modo Tam\u012bm ibn Y\u016bsuf, che, consultandosi con il \"Q\u0101\u1e0d\u012b\" di Cordova Ab\u016b l-Wal\u012bd ibn Rushd, decise di organizzare una deportazione su larga scala dei cristiani andalusi, chiedendo al fratello, il sultano almoravide \u02bfAl\u012b b. Y\u016bsuf di emanare un decreto a tal proposito. Decine di migliaia di mozarabi furono deportati dalla Spagna musulmana in Marocco, soprattutto nelle citt\u00e0 di Sal\u00e9 e Mekn\u00e8s.\nAi cristiani di Siviglia, su richiesta del \"Q\u0101\u1e0d\u012b\" Ibn Ward, venne permesso di vendere le loro propriet\u00e0 immobili prima di partire.\nIl grosso dei mozarabi deportati in Marocco furono utilizzati come militari esattori di tasse e guardie del corpo personali del sultano almoravide \u02bfAl\u012b b. Y\u016bsuf. Altri si dedicarono alle arti in cui erano pi\u00f9 esperti, vale a dire l'edilizia, l'arboricoltura e l'irrigazione. \u00c8 sopravvissuta fino ai giorni nostri una \"fatw\u0101\" di Ibn al-\u1e24ajj che permetteva ai mozarabi di costruire chiese nei luoghi dove erano stati deportati."}
{"id": "5217964", "revid": "767487", "url": "https://it.wikipedia.org/wiki?curid=5217964", "title": "Diario d'inverno", "text": "Diario d'inverno (\"Diario de invierno\") \u00e8 un film del 1989 diretto da Francisco Regueiro."}
{"id": "5217965", "revid": "287204", "url": "https://it.wikipedia.org/wiki?curid=5217965", "title": "Battaglia di Baqdura", "text": "La battaglia di Baqd\u016bra ( (o \"Baghd\u016bra\"), fu uno scontro armato che contrappose a met\u00e0 autunno del 741 i rivoltosi berberi alle forze califfali arabe siriane e ifriqiyane, nel quadro della Grande rivolta berbera.\nAntefatti.\nLa Grande rivolta berbera aveva segnato, gi\u00e0 sotto la guida di Maysara al-Ma\u1e6dghari, poco prima del 740, una chiara prevalenza dei rivoltosi berberi, mossi dal loro rancore derivante dalle prepotenti e illegittime politiche fiscali imposte dai conquistatori arabi in Nordafrica ai neo-convertiti del posto (\"maw\u0101l\u012b\").\nUcciso gi\u00e0 nel 740 Maysara dagli stessi Berberi, le forze ribelli erano state posto sotto il comando di Kh\u0101lid b. \u1e24am\u012bd al-Zan\u0101t\u012b, mentre nel 741 il Califfo omayyade Hish\u0101m b. \u02bfAbd al-Malik aveva levato un esercito siriano, ponendolo al comando di Kulth\u016bm b. \u02bfIy\u0101\u1e0d al-Qushayr\u012b, che con un contingente di cavalleria guidato da suo nipote (o cugino) Balj b. Bishr al-Qushayr\u012b, avrebbe dovuto unirsi ai contingenti arabi residenti da tempo d'Ifr\u012bqiya, comandati da \u1e24ab\u012bb b. Ab\u012b \u02bfUbayda al-Fihr\u012b.\nLa battaglia.\nL'unione dei due contingenti siriano e ifriqiyano avvenne non senza difficolt\u00e0. Le notizie circa il comportamento dei Siriani di Balj a Qayraw\u0101n erano giunte alle truppe ifriqiyane, aggravate da un messaggio oltraggioso di Balj a \u1e24ab\u012bb in cui gli ingiungeva in toni ultimativi e altezzosi che alle truppe al suoi seguito fosse assegnato adeguato alloggio.\n\u1e24ab\u012bb e Balj bisticciarono pubblicamente e i loro uomini giunsero quasi alle mani. Con grande e faticosa diplomazia, lo zio di Balj, Kulth\u016bm b. \u02bfIy\u0101\u1e0d, riusc\u00ec a mantenere i due eserciti insieme, ma il reciproco risentimento avrebbe svolto una parte estremamente negativa dei successivi avvenimenti.\nL'esercito ribelle berbero, intanto, al comando di Kh\u0101lid b. \u1e24am\u012bd al-Zan\u0101t\u012b (forse affiancato da un tal S\u0101lim Ab\u016b Y\u016bsuf al-Azd\u012b), se era enormemente pi\u00f9 numeroso (le fonti parlano del numero decisamente improbabile di 200.000 uomini), era per\u00f2 poveramente armato e attrezzato. Molti guerrieri berberi potevano contare solo su pietre e coltelli, abbigliati con una semplice tunica, col cranio rasato, secondo la consuetudine dei \"puritani\" sufriti. Potevano per\u00f2 contare sulla loro perfetta conoscenza del terreno, su un morale assai elevato e su un fervore alimentato dalla loro fede sufrita.\nGli eserciti berberi e arabi infine si scontrarono a Baqdura (o Nafd\u016bra) nell'ottobre-novembre 741, sul fiume Sub\u016b (nelle vicinanze della moderna F\u00e8s). Disdegnando il consiglio dettato dall'esperienza e dalla prudenza fornito dagli Ifriqiyani, Kulth\u016bm b. \u02bfIy\u0101\u1e0d comp\u00ec diversi gravi errori tattici. Gli schermagliatori berberi abbatterono i cavalli siriani e isolarono i loro cavalieri, mentre la fanteria berbera sovrast\u00f2 col suo numero quella araba. Gli eserciti arabi furono rapidamente messi in rotta. Secondo alcune stime, due terzi delle forze arabe furono uccisi e catturati dai Berberi a Baqd\u016bra. Fra i caduti vi fu il nuovo governatore Kulth\u016bm b. \u02bfIy\u0101\u1e0d al-Qushayr\u012b e il comandante delle forze ifriqiyane \u1e24ab\u012bb b. Ab\u012b \u02bfUbayda al-Fihr\u012b.\nI reggimenti siriani, ridotti al numero di circa 10.000 uomini, non si dispersero grazie agli efficaci sforzi di Balj b. Bishr e si aprirono la strada con valore e disciplina fino allo Stretto di Gibilterra, dove speravano di ottenere un passaggio che permettesse loro di metter piede in al-Andalus. Un piccolo contingente ifriqiyano, agli ordini del figlio di \u1e24ab\u012bb b. Ab\u012b \u02bfUbayda, \u02bfAbd al-Ra\u1e25m\u0101n b. \u1e24ab\u012bb al-Fihr\u012b, si un\u00ec ai Siriani nella loro fuga, ma il resto delle forze ifriqyiane si sparpagli\u00f2 tornando a Qayraw\u0101n. Il grosso dell'esercito ribelle berbero si mise all'inseguimento dei Siriani e li pose sotto assedio a Ceuta."}
{"id": "5217967", "revid": "767487", "url": "https://it.wikipedia.org/wiki?curid=5217967", "title": "Esp\u00e9rame en el cielo", "text": "Esp\u00e9rame en el cielo \u00e8 un film del 1988 diretto da Antonio Mercero."}
{"id": "5217968", "revid": "1543377", "url": "https://it.wikipedia.org/wiki?curid=5217968", "title": "Jacques Goddet", "text": "Biografia.\nDebutta professionalmente sulle pagine del giornale sportivo francese L'Auto nel 1931, e lo fu fino alla sua chiusura, nel 1944; nel giro di pochi anni diventa uno dei giornalisti sportivi pi\u00f9 popolari in Francia, e nel 1936 divenne il direttore del Tour.\nNel 1946, in seguito alla chiusura del suo giornale, fond\u00f2 il quotidiano L'\u00c9quipe, ancora oggi tra i pi\u00f9 noti in Francia; dall'inizio degli anni trenta fu anche direttore delle pi\u00f9 prestigiose corse francesi, Parigi-Tours, Parigi-Bruxelles e Parigi-Roubaix; organizz\u00f2 queste corse fino agli anni '80, attraversando varie epoche; durante la sua gestione il Tour fu vinto da corridori come Gino Bartali, Fausto Coppi, Louison Bobet, Jacques Anquetil, Felice Gimondi, Eddy Merckx, fino ad arrivare a Bernard Hinault e Laurent Fignon.\nNel 1986 decise di ritirarsi da patron del Tour de France; di Goddet restano celebri le sue numerosissime citazioni riguardo ai corridori e al mondo del ciclismo in genere, come \"\"il ciclismo \u00e8 lo sport pi\u00f9 popolare perch\u00e9 non si paga il biglietto\", oppure \"se i pedoni si odiano e gli automobilisti si insultano, i ciclisti si sorridono, si salutano, e si uniscono\"; Sua anche la famosa affermazione \"Coppi il pi\u00f9 grande, Merckx il pi\u00f9 forte\"\"."}
{"id": "5217970", "revid": "767487", "url": "https://it.wikipedia.org/wiki?curid=5217970", "title": "Il tunnel (film 1988)", "text": "Il tunnel (\"El t\u00fanel\") \u00e8 un film del 1988 diretto da Antonio Drove."}
{"id": "5217972", "revid": "767487", "url": "https://it.wikipedia.org/wiki?curid=5217972", "title": "Remando nel vento", "text": "Remando nel vento (\"Remando al viento\") \u00e8 un film del 1988 diretto da Gonzalo Su\u00e1rez."}
{"id": "5217986", "revid": "380453", "url": "https://it.wikipedia.org/wiki?curid=5217986", "title": "Capitanes de Arecibo 2013-2014 (pallavolo)", "text": "Questa voce raccoglie le informazioni riguardanti i Capitanes de Arecibo nelle competizioni ufficiali della stagione 2013-2014.\nStagione.\nLa stagione 2013-14 vede David Alem\u00e1n alla guida dei Capitanes de Arecibo, che difendono il titolo nazionale vinto nella stagione precedente. La squadra, rispetto alla stagione precedente, subisce una notevole rivoluzione: si registrano infatti ben sette movimenti in uscita, tra i quali i nazionali Edgardo Go\u00e1s e Gregory Berr\u00edos ed il rinforzo francese Marien Moreau, impegnati nei campionati europei; gli acquisti sono invece cinque e tutti provenienti da altre formazioni della \"LVSM\", tra i quali spiccano i nazionali V\u00edctor Rivera ed \u00c1ngel Mat\u00edas.\nLa stagione regolare si apre il 18 ottobre 2013 col successo per 3-0 sugli , ma le difficolt\u00e0 non tardano ad arrivare ed i \"Capitanes\" incappano in due sconfitte consecutive, contro i Changos de Naranjito ed i Mets de Guaynabo. Nelle gare successiva continua l'alternanza di risultati, con tre vittorie e due sconfitte, dopo la quale la squadra riesce ad inanellare la prima serie di risultati utili consecutivi, vincendo quattro partite consecutive. Nuovamente, nella seconda parte della stagione regolare, la squadra fatica a trovare il giusto ritmo, vincendo tre partite e perdendone altrettante. Il cambio di passo arriva nelle ultime sei gare, con sei vittorie consecutive, che permettono ai \"Capitanes\" di accedere ai play-off scudetto come testa di serie numero 3.\nAi quarti di finale la squadra viene inserita nel \"Girone A\" insieme ai Patriotas de Lares, sconfitti in entrambi gli scontri, ed i Mets de Guaynabo, dai quali arrivano altre due sconfitte, che per\u00f2 non compromettono il passaggio del turno, che arriva come seconda classificata. Alle semifinali l'ostacolo sono i Nuevos Gigantes de Carolina, che danno vita ad un intenso scontro durato fino a gara 7: dopo le prime due gare, nelle quali salta il fattore campo, da \"gara 3\" \u00e8 sempre la formazione di casa a vincere, cos\u00ec i \"Capitanes\" sfruttano l'incontro casalingo in pi\u00f9, raggiungendo la seconda finale consecutiva al termine di \"gara 7\". In finale si ripropone lo scontro della stagione precedente, che mette di fronte \"Capitanes\" ed i \"Mets\", che per\u00f2 si prendono la rivincita e vincono la finale in quattro gare.\nOrganigramma societario.\nArea direttiva\nArea tecnica"}
{"id": "5217987", "revid": "291370", "url": "https://it.wikipedia.org/wiki?curid=5217987", "title": "Henri Godard", "text": "Biografia.\nDottorato alla Sorbonne nel 1984, \u00e8 diventato uno dei massimi conoscitori di Louis-Ferdinand C\u00e9line, al quale ha dedicato molti studi, curatele (tra le quali le edizioni dei romanzi nella \"Biblioth\u00e8que de la Pl\u00e9iade\" e nella \"Folioth\u00e8que\" di Gallimard) e una biografia (2011). Ha anche curato opere di Jean Giono, Andr\u00e9 Malraux (in particolare gli \"\u00c9crits sur l'art\"), Louis Guilloux e Raymond Queneau.\nHa insegnato alla Universit\u00e0 Paris VII - Denis-Diderot e alla Paris IV: Paris-Sorbonne, letteratura francese del XX secolo. \u00c8 stato anche professore in visita all'Universit\u00e0 di Harvard e all'Universit\u00e0 di Stanford."}
{"id": "5217988", "revid": "35804", "url": "https://it.wikipedia.org/wiki?curid=5217988", "title": "Nuovo impero d'occidente", "text": ""}
{"id": "5217989", "revid": "729019", "url": "https://it.wikipedia.org/wiki?curid=5217989", "title": "Stazione di Tenero", "text": "La stazione di Tenero \u00e8 una stazione ferroviaria posta sulla linea Bellinzona-Locarno. Serve il centro abitato di Tenero-Contra e la Valle Verzasca, grazie al collegamento con la linea autobus Locarno\u2013Tenero\u2013Sonogno.\nStoria.\nLa stazione venne inaugurata nel 1874 contestualmente alla linea ferroviaria. Nel 2005 la stazione venne ristrutturata secondo lo standard per le stazioni regionali delle Ferrovie federali svizzere (FFS).\nLa vicina Cartiera di Tenero, chiusa nel 2007, era servita da un raccordo che si diramava dalla stazione.\nStrutture e impianti.\nLa stazione \u00e8 dotata di due binari per il servizio viaggiatori e di un binario tronco a servizio del magazzino merci. A seguito della ristrutturazione del 2005, l'originario fabbricato viaggiatori ha perso la sua funzione di accoglienza dei viaggiatori, trasferita ad un \u00ab\"centro clienti coperto con pareti informative, biglietteria elettronica e zone d'attesa\"\u00bb posto sullo stesso marciapiede, lato Gordola.\nMovimento.\nAl 2015 la stazione \u00e8 servita, con cadenza semi-oraria (rinforzata alle ore di punta), dai treni regionali della linea S20 della rete celere del Canton Ticino. \u00c8 inoltre servita da un InterRegio Bellinzona-Locarno e da un RegioExpress Locarno-Lugano.\nServizi.\nI binari 2 e 3 sono serviti ciascuno da una banchina. Le banchine sono collegate da un sottopassaggio.\nInterscambi.\nLa stazione assicura un interscambio con l'autoservizio urbano di Locarno e con alcune linee postali."}
{"id": "5218011", "revid": "22475", "url": "https://it.wikipedia.org/wiki?curid=5218011", "title": "Libro illustrato di argomentazioni errate", "text": "Libro illustrato di argomentazioni errate \u00e8 un libro sul pensiero critico da Ali Almossawi e illustrato da Alejandro Giraldo. Il libro descrive 19 fallacie logiche mediante un insieme di illustrazioni con la partecipazione di vari personaggi. La versione online dell'opera originale di Almossawi fu pubblicata, sotto licenza Creative Commons, il 15 luglio 2013. L'edizione cartacea \u00e8 stata pubblicata il 5 dicembre 2013, anch'essa distribuita sotto licenza Creative Commons. Il libro \u00e8 parte di un progetto \"non profit\" avente lo scopo di promuovere la consapevolezza e l'importanza del pensiero critico. Secondo quanto riportato sulla pagina web ufficiale del libro, quasi 500 000 persone lo hanno gi\u00e0 letto. Nel novembre 2013 la libreria londinese Foyles ha esposto il libro nello scaffale dei titoli consigliati.\nStile.\nIl libro \u00e8 scritto in una prosa concisa basata principalmente sull'uso degli esempi. Le illustrazioni hanno uno stile di tipo xilografico e sono in parte ispirate ai personaggi dei racconti e delle poesie di Lewis Carroll.\nTraduzioni.\nTre case editrici hanno ottenuto fino a questo momento i diritti di traduzione del libro. L'associazione italiana Uaar (Unione degli Atei e degli Agnostici Razionalisti) ha pubblicato l'edizione italiana nel catalogo delle edizioni Nessun Dogma il 20 novembre del 2014, la Dodo Magic Bookroom di Mosca ha pubblicato l'edizione russa il 24 novembre 2013, e la Don Quixote Publishing Co. di Seoul ha elaborato l'edizione coreana, la cui uscita era prevista per il luglio 2014. Numerose traduzioni dell'edizione online, inclusa una in portoghese brasiliano, sono attualmente in corso di preparazione da parte di volontari e se ne prevede la diffusione in tempi brevi.\nAudiolibro.\nL'audiolibro in inglese \u00e8 narrato da James Gillies, annunciatore e giornalista della BBC. In questa versione le illustrazioni sono state sostituite da brevi scenette."}
{"id": "5218013", "revid": "1573940", "url": "https://it.wikipedia.org/wiki?curid=5218013", "title": "Galleria Volpi Bassani", "text": "La Galleria Volpi Bassani, nota anche come Galleria Visconti, era una galleria commerciale di Milano. Tra le meno note della citt\u00e0, la galleria collegava via Rastrelli e la scomparsa via Visconti, nell'area dell'attuale Piazza Armando Diaz.\nStoria.\nLa costruzione della galleria cominci\u00f2 nel 1908 per opera del cavaliere Pietro Volpi Bassani, noto avvocato e gi\u00e0 finanziatore dei lavori di ristrutturazione del Castello Sforzesco di Luca Beltrami: egli possedeva alcuni edifici tra le vie Visconti e Rastrelli, che fece demolire per realizzare il passaggio coperto, affidando il progetto all'architetto Augusto Brusconi e all'ingegner Vittorio Verganti. La galleria dopo soli trent'anni di vita fu abbattuta per fare spazio all'attuale piazza Diaz nel 1938: rimangono tuttavia alcuni resti della galleria nella hall dell'hotel Plaza, costruiti sui resti della vecchia galleria.\nArchitettura.\nLa galleria era composta da otto campate, ognuna della quale aveva un lucernario con copertura in ferro e vetro, la larghezza della galleria era di 6,80 metri ed era lunga 52 metri. Poich\u00e9 la galleria doveva essere destinata ad esercizi commerciali, erano previsti dei piccoli lucernari sulla pavimentazione in modo da illuminare naturalmente i piani inferiori degli esercizi. Il palazzo sull'ingresso di via Visconti ospitava un albergo."}
{"id": "5218016", "revid": "767487", "url": "https://it.wikipedia.org/wiki?curid=5218016", "title": "Gustave Bord", "text": "Tesi.\nBord sostiene che la massoneria \u00e8 una setta religiosa materialista e che essa \u00e8 stata la coordinatrice della rivoluzione francese."}
{"id": "5218017", "revid": "281944", "url": "https://it.wikipedia.org/wiki?curid=5218017", "title": "Tavola reale", "text": ""}
{"id": "5218020", "revid": "287204", "url": "https://it.wikipedia.org/wiki?curid=5218020", "title": "78453 Bullock", "text": "78453 Bullock \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 3,2076505\u00a0UA e da un'eccentricit\u00e0 di 0,1399621, inclinata di 5,95854\u00b0 rispetto all'eclittica.\nL'asteroide \u00e8 dedicato all'attrice statunitense Sandra Bullock."}
{"id": "5218022", "revid": "228587", "url": "https://it.wikipedia.org/wiki?curid=5218022", "title": "Kevin Walker", "text": ""}
{"id": "5218024", "revid": "88740", "url": "https://it.wikipedia.org/wiki?curid=5218024", "title": "Romoli", "text": ""}
{"id": "5218026", "revid": "28592", "url": "https://it.wikipedia.org/wiki?curid=5218026", "title": "Fondatore di Roma", "text": ""}
{"id": "5218030", "revid": "125109786", "url": "https://it.wikipedia.org/wiki?curid=5218030", "title": "Randa Markos", "text": "Combatte nella divisione dei pesi paglia per l'organizzazione UFC.\nHa preso parte alla 20-esima stagione del reality show \"The Ultimate Fighter\".\n\u00c8 stata campionessa nella promozione canadese Provincial FC, e vanta diversi successi a livello nazionale nel grappling e nel jiu jitsu brasiliano.\nBiografia.\nRanda Markos nasce a Baghdad in Iraq da famiglia di etnia assira e di religione caldea.\nDurante il periodo della guerra Iran-Iraq emigr\u00f2 con la famiglia prima in Turchia, dove vennero imprigionati, ed infine in Canada dove si stabilirono definitivamente.\nNonostante la forte cultura patriarcale e tradizionalista della famiglia Randa riusc\u00ec a ritagliarsi spazio nello sport praticando lotta a livello scolastico.\nSuccessivamente si dilett\u00f2 anche nel jiu jitsu brasiliano e nel grappling no-gi, vincendo due tornei nazionali e due campionati dell'Ontario tra il 2008 ed il 2013.\nOltre ad essere un'atleta professionista di MMA Randa lavora come assistente di farmacia.\n\u00c8 sposata dal 2011 e da allora il suo cognome ufficiale \u00e8 diventato \"Markos-Thomas\".\nCarriera nelle arti marziali miste.\nInizi.\nRanda Markos compete come lottatrice dilettante di MMA solamente tra il 2009 ed il 2010, combattendo quattro incontri in eventi ospitati tra Ontario e Michigan e ottenendo tre vittorie ed una sconfitta patita contro Kelly Warren (record come dilettante: 1-1).\nAvrebbe dovuto debuttare come professionista nel marzo del 2012 contro Jessica Branco in un evento organizzato a Sherbrooke, ma il match venne cancellato e l'esordio di Randa slitt\u00f2 a novembre con l'evento \"IFL 51: No Guts, No Glory\" negli Stati Uniti che la vide opposta ad Allanna Jones: la Markos s'impose per sottomissione durante la terza ripresa.\nNel 2013 vinse due incontri in Canada, e con un record pro di 3-0 l'anno seguente venne ingaggiata dalla promozione RFA per affrontare la quotata ed imbattuta ex campionessa di muay thai Justine Kish: Randa perse i primi due round ma durante il terzo arriv\u00f2 vicina all'impresa di sottomettere l'avversaria senza per\u00f2 riuscirvi, perdendo di conseguenza l'incontro.\nNel marzo del 2014 vinse il suo primo titolo di MMA, ovvero la cintura dei pesi paglia nella promozione canadese Provincial FC.\nUltimate Fighting Championship.\nTra il 2013 ed il 2014 la prestigiosa promozione UFC decise di creare la nuova divisione femminile dei pesi paglia e di lanciare una stagione del reality show \"The Ultimate Fighter\" incentrata su di essa: 8 lottatrici che al tempo combattevano nell'organizzazione Invicta FC vennero messe direttamente sotto contratto, mentre le rimanenti 8 vennero scelte attraverso un provino; Randa prese parte al provino e riusc\u00ec a qualificarsi per il reality.\nDurante il draft per formare le due squadre Randa Markos fu la 14-esima scelta, preferita solamente a Emily Kagan e Angela Hill, e venne inserita nella squadra allenata da Anthony Pettis opposta a quella di Gilbert Melendez.\nNel primo turno affront\u00f2 come gran sfavorita la numero 3 del draft e fino ad allora imbattuta Tecia Torres, e riusc\u00ec in un inaspettato upset superando l'avversaria grazie alla migliore lotta e ad una miglior condizione in un incontro che termin\u00f2 con un terzo round extra.\nNonostante la sconfitta la Torres venne reintegrata nel torneo per sostituire l'infortunata Justine Kish e si un\u00ec quindi al team di Pettis del quale Randa faceva parte.\nNei quarti di finale dovette affrontare la compagna di team Felice Herrig, con la quale Randa ebbe un'accesa discussione nei giorni precedenti all'incontro, discussione che coinvolse anche l'amica di Herrig Carla Esparza: la Markos ottenne un'altra grande vittoria questa volta con una prova dominante e sottomise l'avversaria durante la prima ripresa con la tecnica \"kesa ashi gatame\", ottenendo l'accesso alle semifinali e, al termine della stagione, anche il premio \"Performance of the Season\".\nIn semifinale perde per sottomissione alla prima ripresa contro la giovane fuoriclasse Rose Namajunas.\nRanda perde anche il match del debutto ufficiale in UFC per decisione non unanime contro l'ex campionessa dei pesi atomo Invicta FC Jessica Penne; al termine dell'evento entrambe le atlete vennero premiate con il riconoscimento \"Fight of the Night\".\nAd aprile del 2015 ottenne una strabiliante vittoria contro l'irlandese Aisling Daly, per decisione unanime. A settembre annunci\u00f2 di aver lasciato il suo lavoro per potersi trasferire a Montr\u00e9al, e quindi allenarsi al Tristar Gym.\nA dicembre affront\u00f2 la polacca Karolina Kowalkiewicz, venendo sconfitta per decisione unanime. Mentre il 18 giugno del 2016 affront\u00f2 Jocelyn Jones-Lybarger. Durante la cerimonia del peso la Markos super\u00f2 il limite massimo della sua categoria, andando a pesare 53,30\u00a0kg, e non riuscendo a perderne ulteriormente venne penalizzata con la detrazione del 20% dal suo stipendio; inoltre il match venne convertito in un incontro catchweight. La Markos ottenne la vittoria per decisione unanime. \nIl 20 agosto affront\u00f2 Cortney Casey all'evento UFC 202, venendo sconfitta per sottomissione al quarto minuto della prima ripresa.\nRisultati nelle arti marziali miste.\nGli incontri segnati su sfondo grigio si riferiscono ad incontri di esibizione non ufficiali o comunque non validi per essere integrati nel record da professionista."}
{"id": "5218032", "revid": "279320", "url": "https://it.wikipedia.org/wiki?curid=5218032", "title": "Randa Markos-Thomas", "text": ""}
{"id": "5218033", "revid": "767487", "url": "https://it.wikipedia.org/wiki?curid=5218033", "title": "Raffles, the Amateur Cracksman (film 1905)", "text": "Raffles, the Amateur Cracksman \u00e8 un cortometraggio muto del 1905 diretto da Gilbert M. 'Broncho Billy' Anderson.\nIl soggetto, basato sul personaggio del ladro gentiluomo A.J. Raffles ideato da E. W. Hornung, \u00e8 tratto dall'opera teatrale \"Raffles, the Amateur Cracksman\" di Eugene Wiley Presbrey e Hornung. La commedia and\u00f2 in scena a Broadway il 27 ottobre 1903, riscuotendo un grande successo.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph Company of America, il film - un cortometraggio in una bobina di 320 metri - usc\u00ec nelle sale cinematografiche statunitensi il 23 settembre 1905. \u00c8 conosciuto anche con i titoli \"Raffles\" e \"The Adventures of Raffles, the Amateur Cracksman\".\nL'anno seguente, ne venne fatta una riedizione con l'aggiunta di circa sei metri di pellicola con il titolo \"Rafles - The Amateur Cracksman\".\nNon si conoscono copie ancora esistenti della pellicola che viene considerata presumibilmente perduta."}
{"id": "5218034", "revid": "15756", "url": "https://it.wikipedia.org/wiki?curid=5218034", "title": "Galleria De Cristoforis (1956)", "text": "La galleria De Cristoforis \u00e8 una galleria commerciale di Milano che collega Corso Vittorio Emanuele a Via San Pietro all'Orto e Piazza del Liberty.\nStoria.\nLa galleria, costruita nel 1956, prende il nome della famiglia De Cristoforis, che a proprie spese aveva costruito, nel 1832, la prima galleria De Cristoforis che collegava Corso Vittorio Emanuele II, Via San Pietro all'Orto e Via Monte Napoleone. Oltre al nome, la nuova galleria prende parzialmente le funzioni della precedente, anche se con una struttura e una cubatura molto pi\u00f9 modeste.\nCaratteristiche.\nL'attuale galleria \u00e8 un edificio in stile moderno e sorge a circa cento metri dalla galleria originaria di cui conserva la pianta a T: \u00e8 costituita da un braccio poco pi\u00f9 lungo degli altri che si apre su Corso Vittorio Emanuele, alla fine del quale ne partono altri due: quello di destra, che si immette in via San Pietro all'Orto, quello di sinistra, che sbocca su piazza del Liberty."}
{"id": "5218062", "revid": "125941886", "url": "https://it.wikipedia.org/wiki?curid=5218062", "title": "Jurassic World", "text": "Jurassic World \u00e8 un film del 2015 diretto da Colin Trevorrow.\nQuarto capitolo della serie cinematografica di \"Jurassic Park\", ispirata dal romanzo omonimo di Michael Crichton, il film \u00e8 rimasto in \"development hell\" per tredici anni. La distribuzione era prevista per il 4 giugno 2014, ma la sua uscita \u00e8 stata rimandata al 12 giugno 2015 a causa di divergenze tra gli Universal Studios e gli sceneggiatori. Dopo la regia dei primi due film, Steven Spielberg rimane come produttore esecutivo, mentre la direzione del film \u00e8 stata affidata a Colin Trevorrow.\nIl film ha ricevuto recensioni generalmente positive da parte della critica e ha incassato miliardi di dollari al botteghino, occupando il sesto posto tra i maggiori incassi nella storia del cinema. Un sequel, intitolato \"Jurassic World - Il regno distrutto\", \u00e8 uscito il 7 giugno 2018. Una serie animata intitolata \"Jurassic World - Nuove avventure\" (\"Jurassic World: Camp Cretaceous\") \u00e8 stata distribuita nel 2020. Un altro sequel, intitolato \"Jurassic World - Il dominio\", uscir\u00e0 il 9 giugno 2022.\nTrama.\nVentidue anni dopo l'incidente al Jurassic Park, il sogno di John Hammond \u00e8 diventato realt\u00e0. Isla Nublar dispone finalmente di un parco a tema completamente funzionante con migliaia di ingressi al giorno: il \"Jurassic World\", fondato dalla InGen con l'appoggio del magnate Simon Masrani, proprietario della \"Masrani Global\", che ha ricevuto l'incarico di portare avanti il progetto da Hammond stesso, poco prima della sua morte.\nIn occasione delle vacanze di Natale, il giovane Gray Mitchell e suo fratello maggiore Zach vengono mandati in viaggio dai genitori, prossimi al divorzio, sull'isola per passare le vacanze in compagnia della zia Claire, capo responsabile del parco. Quest'ultima per\u00f2 \u00e8 troppo occupata dal lavoro, quindi affida i nipoti a Zara, la sua assistente. Sebbene a partire dal 2005, anno di apertura del Jurassic World, gli incassi siano sempre stati elevati, nel corso del tempo vengono registrati cali nelle vendite, in quanto ormai il mondo si \u00e8 abituato all'esistenza dei dinosauri, e per contrastare questo andamento, Claire e i genetisti della InGen, guidati dal dottor Henry Wu, creano una nuova specie di dinosauro combinando il DNA di vari predatori preistorici con quelli di altri animali. Il signor Masrani convoca Owen Grady, ex-marine e domatore di \"Velociraptor\", per visionare la nuova creatura prima di rivelarla al pubblico. Nel frattempo Vic Hoskins, il capo della sicurezza della InGen, intende approfittare dei quattro Raptor di Owen (Blue, Echo, Charlie e Delta) per adoperarli in ambito bellico. L'etologo ed addestratore non approva questo proposito spiegando che sebbene essi lo considerino il loro \"maschio alfa\", non possono essere addomesticati in quanto il suo programma non prevede di controllare e comandare le bestie ma avere un reciproco rispetto con loro, che fa s\u00ec che gli siano leali.\nLa nuova specie di dinosauro geneticamente modificato, battezzata \"Indominus rex\", dimostra estrema aggressivit\u00e0 e intelligenza. Owen, condotto da Claire al sito della nuova attrazione, esprime il suo disappunto nel constatare che l'animale sia stato cresciuto in isolamento e privato di un simile con cui socializzare. La donna ammette che un secondo esemplare era stato creato, in modo da evitare problemi di solitudine, ma poi \u00e8 stato divorato da quello attuale. Non riuscendolo a vedere o a rilevarlo strumentalmente all'interno dell'habitat, i due sospettano la fuga del dinosauro perci\u00f2 mentre Owen entra insieme a due uomini della sicurezza per indagare, Claire rientra al centro di controllo per tracciare l'animale dal satellite. In realt\u00e0 il dinosauro \u00e8 ancora nel recinto e si \u00e8 reso invisibile ai sensori di rilevamento termico visivo grazie alle sue capacit\u00e0 genetiche. Le due guardie subiscono un'imboscata e vengono divorate. Il gigante abbandona la gabbia mentre Owen riesce astutamente a sfuggirgli, cospargendosi di benzina sotto una jeep per non essere fiutato. Masrani invia un'unit\u00e0 di mercenari per catturare la bestia, ma quando questa uccide met\u00e0 della squadra, Claire ordina l'annullamento dell'operazione e l'evacuazione dell'isola.\nNel frattempo Gray e Zach sfuggono alla supervisione di Zara per andarsene per conto proprio, mancando cos\u00ec la ricezione dell'ordine di evacuazione. A bordo di una \"Girosfera\" abbandonano la valle per addentrarsi in una zona boschiva fuori dal percorso dei visitatori. Poco dopo si imbattono nell'Indominus, che dapprima affronta e uccide un \"Anchilosauro\", successivamente li assale distruggendo il loro mezzo. I due trovano la salvezza gettandosi in una cascata e addentrandosi nella giungla raggiungono le rovine del centro visitatori del \"Jurassic Park\" originale. Qui riparano una vecchia Jeep con la quale tornano al villaggio turistico. Intanto Owen e Claire sono sulle loro tracce ma trovano le carcasse di un branco di \"Apatosauri\" uccisi dal predatore per puro divertimento e non per soddisfare la propria fame. Masrani e i soldati lo rintracciano sorvolando l'isola in elicottero, ma il mostro penetra all'interno di una voliera e libera degli Pterosauri che attaccano i piloti e fanno precipitare il mezzo. Quando Gray e Zach si ricongiungono con Zara, gli pterosauri assediano la zona turistica causando la morte di molte persone (compresa Zara che viene divorata dal Mosasauro). Owen e Claire si ricongiungono finalmente coi ragazzi e i volatili vengono narcotizzati dalle guardie.\nCon la morte di Masrani, Hoskins assume la direzione del parco e ordina di utilizzare i Raptor per stanare e abbattere l'Indominus; Owen accetta con riluttanza. L'animale viene rintracciato nella giungla. Tutti prendono posizione pronti a fare fuoco ma poich\u00e9 l'obiettivo possiede nel DNA componenti di quello del velociraptor, esso comunica coi quattro e ne assume il comando aizzandoli contro gli umani. S\u00ec scatena uno scontro in cui molti uomini perdono la vita. Owen sembra ristabilire un legame con Charlie, ma un mercenario la uccide con un colpo di bazooka. Claire e i ragazzi fuggono con un furgone seminando gli altri animali. Nel frattempo Hoskins conduce il Dr. Wu all'elicottero con alcuni embrioni cosicch\u00e9 possa lasciare incolume Isla Nublar. Owen, Claire e i ragazzi intercettano Hoskins nel laboratorio del centro visitatori e lo colgono intento a prelevare altri embrioni di dinosauro. Questi, prima di venire ucciso da Delta, rivela loro che il Jurassic World \u00e8 solo una copertura per nascondere il suo progetto di creare dei dinosauri da usare come armi biologiche.\nI quattro fuggono da Delta correndo all'esterno dell'edificio ma vengono accerchiati da Blue e Echo. I raptor tuttavia esitano ad attaccare, per via del loro legame col vecchio alfa. Owen ristabilisce il legame con loro liberandoli dai collari con telecamera applicati da Hoskins. L'Indominus emerge dalla giungla e ordina al branco di attaccare gli umani ma i tre disobbediscono e Blue viene scaraventata contro un muro e lo schianto le fa perdere i sensi. Echo e Delta aggrediscono l'avversario ma, incapaci di contrastarlo, vengono uccise immediatamente.\nClaire, in un ultimo gesto disperato, libera il \"T. rex\" (lo stesso apparso nel primo film) e lo conduce dall'Indominus. I due giganti lottano per la supremazia inizialmente dominata dal T-rex ma l'ibrido, determinato a uccidere, riesce ad sopraffare l'avversario. Atterrato il Tirannosauro, l'Indominus si appresta a dare il colpo di grazia. Grazie all'intervento di Blue che si scaglia contro l'I-Rex e lo distrae, il Tyrannosaurus ha modo di contrattaccare, dimostrandosi stavolta nettamente pi\u00f9 forte del mostro, e riesce a spingere l'ibrido sul bordo della laguna del \"Mosasauro\", il quale emerge di sorpresa e lo azzanna al collo per poi trascinarlo con s\u00e9 sott'acqua, affogandolo.\nIl tirannosauro si allontana zoppicante ma vincitore e Blue, prima di addentrarsi nella vegetazione rivolge un ultimo sguardo di addio all'uomo che l'ha allevata. Il giorno seguente i sopravvissuti vengono trasferiti in Costa Rica. Qui Zach e Gray si riconciliano con i genitori mentre Owen e Claire si allontanano insieme. Isla Nublar viene nuovamente conquistata dai dinosauri liberi: il tirannosauro sale sulla cima dell'isola e la reclama, ruggendo, ancora una volta.\nPersonaggi e interpreti.\nL'attore Sam Neill, che aveva interpretato il professor Alan Grant nei precedenti film, neg\u00f2 voci riguardo ad un suo possibile ritorno. A partire da met\u00e0 2013 vi furono i primi contatti per i personaggi del film. Bryce Dallas Howard entr\u00f2 a far parte del cast nel novembre 2013 mentre, a met\u00e0 ottobre, furono ingaggiati Ty Simpkins e Nick Robinson. A gennaio 2014 Chris Pratt entr\u00f2 a far parte del cast nel ruolo del protagonista Owen. Il ruolo dell'antagonista fu affidato a met\u00e0 febbraio a Vincent D'Onofrio. Nello stesso mese entr\u00f2 a far parte del cast Irrfan Khan nel ruolo del proprietario del parco e poco dopo fu confermato il ritorno di BD Wong nel ruolo del dott. Henry Wu. Gli altri membri del cast vennero confermati nei mesi successivi.\nJack Horner e Brad Bird fanno un cameo all'interno del film, mentre il regista Colin Trevorrow presta la voce a Mr. DNA, personaggio animato che spiega ai turisti la genetica e la creazione dei dinosauri all'interno del centro innovazioni.\nProduzione.\nSviluppo e sceneggiatura.\nDopo pochi mesi dall'uscita di \"Jurassic Park III\" cominciarono a circolare voci e rumor in merito a un potenziale quarto film, all'inizio smentite dal regista Joe Johnston. La prima persona a parlarne fu Steven Spielberg nel giugno 2002, ammettendo d'aver in mente alcune idee per le quali avrebbe voluto lo stesso Johnston nuovamente alla regia. Successivamente, in ottobre, il paleontologo Jack Horner inoltr\u00f2 la sua richiesta agli Universal Studios per tornare come consulente tecnico per il film. William Monahan fu ingaggiato per scrivere la sceneggiatura, e furono distribuiti vari annunci riguardo all'uscita di un quarto capitolo per l'estate del 2005, col titolo \"Jurassic Park 4\" o \"Jurassic Park IV\". Nel corso dei successivi anni \u00e8 rimasto in \"development hell\". Johnson era intento a coinvolgere gli \"Pteranodon\" fuggiti da Isla Sorna alla fine del terzo capitolo, ma nell'aprile 2002 \u00e8 stato riferito che il film sarebbe stato l'ultimo della serie e che avrebbe ignorato gli eventi del suo predecessore.\nMonahan port\u00f2 a termine la bozza dopo circa un anno di lavoro, nel luglio 2003. Sam Neill avrebbe dovuto prenderne parte, nel ruolo del \"Dottor Alan Grant\"; l'attore ha inoltre rivelato che le riprese si sarebbero svolte nelle Hawaii ed in California nel 2004. Nel settembre 2004 John Sayles fu chiamato a rivedere quanto fatto da Monahan, che ha abbandonato il lavoro per dedicarsi a quello del film \"Le crociate - Kingdom of Heaven\", comportando un rinvio delle date di produzione e distribuzione prefissate. Nei primi mesi furono abolite varie idee sulla sceneggiatura: tra le prime si era pensato di far migrare i dinosauri verso la terraferma della Costa Rica, e prevedeva il ritorno di alcuni personaggi del primo film.\nNel giugno 2004 fu segnalata una trattativa riguardo a una possibile assunzione di Alex Proyas come regista, e con le riprese che si sarebbero svolte a inizio 2005 ai Pinewood Studios. Era prevista la costruzione di un carro armato per delle scene che avrebbero coinvolto anche rettili marini. A luglio la sceneggiatura fu riscritta, assieme Jeremy Piven e Emmy Rossum, con Richard Attenborough che avrebbe ripreso il ruolo di John Hammond. Nello stesso mese per\u00f2, Proyas disse che non era interessato a dirigere il film.\nIn agosto il sito web Ain't It Cool News pubblic\u00f2 una indiscrezione sulla trama. La storia avrebbe coinvolto un nuovo personaggio, un mercenario di nome Nick Harris, assunto da una societ\u00e0 svizzera e messo a capo di una formazione di cinque \"Deinonychus\" geneticamente modificati destinati ad essere usati per delle missioni di salvataggio. John Hammond sarebbe stato l'unico personaggio gi\u00e0 apparso in precedenza. Nel 2005, John Sayles spieg\u00f2 che non era altro che una prima bozza della sceneggiatura, intercettata tramite un'e-mail di Spielberg da un hacker. A fine agosto, Sayles svel\u00f2 inoltre che la sua trama riscritta l'anno prima fu anch'essa abbandonata. Questa introduceva la presenza di creature geneticamente costruite nate dalla splicing del DNA di dinosauri ed esseri umani per scopi militari, di cui furono realizzati diversi concept art da Carlos Huante della Industrial Light &amp; Magic e alle quali Sayles aveva dato i nickname \"Achilles\", \"Hector\", \"Perseus\", \"Orestes\" e \"Spartacus\".\nNonostante vari annunci dati dopo l'uscita di \"Jurassic Park III\" riguardo all'uscita di un quarto capitolo nell'estate del 2005, in aprile il supervisore agli effetti speciali, Stan Winston, dichiar\u00f2 che il problema dei ritardi e disguidi riguardanti la produzione erano colpa delle troppe revisioni fatte alla sceneggiatura. Spielberg non aveva in mente una trama vera e propria per la pellicola, ma pens\u00f2 solamente ad una scena (tratta dal romanzo \"Il mondo perduto\") in cui un gruppo di motociclisti tentano di fuggire da un branco di \"Raptor\".\nA inizio 2007, l'attore Sam Neill disse che il ruolo per il film non gli era stato ancora proposto, mentre l'attrice Laura Dern fu richiesta per un ruolo da definire. Anche Richard Attenborough fu contattato, mentre alcune fonti citarono anche David Boreanaz come parte del cast. Durante quel periodo ci fu lo sciopero degli sceneggiatori, che ne ritard\u00f2 nuovamente lo sviluppo, e in aprile venne annunciato che Johnston ha abbandonato la regia.\nNel 2009 il progetto del quarto capitolo del franchise sembrava essere stato definitivamente abbandonato, causato dalla morte di Michael Crichton, lo scrittore del romanzo originale. Verso gennaio 2010 il regista Joe Johnston dichiar\u00f2 tuttavia che la possibilit\u00e0 di un quarto film era stata nuovamente considerata ribadendo che \"Jurassic Park 4\" sarebbe stato probabilmente parte di una nuova trilogia.\nPre-produzione.\nNon si arriv\u00f2 ad un punto di svolta fino al 2011 quando, al San Diego Comic-Con International, Steven Spielberg annunci\u00f2 che stava lavorando sul nuovo film e che sarebbe uscito nel giro di due o tre anni. Nell'ottobre del 2011 Spielberg rivel\u00f2 che Mark Protosevich si stava occupando della sceneggiatura e nel gennaio 2012 conferm\u00f2 che sarebbe stato produttore esecutivo del film. Rick Jaffa e Amanda Silver vennero confermati come sceneggiatori nell'estate del 2012. Il film \u00e8 stato scritto da Rick Jaffa e Amanda Silver (autori di \"L'alba del pianeta delle scimmie\") e prodotto da Frank Marshall e Steven Spielberg. A marzo 2013 la Universal Studios annunci\u00f2 il nuovo titolo ufficiale del film, \"Jurassic World\", e che Colin Trevorrow sarebbe stato il regista del film; Trevorrow ha riscritto inoltre la sceneggiatura insieme a Derek Connolly. Anche se inizialmente il film venne indicato come un \"reboot\" della serie, Trevorrow lo ha successivamente smentito, confermandolo come \"sequel\".\nNel febbraio 2014, dopo la conferma dell'uscita nelle sale per il 12 giugno 2015, Trevorrow rivel\u00f2 che John Schwartzman si sarebbe occupato delle riprese di Jurassic World usando cineprese Panavision e pellicola Kodak da 35mm e 65mm. Questo film \u00e8 inoltre il primo della serie ad essere stato ripreso con la tecnica della motion capture, usata per la realizzazione digitale dei raptor. Inizialmente il nome scelto per il dinosauro antagonista, \"Indominus rex\", era \"D-rex\", abbreviazione di \"Diabolus rex\"; Trevorrow disse che la sua creazione \u00e8 dovuta al fatto che i \"focus\" non ritenevano sufficiente avere creature maestose come il \"T-rex\", ma qualcosa di pi\u00f9 grande. La pellicola \u00e8 stata prodotta con un budget di oltre 150 milioni di dollari, superando quello dei tre film precedenti della serie.\nRiprese.\nLe riprese iniziarono il 10 aprile 2014 allo zoo di Honolulu e nell'isola di Kauai. Altre scene furono girate a New Orleans nel parco divertimento abbandonato Six Flags New Orleans e a Slidell (Louisiana). Le riprese terminarono definitivamente il 6 agosto.\nAttrazioni del Jurassic World.\nLe attrazioni immaginate dagli autori per il parco dei dinosauri sull'isola nel film consistono in:\nCreature protagoniste.\nCome nei film precedenti, i dinosauri protagonisti presentano delle imperfezioni anatomiche ed errori paleontologici: mentre il primo film, \"Jurassic Park\", era stato presentato come un tentativo di avvicinare il pubblico a dinosauri riprodotti in base alle conoscenze dell'epoca e di sorpassare l'antiquata idea che fossero gigantesche lucertole lente ed a sangue freddo, in \"Jurassic World\", le moderne conoscenze su di loro vengono quasi totalmente ignorate. Difatti anche in questo film i \"Velociraptor\" sono visti come lucertole nude, sprovviste del piumaggio, che avevano realmente. Questo \u00e8 dovuto al fatto che il regista e i produttori hanno voluto mantenere la coerenza con i dinosauri mostrati negli altri film della serie di \"Jurassic Park\". Ma la differenza sull'aspetto dei dinosauri viene spiegata dal dr. Wu confessando a Masrani di aver sempre riempito i buchi del genoma dei dinosauri con quello di altri animali altrimenti alcuni di loro apparirebbero diversi.\nI \"Velociraptor\".\nI \"Velociraptor\" di \"Jurassic World\" non si trovano in nessuna attrazione del parco e non sono esposti al pubblico: i Raptor fanno parte del \"progetto IBRIS\" per lo studio della loro intelligenza ed il loro uso in campo bellico, dove Owen Grady ha stabilito con loro un rapporto basato sul rispetto e la fiducia. Questi Raptor sono chiamati Blue, Charlie, Delta ed Echo e sono quattro diversi esemplari con la pelle rispettivamente blu, verde, grigia e marrone. Gli occhi sono di nuovo a taglio. Faranno molte comparse nel film, e verso la fine verranno usati come ultima risorsa per stanare l\"'Indominus rex\". Ma si scoprir\u00e0 troppo tardi che questo dinosauro \u00e8 stato creato anche con il medesimo DNA e che pu\u00f2 comunicare con loro. Cos\u00ec vengono messi contro i soldati della InGen (uno dei quali colpir\u00e0 Charlie con un Bazooka) e lo stesso Owen, che per\u00f2 riuscir\u00e0 a riconquistare la loro fiducia e si rivolteranno contro l'I-rex, finendo per\u00f2 uccisi quasi tutti. Infine, durante lo scontro tra il T-rex e l'I-rex, l'ultimo Raptor rimasto in vita, Blue, interverr\u00e0 per aiutare il grande predatore a sconfiggere il mostruoso ibrido, che finir\u00e0 trascinato in acqua dal Mosasauro. Dopo la battaglia il Raptor rivolger\u00e0 un ultimo sguardo a Owen e scomparir\u00e0 tra le rovine del parco.\nAlcuni dei nomi fanno parte dell'alfabeto fonetico NATO. Inoltre i loro nomi rispecchiano la gerarchia presente all'interno del branco. Owen dichiara infatti che Blue \u00e8 il membro beta; si pu\u00f2 dunque presupporre dalle iniziali dei nomi che Charlie sia il gamma, Delta il delta ed Echo l'epsilon, poich\u00e9 queste riprendono l'ordine delle lettere dell'alfabeto del greco antico. Per quanto riguarda l'elemento alfa del branco, \u00e8 rappresentato da Owen stesso, che li ha allevati, e temporaneamente dall'Indominus.\nIl \"Tyrannosaurus rex\".\nCome rivelato dallo stesso regista Colin Trevorrow, il tirannosauro che appare nel film \u00e8 lo stesso esemplare apparso nel \"Jurassic Park\" originale. Questo esemplare visse per 22 anni su \"Isla Nublar\", prima di essere ricatturato e rimesso in libert\u00e0 nel suo nuovo recinto chiamato per l'occasione \"Il regno del T-rex\". Si possono infatti distinguere sul muso e sul collo dell'animale le cicatrici provocate dal Velociraptor che uccise alla fine del primo film. Fa una breve apparizione all'inizio della pellicola, dove un gruppo di turisti lo osserva mentre divora una capra (riferimento al primo film). Tuttavia alla fine viene liberato sotto ordine di Claire e indotto ad attaccare l\"'I-rex\", dopo aver distrutto uno scheletro di \"Spinosauro\" si avventa su di esso e, con l'aiuto di Blue (l'unico Raptor sopravvissuto) e del Mosasauro, lo sconfigge. Nella scena finale il T-rex \u00e8 su un'altura affacciata sul parco distrutto e ruggisce trionfante, facendo intendere la rivendicazione del suo dominio su Isla Nublar.\nIl \"Mosasaurus\".\nIl \"Mosasauro\" \u00e8 la nuova ed esclusiva attrazione del \"Jurassic World\". Questa colossale lucertola marina vive nella laguna del Jurassic World, una gigantesca laguna artificiale contenente pi\u00f9 di 11 milioni di litri di acqua salata e costituisce l'attrazione \"Mosasauro - Lo show del pasto\", che si tiene ogni due ore in uno speciale anfiteatro all'aperto, simili a quello dei normali parchi acquatici. Qui il Mosasauro viene nutrito, tramite una gru rialzata, con esemplari di grandi squali bianchi.\nAll'inizio del film la presentatrice dello spettacolo rivela che il Mosasauro \u00e8 un po' timido, perci\u00f2 gli spettatori per incoraggiarlo devono fargli un forte applauso. Dato che, essendo animali acquatici, non possono essere punti da zanzare, per spiegare la loro presenza nel parco tematico, alcuni video della InGen spiegano come la loro tecnologia sia cos\u00ec avanzata da non necessitare pi\u00f9 di estrarre il sangue dalle zanzare conservate nell'ambra. Il DNA di questi rettili verrebbe interamente creato in laboratorio. Nel corso del film appare tre volte: il suo esordio avviene durante lo show del pasto, dove divora uno squalo bianco sotto gli occhi degli spettatori. Dopodich\u00e9 compare quando gli pteranodonti fuggono dalla voliera e uno di essi cattura Zara e la getta nella vasca; infatti il Mosasauro affiora divorando il rettile volante e (seppur accidentalmente) anche Zara. Alla fine del film, dopo che Blue e il \"T-rex\" hanno combattuto e ferito l\"'Indominus rex\", quest'ultimo giace sul bordo della vasca del Mosasauro, che con un balzo lo afferra e lo trascina sott'acqua.\nL'ibrido creato in laboratorio: l'Indominus rex.\nPer introdurre una novit\u00e0 gli autori del film hanno creato l\"'Indominus rex\", abbreviato in \"I-rex\", giustificando la sua creazione, tramite manipolazione genetica, per dargli il ruolo di principale antagonista del film. Viene presentato come creazione degli ingegneri genetici del Hammond Creation Lab, tramite l'escamotage dell'unione dei DNA di pi\u00f9 generi di dinosauro, partendo dal genoma del \"Tyrannosaurus rex\" e inserendo DNA di altri dinosauri, nonch\u00e9 geni di seppia, raganella e serpente. Tramite la morfologia, per\u00f2, \u00e8 possibile farsi un'idea con quali DNA di dinosauri \u00e8 stato creato: \"Abelisauro\", \"Carnotauro\", \"Gigantosauro\", \"Majungasauro\", \"Rugops\" e, come scoprir\u00e0 Owen, \"Velociraptor\". \u00c8 stato disegnato per dargli un aspetto che fosse molto attraente per il pubblico a cui \u00e8 destinato. La parola latineggiante \"indominus\", usata in questo caso come aggettivo, non esiste nella lingua latina.\nA grande scala \u00e8 stato disegnato con il corpo del Gigantosauro, ma aggiungendoci dettagli morfologici di particolare effetto presi dalle caratteristiche di altri dinosauri, come ornamentazioni sulla testa e un resistente osteoderma osseo sulla schiena caratteristici degli Abelisauridi. \u00c8 di colore grigio chiaro/bianco, come se fosse albino, con gli occhi rossi a taglio (come quelli di un Raptor). Il suo dorso, da dietro la testa fino alla coda, \u00e8 ricoperto da una pelle corazzata da cui spuntano sette file di spine cornee, proveniente dal Carnotauro, che lo rende immune anche ai colpi di armi da fuoco. Il suo cranio risulta essere un incrocio tra il teschio del Gigantosauro, del Majungasauro e del Rugops, con due corna piuttosto pronunciate sopra le orbite oculari, simili a quelle dell\"'Allosauro\", e denti frastagliati che s'incastrano tra loro. Gli sono state aggiunte inoltre strane strutture filamentose simili ad aculei, come quelle ritrovate nel \"Concavenator\", sui gomiti e sul collo, a mo' di cresta. Le zampe anteriori (piuttosto simili a quelle del \"Megaraptor\") sono snelle, molto sviluppate e dotate di tre dita con lunghi artigli falciformi, pi\u00f9 un quarto dito che funge da pollice opponibile, e gli permettono di afferrare le prede e camminare in posizione quadrupede. Come tutti i dinosauri del \"Jurassic World\", anche l'Indominus \u00e8 un esemplare femmina. Gli autori gli hanno attribuito un ruggito che raggiunge livelli tra i 140 e 160 decibel e in corsa pu\u00f2 raggiungere i 50\u00a0km/h.\nGrazie all'unione del DNA di creature tuttora viventi l'Indominus ha assunto caratteristiche anatomiche e sensoriali fuori dal comune: grazie al DNA di seppia (impiantatogli dai genetisti del Jurassic World, perch\u00e9 crescesse in fretta per essere pronta in poco tempo alla sua esposizione), l'animale \u00e8 in grado di mimetizzarsi, cambiando colore della pelle, tale da diventare quasi invisibile. Il DNA di raganella (impiantatogli dai genetisti del Jurassic World, in modo che si potesse abituare velocemente al clima dell'isola) gli consente la capacit\u00e0 di nascondere il proprio segnale termico e diventare invisibile ai rilevatori di calore; pu\u00f2 inoltre vedere e percepire i segnali termici come i serpenti. Nel film, Owen afferma che l'I-rex, essendo per natura imprevedibile e cresciuto in isolamento, abbia sviluppato un comportamento sociopatico instabile. Per esempio si dedica ad uccidere indiscriminatamente per divertimento, tanto da arrivare a spezzare il collo a un Anchilosauro e sterminare un intero gruppo di Apatosauri, o per scoprire quale sia il proprio posto nella catena alimentare. Claire aggiunger\u00e0 che ha divorato il suo stesso fratello (il che viene spiegato con l'utilizzo di DNA di Majungasauro, dinosauro a cui alcuni paleontologi attribuiscono pratiche di cannibalismo).\nCome se non bastasse, l'Indominus risulta essere estremamente intelligente (con l'escamotage del DNA di Raptor), riuscendo a intuire a cosa serva il chip di localizzazione impiantatogli, a capire come toglierselo e utilizzarlo per attirare i membri della sicurezza del Jurassic World in una trappola. L'avere in s\u00e9 il DNA di Raptor permette all'Indominus di comunicare con loro. Si scoprir\u00e0 che la creazione dell'I-rex era stata concepita con il secondo scopo di utilizzarlo come un'arma militare vivente. Alla fine i Raptor si ribellano a lui e tentano di sconfiggerlo, ma due di loro vengono uccisi. Mentre l'I-rex tenta di uccidere i protagonisti interviene il T-rex, liberato da Claire. I due carnivori combattono e l'I-rex sembra avere la meglio, ma viene assalito da Blue, il che permette all'altro predatore di rialzarsi e contrattaccare. Il T-rex e Blue combattono l'I-rex e, dopo essere stato ferito gravemente, viene spinto sul bordo della vasca del Mosasauro, che lo azzanna al collo e lo trascina sott'acqua, causandone la morte.\nColonna sonora.\nLa musiche di Jurassic World sono firmate da Michael Giacchino, che, oltre a scrivere nuovi temi, ha omaggiato anche la colonna sonora composta da John Williams nel 1993. L'album ufficiale della colonna sonora \u00e8 stato pubblicato il 9 giugno 2015.\nPromozione.\nLa promozione del film inizia a luglio 2014, quando al San Diego Comic-Con International viene portata la nuova Mercedes G63 AMG 6x6 con il logo di \"Jurassic World\". Inoltre, sempre al Comic-Con, viene venduto il primo artwork ufficiale disegnato da Mark Englert.\nIl 20 novembre 2014 viene lanciato il sito \"MasraniGlobal.com\", il sito fittizio della Masrani Global, la societ\u00e0 immaginaria che ha comprato la InGen.\nNello stesso giorno viene lanciato il sito \"JurassicWorld.com\", che inizialmente conteneva il countdown per il trailer (poi annullato perch\u00e9 diffuso online prima del previsto) e che poi si \u00e8 trasformato nel sito fittizio del parco, dove si possono consultare gli orari e le attrazioni, vedere i dinosauri disponibili e svolgere tante altre attivit\u00e0 interattive.\nInfine \u00e8 stato creato il sito ufficiale del film, \"JurassicWorldMovie.com\", contenente il trailer, le immagini ufficiali e la storia della produzione.\nQuasi giornalmente gli Universal Studios, attraverso vari social come Facebook, Twitter e Instagram, hanno promosso il film presentando alcune immagini che ritraggono membri del cast, foto del parco o immagini di dinosauri.\nTrailer e clip.\nIl 23 novembre 2014 \u00e8 stato distribuito il \"teaser trailer\". Il \"full trailer\" doveva essere inizialmente pubblicato il 27 novembre, ma in seguito \u00e8 stato distribuito online in tutte le lingue il 25 novembre. Il 1\u00ba febbraio 2015 \u00e8 stato mandato in onda il primo spot TV in occasione del Super Bowl, e successivamente il secondo spot TV \u00e8 stato mostrato durante il finale di \"The Walking Dead\", il 29 marzo. L'8 aprile durante la \"settimana delle anteprime\" degli MTV Movie Awards \u00e8 stata mostrata la prima clip dal film con protagonisti Owen Grady (Chris Pratt) e Claire Dearing (Bryce Dallas Howard). Il 20 aprile \u00e8 stato diffuso online il secondo \"full trailer\", che contiene molta pi\u00f9 azione, personaggi e soprattutto dinosauri rispetto ai precedenti.\nIl 23 aprile, durante \"The Ellen Show\", \u00e8 stata mostrata la seconda clip tratta dal film, che vede il protagonista Owen Grady (Chris Pratt) scappare dall'Indominus rex, che riesce a fuggire dal suo recinto fortificato. Lo stesso giorno, al \"Cinemacon\" tenutosi a Las Vegas \u00e8 stato mostrato un nuovo trailer esteso con molte scene inedite. Il 1\u00ba maggio \u00e8 stata diffusa online una \"featurette\" esclusiva che, oltre a contenere molte nuove scene dal film, contiene le interviste ai membri del cast (Chris Pratt, Bryce Dallas Howard, Ty Simpkins) e ai produttori Steven Spielberg e Frank Marshall.\nIl 5 e il 10 maggio sono andati in onda rispettivamente il terzo e il quarto spot TV, durante i \"playoff\" dell'NBA. L'11 maggio sono andati in onda il quarto, il quinto, e il sesto spot TV. Il 13, il 14 e il 16 maggio sono stati diffusi online il settimo, l'ottavo, il nono e il decimo spot TV. Il 18 maggio sono stati diffusi online l'undicesimo spot TV e una featurette esclusiva dalla Mercedes-Benz che, oltre a contenere molte nuove scene dal film, contiene uno sguardo al set e a tutti i veicoli Mercedes del film. Il 21 maggio sono stati diffusi online il dodicesimo, il tredicesimo e il quattordicesimo spot TV. Il 22 maggio \u00e8 stato diffuso il quindicesimo spot TV totalmente incentrato sull'Indominus rex, dove vengono mostrate alcune nuove scene su questo dinosauro, antagonista della storia, incluso il momento della schiusa del suo uovo.\nSempre il 22 maggio \u00e8 stata mostrata la terza clip tratta dal film in cui Simon Masrani (Irrfan Khan), il proprietario del parco, e Claire Dearing (Bryce Dallas Howard) parlano del potenziale che pu\u00f2 avere l'Indominus rex per attirare il pubblico. Il 23 e 24 maggio sono stati diffusi online gli spot TV numero 16, 17, 18 e lo spot esteso della nascita dell'Indominus rex. Il 26 maggio sono stati diffusi il ventesimo spot TV e una nuova featurette, entrambi contenenti molte nuove scene inedite del film, in particolar modo sui \"Velociraptor\" e sull\"Indominus rex\". Il 26 maggio \u00e8 stato rilasciato il ventunesimo spot TV che vede moltissime scene dei raptor di Owen. Il 27 maggio \u00e8 stata diffusa online da Yahoo Movies la quarta clip, che mostra Owen calmare i Raptor mentre stanno per divorare un'inserviente, e il 29 maggio \u00e8 stata diffusa la quinta clip ambientata nella Sala Controllo mentre lo staff cerca di riprendere il controllo dell'Indominus rex.\nIl 1\u00ba giugno sono stati diffuso online lo spot TV 23 e 24, una \"featurette\" sul regista Colin Trevorrow e una sul Samsung Innovation Center e una nuova clip, che mostra Owen e Claire discutere sul nome del dinosauro ottenuto dalla combinazione genetica. Il 3 giugno sono stati diffusi online lo spot TV numero 25 e due clip, una con protagonista Owen Grady che libera i \"velociraptor\" nella giungla, e l'altra vede i giovani Zach e Gray nella Girosfera attaccati dall\"Indominus rex\".\nDistribuzione.\nIn origine \"Jurassic World\" era previsto ad uscire nell'estate 2005, ma rimase in \"development hell\" per oltre un decennio per le numerose revisioni della sceneggiatura. Sarebbe poi dovuto uscire definitivamente nelle sale il 4 giugno 2014, ma la sua uscita \u00e8 stata rimandata all'anno seguente. \u00c8 stato distribuito in Italia a partire dall'11 giugno 2015, mentre negli Stati Uniti dal 12 giugno.\nIl 13 agosto, gli Universal Studios annunciano il ritorno nelle sale statunitensi del film a partire dal 28 agosto 2015, per una sola settimana, in versione IMAX 3D.\nAccoglienza.\nIncassi.\nNei primi tre giorni di programmazione la pellicola ha incassato globalmente 511 milioni di dollari. Nel secondo weekend di programmazione \u00e8 arrivato a incassare globalmente 981 milioni di dollari. Il 24 giugno, a 13 giorni dall'uscita al cinema, il film ha incassato 1 miliardo di dollari, classificandosi (per pochi mesi) come il film di maggiore incasso dell'anno e terzo film con maggiori incassi nella storia del cinema.\nSenza tenere conto del tasso d'inflazione, il film diventa inoltre il capitolo di maggiore incasso del franchise, superando il primo capitolo del 1993, che con 920 milioni di dollari incassati era diventato il maggior successo cinematografico dell'epoca.\n\"Jurassic World\" ha incassato $ in Nord America e $ nel resto del mondo, di cui 14.680.892 Euro in Italia, per un totale mondiale di $, piazzandosi momentaneamente al sesto posto tra i film con maggiori incassi nella storia del cinema. Il film ha superato anche il miliardo di dollari incassati fuori dagli Stati Uniti, diventando il quarto film a raggiungere questo traguardo dopo \"Titanic\", \"Avatar\" e \"Fast &amp; Furious 7\". In Italia si \u00e8 piazzato al settimo posto nella classifica degli incassi nazionali della stagione 2014/2015; calcolando gli incassi nazionali dell'anno Solare 2015, il film slitta all'undicesimo posto considerato il maggiore successo di \"Minions\", \"\" e \"Inside Out\", tutti con un incasso al di sopra dei 20 milioni di Euro.\nDopo il successo di \",\" ', e ', il film \u00e8 passato al sesto posto nella classifica mondiale.\nCritica.\n\"Jurassic World\" \u00e8 stato accolto con recensioni generalmente positive. Dalla pagina di \"Rotten Tomatoes\": \"\"Jurassic World\" non avr\u00e0 l'inventiva o l'impatto del film originale, ma funziona a tutti gli effetti come un popcorn thriller intrattenitivo e visualmente abbagliante.\" Ha un indice di gradimento del 71%, il che lo rende il sequel di \"Jurassic Park\" pi\u00f9 positivamente accolto sul sito, in confronto a \"Il mondo perduto - Jurassic Park\" (che detiene il 53%) e \"Jurassic Park III\" (che invece ha il 50%). Diversa invece la situazione su Metacritic, dove ha una media non del tutto sufficiente considerato il 59/100 sulla base di 49 recensioni, che oscillano tra pareri piuttosto entusiasti e altri nettamente negativi.\nNella sua recensione per il \"The Guardian\", Peter Bradshaw diede al film 4 stelle su 5 definendolo: \"Uno spettacolo estivo straordinariamente godibile ed eccitante\" e \"Arguto, buffo e ridicolo nel modo corretto\".\nContrariamente, la \"Associated Press\" diede al film 2/5 definendolo \"Brutto e troppo saturato\" ed eccessivo l'accanimento dei dinosauri, affermando che non cattura il senso di meraviglia, l'arguzia e il suspense del film originale, criticando anche la computer grafica. Nonostante ci\u00f2, la colonna sonora e le performance di Pratt e della Howard sono state apprezzate.\nIl \"Wall Street Journal\" invece stronc\u00f2 totalmente la pellicola, sottolineando molte incongruenze logiche che non rispettano determinati canoni stabiliti dall'universo narrativo su cui il film si fonda, portando cos\u00ec la recensione a intitolarsi \"gettando nella spazzatura un franchise\".\nOpere derivate.\nVideogiochi.\n\u00c8 stato annunciato un videogioco sviluppato da Traveller's Tales chiamato \"LEGO Jurassic World\", che \u00e8 uscito l'11 giugno, in contemporanea con il film, e che segue non solo gli eventi di \"Jurassic World\", ma anche quelli di tutti gli altri film della serie di \"Jurassic Park\" in versione \"mattoncini\" LEGO.\nIl Jurassic World \u00e8 uno dei tanti mondi esplorabili nel videogioco \"LEGO Dimensions\", sbloccabile acquistando il Pacchetto Squadra di Jurassic World.\nLa Ludia Inc. ha sviluppato un gioco (simile a \"Jurassic Park Builder\") intitolato \"\", in cui i giocatori dovranno seguire le missioni dei protagonisti del film e potranno costruire il proprio parco di dinosauri. Il gioco \u00e8 stato distribuito il 29 aprile per iOS (dispositivi Apple), e l'11 maggio per le altre piattaforme Google Play (dispositivi Android) e Amazon.\nMerchandising.\nLa Hasbro ha realizzato un'intera linea di giocattoli basata sul film, tra cui una vasta serie di action figure, peluche e set con i protagonisti e i dinosauri del lungometraggio, compreso l\"'Indominus rex\". La Jada Toys ha realizzato 6 veicoli radiocomandati che si ispirano ai veicoli visti in \"Jurassic World\" e ad alcuni veicoli di Jurassic Park. La LEGO ha inoltre realizzato una linea tematica composta da 6 nuovi set dedicati a \"Jurassic World\", con l'incarnazione in mattoncini dei protagonisti, dinosauri, veicoli e ambienti del film. Tali oggetti da merchandising sono stati distribuiti nei negozi italiani a partire da met\u00e0 maggio 2015.\nSerie LEGO.\nDal film sono state tratte numerose serie animate in versione LEGO, che comprendono il cortometraggio ' (2016), lo special televisivo di due parti ', e una miniserie televisiva dal titolo \"\" (2020).\nSerie animata.\nNel giugno 2019, Netflix ha annunciato una serie animata basata sul film, intitolata \"Jurassic World - Nuove avventure\" (\"Jurassic World: Camp Cretaceous\"). La serie \u00e8 stata co-prodotta tra DreamWorks Animation e Netflix, e distribuita sulla nota piattaforma dal 18 settembre 2020.\nSequel.\nIl regista Colin Trevorrow, in un'intervista alla rivista Empire, ha confermato la possibilit\u00e0 di produrre nuovi titoli del \"franchise\": \u00abAbbiamo discusso molto dei sequel. Volevamo creare qualcosa che fosse un po' meno arbitrario ed episodico, qualcosa che potrebbe unire tutti i sequel per essere visti come una storia unica e completa.\u00bb. Con questi presupposti, Trevorrow ha detto che i personaggi di questo film possono ritornare anche in eventuali sequel. Tra questi parl\u00f2 in particolare di Omar Sy, dicendo che: \u00ab\u00c8 essenzialmente il migliore amico di Chris Pratt. Lavorano insieme e hanno alcune scene d'azione piuttosto belle insieme. Volevamo creare un rapporto che fosse memorabile e che possa potenzialmente portare a film futuri\u00bb.\nColin Trevorrow ha dichiarato che, se ci sar\u00e0 un \"sequel\", non si occuper\u00e0 della regia: \u00abPenso che sia giusto affidarlo ad un altro regista. Non \u00e8 come un supereroe della Marvel, che ha un nuovo antagonista per ogni episodio. \u00c8 come per la saga di \"Star Wars\": autori differenti possono dare un'impronta diversa ad ogni film. Per quanto l'uomo, ogni volta che abusa della propria intelligenza per piegare la natura ai suoi bisogni, possa apparire il vero cattivo, lo scontro rimane sempre tra dinosauri ed esseri umani. Serve una nuova visione per portare davvero qualcosa di originale altrimenti non vale la pena di girarlo. Sarei comunque coinvolto in qualche modo, ma non come regista.\u00bb.\nIl 10 giugno Ty Simpkins ha confermato di essere stato contattato per un seguito di \"Jurassic World\", mentre il 13 giugno Chris Pratt ha detto di aver firmato per un numero non definito di \"sequel\".\nIl 23 luglio 2015 gli Universal Studios hanno confermato un sequel di \"Jurassic World\" previsto per il 22 giugno 2018. Il 22 giugno 2017 \u00e8 stato diffuso il poster e svelato il titolo del sequel: \"Jurassic World - Il regno distrutto\" (\"Jurassic World: Fallen Kingdom\"). e sar\u00e0 diretto da Juan Antonio Bayona."}
{"id": "5218070", "revid": "1573940", "url": "https://it.wikipedia.org/wiki?curid=5218070", "title": "Palazzo Grimani (Padova)", "text": "Palazzo Grimani \u00e8 un palazzo di Padova, eretto su preesistenze medievali per volere della famiglia Grimani dai Servi a partire dal 1561 accanto al di poco precedente palazzo Zacco al Pr\u00e0. \nGli edifici gotici vennero risistemati ed unificati su progetto di Giovanni Antonio Rusconi, poi conclusi in chiave monumentale tra il 1621 ed il 1630 ad opera di Francesco Contin. Nel cantiere si inser\u00ec, per volere di Antonio Grimani dei Servi, l'architetto berniniano Mattia de Rossi che nel 1671 propose i progetti per un grandioso ampliamento dell'edificio, triplicandone l'estensione con una monumentale facciata di 87 metri, giungendo quindi a lambire il monastero della Misericordia. Il triplice affaccio avrebbe permesso l'esistenza di un salone a T nel palazzo esistente e - vera novit\u00e0 del progetto - di una lunga galleria alla francese (57 metri) che si sarebbe teatralmente affacciata sull'invaso del \"Pra' della Valle\". Il progetto del de Rossi non trov\u00f2 compimento ma fu sicuramente fondamentale per gli sviluppi dell'architettura barocca nei territori della Dominante."}
{"id": "5218073", "revid": "916580", "url": "https://it.wikipedia.org/wiki?curid=5218073", "title": "Pagurus calidus", "text": ""}
{"id": "5218080", "revid": "110157", "url": "https://it.wikipedia.org/wiki?curid=5218080", "title": "Coppa Italia Dilettanti Campania 2001-2002", "text": "La Coppa Italia Dilettanti Campania 2001-2002 \u00e8 stata l'undicesima edizione della Coppa Italia Dilettanti Campania, e vide la vittoria della Boys Caivanese che ha battuto in finale il Solofra. Per la Boys Caivanese si \u00e8 trattato del secondo titolo.\nSedicesimi di finale.\nAndata 26/09/2001 - Ritorno 10/10/2001\nOttavi di finale.\nAndata 31/10/2001 - Ritorno 15/11/2001\nQuarti di finale.\nAndata 05/12/2001 - Ritorno 19/12/2001\nSemifinali.\nAndata 09/01/2002 - Ritorno 23/01/2002"}
{"id": "5218082", "revid": "392684", "url": "https://it.wikipedia.org/wiki?curid=5218082", "title": "Luis E. Gonz\u00e1lez", "text": ""}
{"id": "5218084", "revid": "392684", "url": "https://it.wikipedia.org/wiki?curid=5218084", "title": "Evan Barr", "text": ""}
{"id": "5218085", "revid": "124123", "url": "https://it.wikipedia.org/wiki?curid=5218085", "title": "Pierre Virion", "text": "Biografia.\nVirion ha aiutato il presbitero Ernest Jouin nella rivista internazionale \"Revue internationale des soci\u00e9t\u00e9s secr\u00e8tes\" sotto gli pseudonimi di \"J. Boicherot\" e \"LEFRANCOIS\" e i giornali \"Le Corporatisme, Aspects de la France, La Pens\u00e9e Catholique, \u00c9crits de Paris y Les Amis de Jeanne d'Arc\".\nHa fondato l\"'Association des Amis Universelle de Jeanne d'Arc\" con il generale Maxime Weygand."}
{"id": "5218086", "revid": "392684", "url": "https://it.wikipedia.org/wiki?curid=5218086", "title": "Maria A. Barucci", "text": ""}
{"id": "5218100", "revid": "298229", "url": "https://it.wikipedia.org/wiki?curid=5218100", "title": "Jos\u00e9 da Concei\u00e7\u00e3o", "text": "Biografia.\nEra nativo del quartiere di Olaria di Rio de Janeiro; il suo sogno era di essere un ingegnere, ma divent\u00f2 atleta dopo aver vinto una competizione. Mor\u00ec assassinato nel 1974."}
{"id": "5218103", "revid": "6923", "url": "https://it.wikipedia.org/wiki?curid=5218103", "title": "Koei Tecmo Games", "text": " \u00e8 un'azienda fondata nel 2010 dall'unione delle due filiali giapponesi di Koei e Tecmo, gi\u00e0 parte dalla Koei Tecmo Holdings dal 2009. L'azienda continua a lavorare nello sviluppo e distribuzione nel settore videoludico utilizzando i marchi Koei e Tecmo per questioni di marketing, anche se queste due aziende non esistono pi\u00f9 singolarmente.\nStoria.\nIn seguito all'unione delle societ\u00e0 Koei e Tecmo nel 2009 fu istituita una holding per gestire le diverse filiali internazionali preesistenti. Durante il processo di riorganizzazione molte filiali delle due societ\u00e0 furono unite, come quelle in Europa e Nordamerica, sotto il nuovo nome Koei Tecmo Europe e Koei Tecmo America, mentre le divisioni principali in Giappone furono lasciate separate. Nel 2010 \u00e8 stato avanzando il progetto di unire le due divisioni giapponesi in un'unica filiale, inaugurata il 1\u00ba aprile 2011 con il nome Koei Tecmo Games. Anche se le due societ\u00e0 non esistono pi\u00f9 a livello legale, i loro nomi vengono ancora usati per indicare l'autore del prodotto creato.\nNell'ottobre 2014, Gust, precedentemente filiale di Koei Tecmo Holding, \u00e8 stata spostata sotto il controllo della Koei Tecmo Games con il nome Gust Nagano Development Group.\nDivisioni di sviluppo.\nIchigaya Development Group 1.\nL'Ichigaya Development Group 1 \u00e8 stato creato nel 2013 in seguito alla riorganizzazione del Team Ninja, storica divisione di sviluppo della Tecmo, nata nel 1995 per opera di Tomonobu Itagaki. Il capo attuale \u00e8 Y\u014dsuke Hayashi e le serie di cui si occupa principalmente sono \"Dead or Alive\" e il reboot di \"Ninja Gaiden\".\nIchigaya Development Group 2.\nL'Ichigaya Development Group 2, anch'esso creato nel 2013, \u00e8 gestito da Keisuke Kikuchi e sviluppa le serie \"Project Zero\" e \"Deception\".\nNel 2007 Kikuchi \u00e8 stato a capo del Team Tachyon della Tecmo, il cui nome fa riferimento ad un'ipotetica particella pi\u00f9 veloce della luce, il tachione. I membri principali erano Keisuke Kikuchi (gi\u00e0 produttore di \"Rygar\", \"Project Zero\" e \"Deception\") e Kohei Shibata. Altri titolo sviluppati dal team erano \"Undead Knights\", \"Quantum Theory\", \"\" e \"Super Swing Golf Season 2\".\nGust Nagano Development Group.\nIl Gust Nagano Development Group \u00e8 stato istituito il 1\u00ba ottobre 2014 sulle basi dell'azienda Gust, acquisita dalla Koei Tecmo Holdings nel 2011 e divenuta parte della Koei Tecmo Games nel 2014.\nLa divisione sviluppa le serie \"Atelier\" e \"Ar tenelico\".\nOmega Force.\nL'Omega Force (\u03c9-Force) \u00e8 un team di sviluppatori proveniente dalla Koei, famoso per la creazione e lo sviluppo della serie \"Warriors\" e \"Dynasty Warriors\". Hanno lavorato anche a giochi come \"Destrega\", ', ', \"Fatal Inertia\", ' e '.\nRuby Party.\nIl Ruby Party \u00e8 specializzato in un genere chiamato \"neoromance\", un tipo di giochi di simulazione di appuntamenti per ragazze con missioni facoltative aggiuntive. Esempi di questo genere includono la serie \"Angelique\", prodotta dal 1994 e \"Harukanaru toki no naka de\", portato al successo da diversi sequel e serie TV anime derivate. Un'altra serie \u00e8 \"Kin'iro no corda\", che conta anch'essa diversi sequel ed adattamenti in anime e manga.\nLievo Studio.\nLievo Studio \u00e8 una divisione di sviluppatori focalizzati sulla creazione di videogiochi online. Hanno sviluppato \"Dead or Alive Online\"."}
{"id": "5218106", "revid": "392684", "url": "https://it.wikipedia.org/wiki?curid=5218106", "title": "Albert K\u00f6nig", "text": ""}
{"id": "5218108", "revid": "1573940", "url": "https://it.wikipedia.org/wiki?curid=5218108", "title": "Tropiometra", "text": "Tropiometra \u00e8 un genere di echinodermi crinoidi, unico genere della famiglia Tropiometridae.\nTassonomia.\nComprende le seguenti specie:"}
{"id": "5218109", "revid": "21880", "url": "https://it.wikipedia.org/wiki?curid=5218109", "title": "Tropiometridae", "text": ""}
{"id": "5218110", "revid": "287204", "url": "https://it.wikipedia.org/wiki?curid=5218110", "title": "Kerchak", "text": "Kerchak \u00e8 un personaggio immaginario del romanzo \"Tarzan delle Scimmie\", e dei film tratti da questo, compreso il classico Disney. \u00c8 uno scimmione mangano (specie inventata, ribattezzata \"grandi scimmie\" nella traduzione italiana), nel cui branco cresce Tarzan.\nRomanzo.\nKerchak \u00e8 il capo della sua trib\u00f9 di scimmie mangani nella foresta pluviale africana, vicino alla zona costiera (appartenente all'Angola, sul finire del XIX secolo), che d\u00e0 sull'Atlantico. Brutale e crudele, \u00e8 spesso soggetto ad attacchi d'ira ed \u00e8 temuto da tutti gli animali (comprese femmine e piccoli della sua specie) tranne da Tantor l'elefante; in una di queste sfuriate, provoca la fuga di Kala, una scimmia del branco, il cui cucciolo le cade da un albero, morendo. Intanto i coniugi Greystoke, cio\u00e8 gli inglesi coloniali John William e Alice, dopo essere stati abbandonati dall'equipaggio, arrivano nella foresta dove costruiscono una capanna. Qui un mangano attacca Alice, che ha da poco partorito e riesce a salvarsi uccidendo la scimmia, ma morendo poi lei stessa per un infarto. Kerchak, per vendicarsi, parte con i mangani all'assalto della capanna ed uccide brutalmente Lord Greystoke, lacerandolo e squartandolo, ma il neonato viene salvato da Kala, che vuole adottarlo come figlio dopo aver perso il suo scimmiotto a causa dell'attacco d'ira di Kerchak. Il neonato viene chiamato Tarzan, anche se Kerchak e Tublat (il compagno di Kala, violento come il capobranco) non lo vedono di buon occhio. Mentre Tarzan cresce, impara a difendersi da Kerchak e dagli altri mangani con l'uso dei lacci di liane e di un coltello, che ha recuperato dalla capanna; con l'arma uccide Tublat che aveva attaccato Kala, la quale voleva difendere Tarzan dall'assalto del compagno. Tuttavia Tarzan non riesce ad impedire ai nativi Uasiri di uccidere sua madre adottiva, perci\u00f2 li stermina per vendetta, ed usando le frecce avvelenate che ha rubato loro, uccide la sua nemica Sabor, la leonessa. Quando Tarzan mostra il cadavere della belva ai mangani, Kerchak infuriato lo sfida, ma finisce ucciso dal coltello di Tarzan e quest'ultimo diviene cos\u00ec re delle scimmie, vendicando a sua insaputa suo padre e tutti i cuccioli di scimmia morti.\nFilm.\nKerchak appare anche nei numerosi film dedicati al romanzo, ma a volte sostituito. In tutti i film \u00e8 sempre brutale e crudele, tranne nella versione Disney e nel film \"Greystoke - La leggenda di Tarzan, il signore delle scimmie\" del 1984.\nVersione Disney.\nNella versione cinematografica disneyana del 1999, Kerchak, come tutto il suo branco, non \u00e8 un mangano, ma semplicemente un gorilla; essendo assente Tublat, \u00e8 lui il padre adottivo di Tarzan. Non \u00e8 l'antagonista animale ed \u00e8 diverso di carattere: \u00e8 un buon capo per i suoi gorilla e protegge maschi, femmine e cuccioli con tutte le sue forze, anche a rischio di essere travolto dagli elefanti. Ha un'indole molto austera, ed anche se lo dimostra poco , \u00e8 anche molto altruista. Kala \u00e8 la sua compagna ed hanno avuto un figlio, il quale viene per\u00f2 ucciso dal leopardo Sabor, vero antagonista animale, che uccide anche i genitori del neonato Tarzan, appena naufragati l\u00ec. A inizio film lo si vede giocare serenamente col figlio, mostrando di essere stato pi\u00f9 felice una volta, ma la morte del figlio lo ha reso il gorilla chiuso, a tratti freddo e severo che conosciamo, spingendolo a non considerare Tarzan come proprio figlio. Quando Kala, dopo uno scontro con Sabor, trova Tarzan, Kerchak non lo accetta come nuovo arrivato ma, per mitigare il dolore della sua compagna e sostituire il loro cucciolo morto, acconsente. Durante i 20 anni di crescita di Tarzan, Kerchak \u00e8 sempre molto duro nei suoi riguardi. Tuttavia sembra cambiare opinione quando Tarzan uccide in duello Sabor. Ma quando vede arrivare nella giungla dei nuovi umani, diventa ostile ed intima a Tarzan di stare lontano da loro. Quando scopre che Tarzan ha portato i tre umani (Jane, suo padre e Clayton, antagonista umano) alla sua tana lo caccia dal branco per tradimento. Clayton, ingannando Tarzan, arriva ad attaccare i gorilla per ingabbiarli ed arricchirsi. Ma Tarzan, Jane, suo padre e gli animali combattono i bracconieri di Clayton e liberano Kerchak e gli altri gorilla. Ma nel tentativo di proteggere Tarzan, Kerchak viene fucilato dal malvagio Clayton. Dopo il duello tra Tarzan e Clayton, in cui quest'ultimo muore accidentalmente, Kerchak, ormai morente per lo sparo, accetta finalmente Tarzan come figlio e gli affida la sicurezza del branco, nominandolo nuovo capo dei gorilla. Morto Kerchak, Tarzan decider\u00e0 di rimanere in Africa per i gorilla, cos\u00ec Jane sceglier\u00e0 di rimanere con lui l\u00ec ed anche suo padre decide di restare in Africa.\nAltre apparizioni disneyane.\nKerchak appare anche nel midquel \"Tarzan 2\", quando Tarzan \u00e8 ancora adolescente e minorenne.\nCompare nella serie TV \"La leggenda di Tarzan\", ma solo durante flashback o ricordi, poich\u00e9 essa funge da sequel al primo film: in questa serie si vede anche che Kerchak esili\u00f2 un gorilla crudele, Tublat (nel romanzo originale il vero compagno di Kala), ed ora che non c'\u00e8 pi\u00f9, Tublat torna alla carica per prendere il suo posto. Qui Tarzan replica in qualche modo Kerchak poich\u00e9 in un episodio Jane vuole adottare un cucciolo di leopardo e lui si oppone, come Kerchak si oppose all'adozione di Tarzan stesso da parte di Kala.\nNel film del 2013, Kerchak ha un ruolo quasi marginale, e compare per poco tempo; all'inizio \u00e8 il benevolo capobranco dei gorilla di montagna, e un suo simile, Tublat (che in questa versione \u00e8 l'antagonista minore anzich\u00e9 l'opposto) lo sfida al fine di decidere chi sar\u00e0 il maschio alfa. Inizialmente \u00e8 Kerchak ad avere la meglio, ma appena si volta verso il branco il suo rivale lo colpisce in testa con un masso, uccidendolo."}
{"id": "5218111", "revid": "72811", "url": "https://it.wikipedia.org/wiki?curid=5218111", "title": "Koei Tecmo", "text": ""}
{"id": "5218124", "revid": "1406147", "url": "https://it.wikipedia.org/wiki?curid=5218124", "title": "Associazione Sportiva Biellese 1969-1970", "text": "Questa voce raccoglie le informazioni riguardanti l'Associazione Sportiva Biellese nelle competizioni ufficiali della stagione 1969-1970."}
{"id": "5218126", "revid": "392684", "url": "https://it.wikipedia.org/wiki?curid=5218126", "title": "M. de Pascual", "text": ""}
{"id": "5218128", "revid": "880827", "url": "https://it.wikipedia.org/wiki?curid=5218128", "title": "Pro-Cathedral of Saint Peter and Saint Paul", "text": ""}
{"id": "5218144", "revid": "392684", "url": "https://it.wikipedia.org/wiki?curid=5218144", "title": "R. Rajamohan", "text": ""}
{"id": "5218147", "revid": "599523", "url": "https://it.wikipedia.org/wiki?curid=5218147", "title": "Per una lira/Dolce di giorno", "text": ""}
{"id": "5218149", "revid": "984922", "url": "https://it.wikipedia.org/wiki?curid=5218149", "title": "Aberdeenshire (tradizionale)", "text": "Aberdeenshire o contea di Aberdeen (in lingua scots: \"Coontie o Aiberdeen\", in gaelico scozzese: \"Siorrachd Obar Dheathain\") \u00e8 una contea di registrazione della Scozia. Questa area, ad esclusione della citt\u00e0 di Aberdeen stessa, \u00e8 anche un'area di luogotenenza della Scozia.\nFino al 1975, Aberdeenshire era una delle contee della Scozia, governata da un consiglio di contea dal 1890. I confini della contea furono modificati da commissari nominati con la legge del 1889 sul governo locale scozzese, che istitu\u00ec i consigli di contea. Nel 1900 il capoluogo Aberdeen divenne una citt\u00e0-contea e pertanto fu rimossa dal territorio della contea stessa. L'Aberdeenshire confinava con il Kincardineshire, Angus e Perthshire a sud, Inverness-shire e Banffshire ad ovest, e con il Mare del Nord a nord e ad est. La linea costiera era di 105 km.\nLo stemma del Consiglio della contea di Aberdeen fu assegnato nel 1890; i quattro quarti rappresentano le aree di Buchan, Mar, Garioch e Strathbogie.\nNel 1975 l'amministrazione locale scozzese fu ulteriormente riorganizzata in un sistema a due livelli di regioni e distretti. L'Aberdeenshire, insieme alla citt\u00e0 di Aberdeen, Banffshire, Kincardineshire e gran parte della contea di Moray furono unite per formare la regione dei Grampiani, e l'ex contea fu suddivisa tra i distretti della citt\u00e0 di Aberdeen, Banff and Buchan, Gordon, e Kincardine and Deeside.\nNel 1996 vi fu la seconda riorganizzazione del sistema di governo locale scozzese per formare un unico livello di aree unitarie. Il nome scelto torn\u00f2 ad essere quello dell'Aberdeenshire, che oggi ha confini differenti.\nL'area della contea tradizionale dell'Aberdeenshire \u00e8 collinosa, e da sud-ovest, presso il centro della Scozia, i Monti Grampiani si dividono in vari rami, principalmente verso nord-est."}
{"id": "5218150", "revid": "3732", "url": "https://it.wikipedia.org/wiki?curid=5218150", "title": "Il Guerin Meschino (periodico)", "text": "Il Guerin Meschino \u00e8 stato un periodico satirico e umoristico illustrato fondato nel 1882 nella Milano della scapigliatura. \nStoria.\nCome numerosi altri giornali umoristici, nacque a tavolino per iniziativa di alcuni giovani intellettuali: il poeta Carlo Borghi che ne fu il finanziatore, il critico teatrale Giovanni Pozza e suo fratello Francesco, l'avvocato Filippo Bordini, Guido Pisani, architetto e primo illustratore, e Luigi Filippo Bolaffio. Il primo numero, ma con la dicitura \"secondo numero\", usc\u00ec a Milano la domenica del 12 febbraio 1882 e la pubblicazione cess\u00f2 nel 1950. Trasse il nome dal romanzo cavalleresco medievale di Andrea da Barberino.\nPer una serie di circostanze personali, molti dei primi ideatori dell'impresa si allontanarono dal giornale e del gruppo originario rimase solamente Francesco Pozza che diresse il 'Guerino' ininterrottamente sino al 1921 (anno della sua morte) custodendo e partecipando ai collaboratori lo spirito originario della pubblicazione. \nTale spirito era orientato ad una disposizione burlesca, coniugata con principi di conservazione politica e sociale. \nQuesta combinazione, relativamente anomala in un foglio umoristico, garant\u00ec al giornale la costante attenzione di un pubblico colto e moderato.\nBench\u00e9 alieno da ogni forma di opposizione, il giornale evit\u00f2 tuttavia con destrezza il duplice rischio del servilismo e dell'insipienza; fu sempre mordace ma obiettivamente conservatore. Questa circostanza, per esempio, emerse con chiarezza nei giorni del maggio 1898, quando ai collaboratori del \"Guerino\" sfugg\u00ec interamente il significato politico dei disordini milanesi duramente repressi con lo stato d'assedio. In quei drammatici giorni, infatti, il giornale non trov\u00f2 di meglio che ironizzare sulla fuoriuscita di molti responsabili della sommossa in Svizzera, definita per l'occasione la terra di \"Guglielmo Hotel\".\nIl \"Guerino\" fu attirato inevitabilmente nell'orbita fascista, malgrado qualche tardivo scrupolo, specie dopo il delitto Matteotti. Bisogna sottolineare, d'altro canto, che fu uno dei pochissimi giornali satirici, o anche solo umoristici, che sopravvissero alle restrizioni imposte dal regime di Mussolini alla libert\u00e0 di stampa.\nLa lista dei collaboratori del \"Guerin\" fu lunga; per compilarla \u00e8 necessario affidarsi in buona misura a testimonianze esterne, dal momento che il giornale amava presentarsi al pubblico in veste per lo pi\u00f9 anonima, una circostanza, del resto, largamente condivisa dalla gran parte della stampa umoristica.\nSi devono senz'altro fare i nomi del conte Arrivabene, specializzato nelle parodie di Giosu\u00e8 Carducci (ribattezzato dal giornale Crosu\u00e8 Quartucci) e di Renato Simoni, versato invece nel rifacimento del verso dannunziano. La parodia poetica fu molto coltivata dal \"Guerino\": oltre ai nominati Carducci e D'Annunzio vi si potevano infatti trovare versi ricalcati sui modelli del Petrarca, dell'Ariosto, del Tasso, dell'Arcadia, del Parini, del Foscolo, del Leopardi, del Giusti, del Manzoni e naturalmente del Porta, complice il dialetto meneghino. Le parodie dantesche erano a cura di Francesco Pozza. Altri collaboratori furono Augusto Barattani, Carlo Bertolazzi, Sergio Corazzini, Arnaldo Fraccaroli, Luigi Illica, Ettore Janni, Gustavo Macchi, Mascagni, Giuseppe Pessina, Gerolamo Sala.\nGli illustratori furono, fra gli altri, oltre al gi\u00e0 nominato Guido Pisani, Giovanni Manca, Campi, Facchinetti, Pippo Ranci, Luigi Conconi, Amero Cagnoni, Aldo Mazza."}
{"id": "5218154", "revid": "101320875", "url": "https://it.wikipedia.org/wiki?curid=5218154", "title": "Esposizione centennale delle arti, della manifattura e dei prodotti del suolo e delle miniere di Filadelfia (1876)", "text": "L'Esposizione centennale delle arti, della manifattura e dei prodotti del suolo e delle miniere (ufficialmente \"Centennial Exhibition of Arts, Manufactures and Products of the Soil and Mine\") si \u00e8 tenuta nel 1876 a Filadelfia verso la fine della presidenza di Ulysses S. Grant. L'occasione per l'organizzazione dell'esposizione fu data dal centenario dell'indipendenza degli Stati Uniti d'America e della dichiarazione del 4 luglio 1776, che fu firmata proprio nella citt\u00e0 organizzatrice. \u00c8 stata la seconda esposizione universale organizzata su suolo statunitense, la prima fu la Exhibition of the Industry of All Nations di New York del 1853.\nL'esposizione di Philadelphia segn\u00f2 una rivoluzione nelle modalit\u00e0 di organizzazione di questo genere di manifestazione in quanto per la prima volta le esposizioni non vennero organizzate in un unico edificio centrale, ma suddivise in cinque padiglioni organizzati per tema: il padiglione centrale, il padiglione delle arti, quello dei macchinari, dello dedicato all'orticoltura e il padiglione dell'agricoltura. Ai cinque principali si aggiungevano circa 200 padiglioni organizzati dagli stati federati, dalle Nazioni ospiti e da aziende private.\nTra le innovazioni pi\u00f9 importanti, vennero presentate invenzioni che segneranno il futuro: il telefono di Alexander Graham Bell, il telegrafo di Thomas Alva Edison, la macchina da scrivere di Eliphalet Remington e il ketchup di Henry John Heinz.\nPost-Expo.\nIl padiglione delle arti (\"Memorial Hall\") \u00e8 l'unico edificio costruito durante le esposizioni definite storiche che \u00e8 tuttora in uso. Immediatamente dopo la manifestazione ospit\u00f2 il \"Pennsylvania Museum\" ed al giorno d'oggi ospita il Please Touch Museum che si propone di educare i bambini tramite l'interattivit\u00e0."}
{"id": "5218157", "revid": "767487", "url": "https://it.wikipedia.org/wiki?curid=5218157", "title": "Derthona Foot Ball Club 1969-1970", "text": "Questa voce raccoglie le informazioni riguardanti il Derthona Foot Ball Club nelle competizioni ufficiali della stagione 1969-1970.\nStagione.\nNella stagione 1969-70 il Derthona ha disputato il girone A del campionato di Serie C, con 33 punti si \u00e8 piazzato in quindicesima posizione di classifica, il torneo \u00e8 stato vinto con 57 punti dal Novara che ha ottenuto la promozione in Serie B."}
{"id": "5218158", "revid": "110157", "url": "https://it.wikipedia.org/wiki?curid=5218158", "title": "Coppa Italia Dilettanti Campania 1991-1992", "text": "La Coppa Italia Dilettanti Campania 1991-1992 \u00e8 stata la prima edizione della Coppa Italia Dilettanti Campania, e vide la vittoria della Frattese che ha battuto in finale la . La A.S. Frattese \u00e8 stata in seguito radiata dalla FIGC dopo gli incidenti della partita Torrecuso-A.S.Frattese dell'8/03/1992. Al suo posto \u00e8 stata ammessa alla fase nazionale la finalista."}
{"id": "5218159", "revid": "599013", "url": "https://it.wikipedia.org/wiki?curid=5218159", "title": "Adriano Rodoni", "text": "Carriera.\nIl \" Presidentissimo \" Rodoni inizi\u00f2 negli anni trenta, quando fu direttore sportivo di Alfredo Binda.\nDurante la seconda guerra mondiale fu eletto due volte presidente della Federazione Ciclistica Italiana, ma si dimise dopo pochi mesi dall'incarico.\nFu nuovamente eletto nel 1956, e rimase in carica fino al 1982, divenendo il pi\u00f9 longevo Presidente della Federazione.\nDal 1957 al 1981 ha ricoperto anche il ruolo di Presidente dell'UCI. in concomitanza con la vice Presidenza del C.O.N.I."}
{"id": "5218163", "revid": "69279351", "url": "https://it.wikipedia.org/wiki?curid=5218163", "title": "Pietre runiche d'Inghilterra", "text": ""}
{"id": "5218164", "revid": "256896", "url": "https://it.wikipedia.org/wiki?curid=5218164", "title": "Esposizione universale di Parigi (1855)", "text": ""}
{"id": "5218166", "revid": "767487", "url": "https://it.wikipedia.org/wiki?curid=5218166", "title": "The Ten of Spades; or, A Western Raffle", "text": "The Ten of Spades; or, A Western Raffle \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi l'8 febbraio 1910."}
{"id": "5218167", "revid": "38120", "url": "https://it.wikipedia.org/wiki?curid=5218167", "title": "Grande esposizione delle opere dell'industria di tutte le Nazioni", "text": ""}
{"id": "5218169", "revid": "287204", "url": "https://it.wikipedia.org/wiki?curid=5218169", "title": "Leonel Pereira de Alencar Neto", "text": ""}
{"id": "5218188", "revid": "767487", "url": "https://it.wikipedia.org/wiki?curid=5218188", "title": "A Romance of the Prairie", "text": "A Romance of the Prairie \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film, un cortometraggio in una bobina, usc\u00ec nelle sale cinematografiche statunitensi il 25 gennaio 1910."}
{"id": "5218191", "revid": "712828", "url": "https://it.wikipedia.org/wiki?curid=5218191", "title": "Hadashi no Gen", "text": ""}
{"id": "5218193", "revid": "1573940", "url": "https://it.wikipedia.org/wiki?curid=5218193", "title": "Comaster schlegelii", "text": "Comaster schlegelii () \u00e8 un echinoderma crinoide della famiglia Comatulidae.\nDescrizione.\n\u00c8 un crinoide comatulide che presenta una corona di colorazione estremamente variabile, dal giallo al verde, dall'arancio al nero.\nDistribuzione e habitat.\nVive in tutto il bacino dell Indo-Pacifico, dal Mar Rosso alla Polinesia, tra i 5 e i 40\u00a0m di profondit\u00e0.."}
{"id": "5218194", "revid": "1305772", "url": "https://it.wikipedia.org/wiki?curid=5218194", "title": "It's Probably Me", "text": "It's Probably Me \u00e8 una canzone di Sting pubblicata originariamente nel 1992, eseguita in collaborazione con i musicisti Eric Clapton, Michael Kamen e David Sanborn. \u00c8 stata pubblicata come singolo e nella colonna sonora del film \"Arma letale 3\". Appare inoltre nell'edizione internazionale della raccolta \"\". La canzone \u00e8 stata nominata agli MTV Movie Awards del 1993 nella categoria Miglior canzone, perdendo in favore di \"I Will Always Love You\" di Whitney Houston.\nIl brano utilizza il leitmotiv originale della colonna sonora del primo film della serie, \"Arma letale\", uscito cinque anni prima.\nIl videoclip della canzone mostra Sting, Eric Clapton, Michael Kamen e David Sanborn che eseguono il brano insieme, mentre scorrono alcune scene di \"Arma letale 3\".\nSting ha inciso una nuova versione del brano nel 1993 per il suo album \"Ten Summoner's Tales\", senza la partecipazione di Eric Clapton e Michael Kamen."}
{"id": "5218197", "revid": "775372", "url": "https://it.wikipedia.org/wiki?curid=5218197", "title": "Universit\u00e0 della Nuova Zelanda", "text": "L'Universit\u00e0 della Nuova Zelanda (in inglese \"University of New Zealand\") \u00e8 stata un'universit\u00e0 della Nuova Zelanda, attiva dal 1874 al 1961.\nStoria.\nVenne istituita nel 1870 con una legge del Parlamento della Nuova Zelanda (\"University of New Zealand Act\"). Dapprima l'Universit\u00e0 di Otago, fondata nel 1864, non volle unirsi ad essa, ma nel 1874 accett\u00f2 di essere una sua universit\u00e0 federata e di attribuire i titoli accademici in suo nome. L'inizio dell'universit\u00e0 si fa risalire a quell'anno. I college di Auckland, Wellington e Christchurch erano noti come \"university college\" anzich\u00e9 \"universit\u00e0\" per tutto il periodo dal 1874 al 1961. \nIl senato aveva sede a Wellington, ma era composta da diverse universit\u00e0 e college situati in varie citt\u00e0. Nel periodo 1874-1961 era l'unica universit\u00e0 del paese ad attribuire titoli accademici.\nNel 1961 il Parlamento neozelandese, con il \"Universities Act of 1961\", dissolse l'universit\u00e0, garantendo ai college costituenti la piena autonomia amministrativa e il potere di attribuire i titoli accademici."}
{"id": "5218198", "revid": "767487", "url": "https://it.wikipedia.org/wiki?curid=5218198", "title": "Associazione Calcio Lecco 1969-1970", "text": "Questa voce raccoglie le informazioni riguardanti l'Associazione Calcio Lecco nelle competizioni ufficiali della stagione 1969-1970.\nStagione.\nNella stagione 1969-1970 il Lecco disputa il girone A del campionato di Serie C, ottiene 53 punti ed il secondo posto in classifica, a quattro lunghezze dal Novara che sale in Serie B, retrocedono in Serie D il Marzotto di Valdagno, la Trevigliese e la Biellese.\nDopo oltre vent'anni di Serie A e di Serie B, per il Lecco \u00e8 dura riadattarsi ai rudi campi della Serie C. I bluceleste si presentano per questa stagione di Serie C con un nuovo presidente Giuseppe Martini, ed anche un nuovo allenatore Luciano Lupi, partono tra le favorite del torneo e si confermano ai vertici del girone per tutto campionato, ma alla lunga sono costretti a cedere il passo al Novara. Con una sola promozione prevista, il Lecco non raggiunge l'obiettivo di pronta risalita tra i cadetti, pur disputando un sontuoso torneo. Come ai vecchi tempi il Rigamonti resta terreno imbattuto, anche fuori casa si fa bene con sei vittorie, il problema \u00e8 solo che il Novara riesce a far meglio del Lecco. Miglior realizzatore stagionale bluceleste \u00e8 stato il milanese Giovanni Pedroni, un centravanti arrivato dalla Triestina, con nove reti in campionato."}
{"id": "5218206", "revid": "125998722", "url": "https://it.wikipedia.org/wiki?curid=5218206", "title": "Carlos Alberto de Pinho Moreira Azevedo", "text": "Biografia.\nFormazione.\nCarlos Alberto de Pinho Moreira Azevedo \u00e8 nato il 4 settembre 1953 a Milheir\u00f3s de Poiares, \"freguesia\" (frazione) del comune di Santa Maria da Feira, in Portogallo. Dopo aver compiuto gli studi primari, ha deciso di seguire la vocazione sacerdotale e si \u00e8 iscritto al seminario di Porto, frequentando contemporaneamente l'Instituto de ci\u00eancia humanas e teol\u00f3gicas.\n\u00c8 stato ordinato presbitero il 10 luglio 1977, all'et\u00e0 di ventitr\u00e9 anni, nella cattedrale dell'Assunzione di Maria Vergine, da monsignor Ant\u00f3nio Ferreira Gomes, vescovo di Porto.\nDal 1981 al 1993 \u00e8 stato direttore spirituale del seminario di Porto. Successivamente, si \u00e8 trasferito a Roma, dove ha ottenuto un dottorato in storia della Chiesa alla Pontificia Universit\u00e0 Gregoriana, nel 1986. Ha anche studiato teologia presso gli istituti della Compagnia di Ges\u00f9 e dell'Ordine carmelitano.\nMinistero sacerdotale.\nRientrato in Portogallo, \u00e8 diventato professore presso l'Instituto de ci\u00eancia humanas e teol\u00f3gicas di Porto, dove era stato studente, e l'anno successivo presso la facolt\u00e0 di teologia dell'Universit\u00e0 cattolica del Portogallo, mantenendo l'incarico per ventitr\u00e9 anni.\nDal 1988 al 1992 \u00e8 stato segretario della Commissione episcopale per il clero, i seminari e le vocazioni della diocesi di Porto, ed ha organizzato i simposi: \"Padres para este tempo\" (1993) e \"O estilo de vida do padre: problemas e apelos\" (1996). \u00c8 stato inoltre delegato episcopale per il diaconato permanente. Dal 1994 al 2000 \u00e8 stato parroco della parrocchia di Nostra Signora della Concezione a Porto. Nel 1996 \u00e8 stato nominato canonico del capitolo della cattedrale di Porto.\nAll'interno della diocesi portoghese, ha svolto molti incarichi: \u00e8 stato presidente del consiglio del Centro per lo studio della storia religiosa, dal 1992 al 2001, e in quest'ambito ha diretto l'opera in 7 volumi \"Dicion\u00e1rio e hist\u00f3ria religiosa de Portugal\". \u00c8 stato inoltre presidente dell'Assemblea dei pastori della citt\u00e0 di Porto, dal 1997 al 1999, e presidente del Comitato scientifico per la revisione della documentazione delle apparizioni di F\u00e1tima, dal 1998 al 2008. Ha organizzato mostre sull'arte sacra (\"Broad Fame Portucalense cult Anthony\" nel 1996, \"Forza dell'Immacolata\" nel 1998 e \"Fonte di speranza di Cristo\" per il Giubileo del 2000) ed \u00e8 stato commissario per l'organizzazione della mostra \"The Martyr: corpo spezzato sul legno della croce\", nel 2005.\n\u00c8 stato rappresentante della Conferenza episcopale portoghese nel consiglio consultivo dell'Istituto portoghese dei musei, dal 2001 al 2003, fino alla sua nomina a presidente dell'Associazione portoghese dei musei della Chiesa, ruolo che svolge tuttora. Dal 2003 al 2005 \u00e8 stato postulatore della causa di beatificazione di suor Rita Lopes de Almeida, beatificata il 28 maggio 2006.\n\u00c8 stato vicepresidente del circolo del Museu nacional de Soares dos Reisdal 1991 al 1993, per poi diventarne presidente nel 1996. Dal 1993 al 1996 \u00e8 stato condirettore della rivista \"Museu\" ed ha diretto altre riviste accademiche (\"Human\u00edstica e teologia\" nel 1987-2000, e \"Lusitania sacra\" nel 1992-2000). Inoltre, ha promosso collane di libri (\"Biblioteca human\u00edstica e teol\u00f3gica\", in 14 volumi, \"Hist\u00f3ria religiosa\", \"Fontes e subs\u00eddios\" dal 1995, \"Estudos de hist\u00f3ria religiosa\" dal 1998 e \"Mundo, Evangelho Igreja\" dal 1999), in 11 volumi. Ha anche scritto una collana di poesie intitolata \"Fogo das figuras\", in 6 volumi, della Fondazione Manuel Le\u00e3o.\nPer quattro anni, dal 2000 al 2004, \u00e8 stato vice rettore dell'Universit\u00e0 cattolica del Portogallo. \u00c8 membro della Academia portuguesa da hist\u00f3ria dal 1998 e presidente della Fondazione Spes dal 2007.\nMinistero episcopale.\nPapa Giovanni Paolo II, il 4 febbraio 2005, lo ha nominato vescovo titolare di Belali e contemporaneamente vescovo ausiliare di Lisbona. La sua consacrazione episcopale \u00e8 avvenuta il 2 aprile successivo, nella chiesa della Santissima Trinit\u00e0 a Porto, per mano del cardinale Jos\u00e9 da Cruz Policarpo, patriarca di Lisbona, assistito da monsignor Armindo Lopes Coelho, vescovo di Porto, e da monsignor Jo\u00e3o Miranda Teixeira, vescovo ausiliare di Porto. Come suo motto episcopale, il neo vescovo ha scelto \"Quem me serva siga me\". Egli ha ricevuto l'ordinazione lo stesso giorno della morte di papa Wojtyla, avvenuta alle 21:37, per la quale monsignor Azevedo ha espresso il suo pi\u00f9 grande rammarico.\n\u00c8 stato membro della Conferenza episcopale portoghese (CEP), divenendone segretario, dal 2005 al 2008, presidente della Commissione episcopale per la pastorale e sociale, dal 2008 al 2011, e membro della Commissione episcopale per la cultura, comunicazione e beni culturali, dal 2005 al 2011.\nNel 2009 ha compiuto la visita \"ad limina\".\nHa fatto parte della Commissione, e di cui \u00e8 stato coordinatore di massima, che ha organizzato il viaggio apostolico di papa Benedetto XVI in Portogallo, tenutosi dall'11 al 14 maggio 2010. Lo stesso 11 maggio, \u00e8 stato insignito dell'onorificenza della gran croce dell'Ordine dell'infante dom Henrique.\nL'11 novembre 2011 la nunziatura apostolica in Portogallo ha annunciato che monsignor Azevedo \u00e8 stato nominato da papa Benedetto XVI come delegato del Pontificio consiglio della cultura, organo che mira a garantire le migliori relazioni della Chiesa e della Santa Sede con la cultura del nostro tempo e nelle sue varie espressioni e sfumature.\nNel 2013 \u00e8 diventato membro dell'Academia nacional das belas artes di Lisbona. Il 15 ottobre 2013 \u00e8 stato nominato coordinatore nazionale per il Vaticano delle Giornate europee del patrimonio.\nHa scritto circa un centinaio di lavori pubblicati su libri e riviste.\nGenealogia episcopale.\nLa genealogia episcopale \u00e8:"}
{"id": "5218208", "revid": "481666", "url": "https://it.wikipedia.org/wiki?curid=5218208", "title": "Lucius J. Henderson", "text": ""}
{"id": "5218224", "revid": "28592", "url": "https://it.wikipedia.org/wiki?curid=5218224", "title": "University of New Zealand", "text": ""}
{"id": "5218226", "revid": "1343317", "url": "https://it.wikipedia.org/wiki?curid=5218226", "title": "Aglio di Voghiera", "text": "L'aglio di Voghiera (localmente noto come ai d'Ughiera) \u00e8 un ortaggio a bulbo della specie \"Allium sativum L.\" tipico dell'Emilia e riconosciuto come prodotto DOP.\nDescrizione.\nBotanicamente l'aglio di Voghiera \u00e8 un ecotipo locale della specie Allium sativum L.\nIl bulbo (anche chiamato \"testa\") ha forma tondeggiante e risulta leggermente appiattito nel punto d'inserzione dell'apparato radicale. \u00c8 costituito da un limitato numero di bulbilli (comunemente chiamati \"spicchi\"); questi si presentano grandi, regolari e compatti. Le tuniche che avvolgono i bulbilli sono bianche o striate di rosa. Il sapore non \u00e8 troppo acre ed \u00e8 accompagnato da un aroma intenso che si sprigiona al taglio o allo schiacciamento dello spicchio. Da segnalare la rilevante concentrazione di allicina, una sostanza che oltre ad avere propriet\u00e0 aromatiche \u00e8 anche un potente battericida.\nLa maturazione dei bulbi avviene in giugno-luglio, mese quest'ultimo nel quale in genere vengono raccolti. Segue l'essiccazione e il confezionamento nei diversi formati previsti per la commercializzazione.\nArea geografica.\nLa zona geografica di produzione dell'aglio di Voghiera comprende il territorio di cinque comuni della provincia di Ferrara: Voghiera, Masi Torello, Portomaggiore, Argenta e Ferrara.\nAlla tipicit\u00e0 del prodotto contribuisce il particolare tipo di terreno nel quale esso \u00e8 coltivato, che la presenza di sabbie di origine fluviale rende particolarmente leggero.\nStoria.\nLa zona di produzione dell'aglio, l'area dell'antica \"Voghenza\", fino al VII secolo fu sede di un importante centro amministrativo e commerciale di origine imperiale. A partire dal basso medioevo la famiglia degli Estensi incentiv\u00f2 nella zona l'orticoltura e, in particolare, la produzione di insalate e di piante aromatiche, tra le quali l'aglio.\nRiconoscimenti.\nDal 2007, a livello europeo, la denominazione \u00abAglio di Voghiera\u00bb \u00e8 stata riconosciuta come denominazione di origine protetta (DOP).\nLa produzione dell'ortaggio \u00e8 tutelata e promossa dal \"Consorzio Produttori Aglio di Voghiera\", costituito nel 2000 ed in seguito riconosciuto dal Ministero delle politiche agricole alimentari e forestali.\nCommercializzazione.\nL'aglio di Voghiera pu\u00f2 essere commercializzato nei seguenti formati:\nLe confezioni (o i bulbi singoli) devono essere etichettate con la denominazione \"Aglio di Voghiera\", la dicitura \"D.O.P.\", l'indicazione del produttore e il logo comunitario.\nCucina.\nGli spicchi dell'aglio di Voghiera sono dotati di una ottima conservabilit\u00e0. Per sfruttarne nel modo migliore l'aroma viene consigliato di pestarli in un mortaio; possono anche essere schiacciati o finemente tagliuzzati con il coltello.\nPer la conservazione le teste d'aglio vanno appese in luoghi freschi e ben ventilati; \u00e8 anche possibile congelare gli spicchi una volta sbucciati."}
{"id": "5218231", "revid": "767487", "url": "https://it.wikipedia.org/wiki?curid=5218231", "title": "Prelude to a Dream", "text": "Prelude to a Dream \u00e8 il primo album discografico in studio della cantante statunitense Jackie Evancho, pubblicato nel 2009.\nIl disco.\nIl disco \u00e8 stato pubblicato in maniera indipendente. La cantante aveva solo nove anni durante il periodo di realizzazione dell'album.\nIl disco consiste in una serie di cover di famosi brani del repertorio crossover classico di artisti come Andrea Bocelli, Martina McBride, Josh Groban e altri.\nNove mesi dopo la pubblicazione del disco, l'artista si \u00e8 esibita nel corso della trasmissione \"America's Got Talent\" e questo ha permesso all'album di entrare nella classifica Billboard 200.\nIl brano originale \"Teaching Angels How to Fly\" \u00e8 scritto da James Breedwell."}
{"id": "5218235", "revid": "552788", "url": "https://it.wikipedia.org/wiki?curid=5218235", "title": "Green Onions (album)", "text": "Green Onions \u00e8 il primo album dei Booker T. &amp; the M.G.'s, pubblicato dalla Stax Records nell'ottobre del 1962.\nIl disco.\nIl disco venne registrato tra il giugno e l'agosto del 1962 a Memphis, Tennessee (Stati Uniti).\nIl primo album del gruppo si apre con il brano-guida del disco \"Green Onions\" (cipolle verdi). Il brano fu una casuale intuizione del tastierista Booker T. Jones quando, durante l'attesa per una sessione di registrazione in studio in cui doveva registrare il cantante Billy Lee Riley, fece un accordo di blues sulla tastiera dell'organo. A Jim Stewart, il supervisore di studio, il motivo piacque molto e insistette sul gruppo per perfezionarlo per poi pubblicarlo, inizialmente in formato singolo, conquistando la terza posizione della classifica Billboard Hot 100 (29 settembre 1962).\n\"Mo' Onions\" (altro hit di classifica riservato ai singoli) e \"Behave Yourself\", sono le altre composizioni originali firmate dai quattro membri del gruppo contenute nell'album, completamente strumentale.\nTra le cover spiccano \"I Got a Woman\" di Ray Charles, \"Twist and Shout,\" gi\u00e0 un successo della The Isley Brothers e di l\u00ec a poco portato in trionfo dai The Beatles, \"Stranger on the Shore\" successo del clarinettista jazz britannico Acker Bilk e \"A Woman, a Lover, a Friend\" hit del cantante soul Jackie Wilson, in seguito riproposto (1965) in un suo album da Otis Redding, un'altra stella soul della Stax Records, di cui proprio la \"Booker T. &amp; the M.G.'s\" fu il gruppo ufficiale in sala di registrazione.\nTracce.\nBrani bonus: \"Green Onions (Live)\" e \"Can't Sit Down (Live)\", registrati dal vivo nell'agosto del 1965 al \"5/4 Ballroom\" di Los Angeles, California.\nMusicisti.\nNote aggiuntive"}
{"id": "5218256", "revid": "767487", "url": "https://it.wikipedia.org/wiki?curid=5218256", "title": "Divine parole", "text": "Divine parole (\"Divinas palabras\") \u00e8 un film del 1987 diretto da Jos\u00e9 Luis Garc\u00eda S\u00e1nchez."}
{"id": "5218262", "revid": "486946", "url": "https://it.wikipedia.org/wiki?curid=5218262", "title": "British Sky Broadcasting", "text": ""}
{"id": "5218267", "revid": "301156", "url": "https://it.wikipedia.org/wiki?curid=5218267", "title": "Associazione Calcio Marzotto 1969-1970", "text": "Questa pagina raccoglie le informazioni riguardanti l'Associazione Calcio Marzotto nelle competizioni ufficiali della stagione 1969-1970."}
{"id": "5218269", "revid": "1924342", "url": "https://it.wikipedia.org/wiki?curid=5218269", "title": "Dream with Me", "text": "Dream with Me \u00e8 il secondo album discografico in studio della cantante statunitense Jackie Evancho, pubblicato nel 2011. \nIl disco.\nSi tratta del primo album pubblicato in maniera ufficiale dalla giovane cantante che aveva undici anni durante le fasi di produzione di questo disco. L'album \u00e8 stato prodotto dal pluripremiato produttore David Foster.\nIl disco contiene due duetti: quello con Barbra Streisand e quello con Susan Boyle. Il disco ha inoltre raggiunto la seconda posizione della classifica di vendita Billboard 200 ed \u00e8 stato certificato disco d'oro dalla RIAA. \nContiene brani cantati in tre lingue: inglese, francese e italiano.\nL'album \u00e8 stato registrato a Malib\u00f9 tranne le parti orchestrali."}
{"id": "5218287", "revid": "767487", "url": "https://it.wikipedia.org/wiki?curid=5218287", "title": "El lute, o cammina o schiatta", "text": "El lute, o cammina o schiatta (\"El lute: camina o revienta\") \u00e8 un film del 1987 diretto da Vicente Aranda, che narra la vicenda biografica di Eleuterio S\u00e1nchez Rodr\u00edguez."}
{"id": "5218291", "revid": "126257", "url": "https://it.wikipedia.org/wiki?curid=5218291", "title": "Cimitero del Gentilino", "text": "Il cimitero del Gentilino, spesso citato anche come cimitero di Porta Ticinese, o anche cimitero fuori di Porta San Celso era un cimitero situato fuori Porta Ticinese. Era uno dei cinque cimiteri cittadini collocati fuori dalle porte di Milano e soppressi negli anni successivi alle aperture del Monumentale e del Maggiore.\nLa sua area, oltre a coprire parte dell'odierno Parco della Resistenza, copriva parte delle attuali via Antonio Tantardini, via Odoardo Tabacchi, via Balilla e via Carlo Baravalle.\nStoria.\nDi forma rettangolare e con una piccola chiesa annessa (abbellita solo nel 1830), questo cimitero venne aperto nel 1787, al fine di riqualificare l'allora antico Cimitero di San Rocco al Vigentino, che eccedeva di sepolture.\nI tempi di realizzazione e di apertura del cimitero furono relativamente rapidi, per via del pochissimo dispendio di denaro ed ultimati i lavori, il nuovo cimitero appariva privo di elementi artistici e decorativi. La scarsa qualit\u00e0 del materiale edile costrinse il comune milanese ad intervenire pi\u00f9 volte con lavori di straordinaria manutenzione. Fu solo nel 1820 che iniziarono ad essere elevate alcune cappelle per le sepolture di famiglie ed ordini religiosi (di questi ultimi ne furono contati appena sedici alla chiusura del cimitero); soltanto dieci anni dopo fu possibile tracciare alcuni vialetti interni al cimitero.\nDopo il 1867, gli abitanti che risiedevano nelle vicinanze dei rispettivi cimiteri, lamentarono pi\u00f9 volte scarsa sicurezza e cattiva manutenzione dei cimiteri stessi. \nIn seguito a casi di colera e di vaiolo, il cimitero del Gentilino venne soppresso il 22 ottobre 1895 (stesso giorno della chiusura del Cimitero della Mojazza). Le fosse vennero subito svuotate ed i defunti vennero spostati al Cimitero Maggiore e al Monumentale.\nOggi l'area dell'ex cimitero ospita l'odierno \"Parco della Resistenza\" (ex \"Parco Baravalle\")."}
{"id": "5218292", "revid": "767487", "url": "https://it.wikipedia.org/wiki?curid=5218292", "title": "Matteo Borsa", "text": "Biografia.\nMatteo Borsa nacque a Mantova nel 1751, figlio di una cugina dell'abate Saverio Bettinelli, celebre studioso che costitu\u00ec sempre per Borsa un importante punto di riferimento. Dopo aver studiato a Verona presso il collegio dei Gesuiti e a Reggio Emilia nel collegio dei preti secolari, intraprese studi di medicina all'Universit\u00e0 di Bologna. Gli interessi del Borsa, in realt\u00e0, erano di stampo prettamente letterario e filosofico, come aveva gi\u00e0 avuto modo di dimostrare durante gli studi dell'adolescenza. La scelta del percorso universitario fu imposta dal padre, ma il giovane ottenne comunque la laurea e pubblic\u00f2 anche due testi di argomento medico, \"I fisiologi\" e \"Gli empirici\".\nAnche negli anni dell'universit\u00e0, Borsa non trascur\u00f2 la passione per le umane lettere e per la filosofia, cui si dedic\u00f2 in maniera pressoch\u00e9 esclusiva dal 1776, quando torn\u00f2 a Mantova, trascorrendovi un'esistenza ritirata e segnata da una salute cagionevole. Nominato, forse grazie all'interessamento di Bettinelli, segretario dell'Accademia mantovana, pubblic\u00f2 nel 1784 \"Del gusto presente in letteratura italiana\", saggio scritto in risposta a un quesito posto dalla medesima Accademia. Negli anni successivi il Borsa torner\u00e0 sull'opera fino a darne alla luce un'edizione ampliata e modificata con il nuovo titolo \"I vizi pi\u00f9 comuni e osservabili del corrente gusto italiano in belle lettere\" (1795).\nLa dissertazione del 1784 sosteneva essersi incarnata la corruzione del gusto in tre diversi aspetti; il \u00ab neologismo straniero \u00bb, il \u00ab filosofismo enciclopedico \u00bb e la \u00ab confusione dei generi \u00bb. Nel 1785 Melchiorre Cesarotti difese posizioni opposte a quelle del Borsa nel \"Saggio sulla filosofia del gusto\" e nel \"Saggio sopra la lingua italiana\", inserendosi in un dibattito molto acceso soprattutto nell'Italia settentrionale. L'opera dell'accademico mantovano costitu\u00ec un punto di riferimento importante, come afferma Dionisotti, il quale ricorda anche che \u00ab la fortuna in Italia della parola \"neologismo\" deriva dalla dissertazione di Matteo Borsa \"Del gusto presente in letteratura italiana\", apparsa a Venezia nel 1784 \u00bb.\nRicopr\u00ec dal 1783 l'incarico di professore di logica e metafisica nel ginnasio di Mantova e mantenne sempre uno stretto rapporto con Bettinelli, di cui spos\u00f2 oltretutto una nipote. Visse poi assieme alla moglie e all'abate, dopo che il padre lo aveva cacciato di casa per \u00ab scontentezze domestiche \u00bb.\nTra le opere del Borsa vanno inoltre ricordati due saggi che trattano di problemi estetici in relazione alla musica e alla danza, argomenti cui lo studioso mantovano si era interessato nel periodo universitario. Si ciment\u00f2 inoltre nella composizione di una tragedia, l'\"Agamennone e Clitennestra\", pubblicata a Venezia nel 1786."}
{"id": "5218297", "revid": "1924342", "url": "https://it.wikipedia.org/wiki?curid=5218297", "title": "Heavenly Christmas", "text": "Heavenly Christmas \u00e8 il terzo album discografico in studio (il primo natalizio) della cantante statunitense Jackie Evancho, pubblicato nel 2011. \nIl disco.\nL'album della giovane cantante (Jackie Evancho aveva undici anni nel periodo di realizzazione del disco) contiene dieci tracce prodotte da Rob Mounsey e arrangiate dallo stesso Mounsey con Ryan Shore.\nL'orchestra da camera di accompagnamento \u00e8 la Orchestra of St. Luke's di New York."}
{"id": "5218300", "revid": "122718548", "url": "https://it.wikipedia.org/wiki?curid=5218300", "title": "Beta-lattame", "text": "Il \u03b2-lattame \u00e8 un anello a 4 atomi che forma un'ammide ciclica (lattame), che costituisce il nucleo funzionale principale della classe di antibiotici detti \u03b2-lattamici. Questo anello pu\u00f2 trovasi come unico costituente della molecola nei monolattamici, oppure associato ad un anello a 5 atomi (gruppo penam) o a 6 atomi monoinsaturo (cefem) in presenza o meno di un eteroatomo (carbapenemici, oxapenem etc). Le due strutture principali usate nei farmaci sono l'acido 6-amminopenicillanico e 7-amminocefalosporanico a cui poi si aggiungono gruppi funzionali caratteristici.\nPrincipali sostanze antibiotiche della classe dei \u03b2-lattamici.\nGli antibiotici \u03b2-lattamici possono essere raggruppati in quattro categorie, a seconda di come l'anello lattamico si lega al resto della molecola e a seconda dell'origine della molecola:\nSignificato clinico.\nL'anello \u03b2-lattamico fa parte della struttura di base di diverse famiglie di antibiotici, come ad esempio le penicilline, le cefalosporine, i carbapenemi e i monobattami, che sono, quindi, chiamati anche gli antibiotici \u03b2-lattamici. Quasi tutti questi antibiotici funzionano inibendo la biosintesi della parete cellulare. Questo ha un effetto letale sui batteri. I batteri, tuttavia, contengono nelle loro popolazioni, in quantit\u00e0 inferiori, batteri resistenti agli antibiotici \u03b2-lattamici grazie all'espressione di uno dei molti geni \u03b2-lattamasi. Pi\u00f9 di 1.000 differenti enzimi \u03b2-lattamasi sono stati documentati in varie specie di batteri. Questi enzimi variano ampiamente nella loro struttura chimica e nell'efficienza catalitica. Quando le popolazioni batteriche possiedono questi sottogruppi resistenti, il trattamento con \u03b2-lattame pu\u00f2 selezionare il ceppo resistente che diventa pi\u00f9 prevalente e quindi pi\u00f9 virulento.\nReattivit\u00e0.\nA causa della tensione dell'anello, i \u03b2-lattamici sono pi\u00f9 reattivi alle condizioni di idrolisi rispetto alle ammidi lineari o ai lattamici pi\u00f9 grandi. Questo ceppo \u00e8 ulteriormente aumentato dalla fusione di un secondo anello, come si trova nella maggior parte degli antibiotici \u03b2-lattamici. Tale andamento \u00e8 dovuto al carattere ammide del \u03b2-lattamici riducendo l'aplanariet\u00e0 del sistema. L'atomo di azoto di un'ammide ideale \u00e8 ibridato \"sp\"2 a causa della risonanza, e gli atomi ibridati \"sp\"2 hanno una geometria molecolare trigonale planare. Il Premio Nobel Robert Burns Woodward descrisse un parametro \"h\" come misura dell'altezza della piramide trigonale definita dall'azoto (come l'apice) e i suoi tre atomi adiacenti. \"h\" corrisponde alla forza del legame \u03b2-lattame con numeri pi\u00f9 bassi (pi\u00f9 planare; pi\u00f9 come ammidi ideali) essendo pi\u00f9 forte e meno reattivo. I monolattamici hanno valori compresi tra 0,05 h e 0,10 \u00e5ngstr\u00f6m (A)."}
{"id": "5218304", "revid": "1543377", "url": "https://it.wikipedia.org/wiki?curid=5218304", "title": "Piero Farani", "text": "Biografia.\nInizia la sua carriera nel mondo dello spettacolo come attore alla Rai di Torino e nei primi anni cinquanta si trasferisce a Roma, centro cinematografico e televisivo di quegli anni. Qui, dopo aver lavorato per il cinema come attore e attrezzista, entr\u00f2 nella sartoria Annamode dove inizi\u00f2 la collaborazione con Danilo Donati per la realizzazione di bozzetti destinati a spettacoli di variet\u00e0. Rimase in quella sartoria per oltre cinque anni in veste di collaboratore prima, di direttore poi. \nNel settembre del 1962 inaugura la sua sartoria nella storica sede di Viale Mazzini. In collaborazione con Donati negli anni successivi ha creato i costumi per quasi tutti i film di Pasolini, ha collaborato con Franco Zeffirelli (nel 1968 arriva anche l'Oscar per i costumi di Romeo e Giulietta), con Fellini (altro Oscar nel 1976 per Casanova), Lattuada e molti altri.\nIn questi anni collabor\u00f2 con costumisti come Emanuele Luzzati, Ezio Frigerio, Franca Squarciapino, Santuzza Cal\u00ec e Maria de Matteis. Fra le sue opere pi\u00f9 famose ci sono i costumi di scena del film Barbarella, basati sui disegni di Jacques Fonteray e Paco Rabanne. Poco prima di morire ha donato allo CSAC dell'Universit\u00e0 di Parma 250 costumi, conservati e in parte esposti negli spazi dell'Abbazia di Valserena, sede del centro. \u00c8 stato sostituito alla guida della sartoria da Luigi Piccolo, al suo fianco dal 1980."}
{"id": "5218307", "revid": "767487", "url": "https://it.wikipedia.org/wiki?curid=5218307", "title": "Il viaggio in nessun luogo", "text": "Il viaggio in nessun luogo (\"El viaje a ninguna parte\") \u00e8 un film del 1986 diretto da Fernando Fern\u00e1n G\u00f3mez."}
{"id": "5218308", "revid": "292162", "url": "https://it.wikipedia.org/wiki?curid=5218308", "title": "Chiese di Palermo", "text": "Per chiese di Palermo si intendono gli edifici di culto cristiani della citt\u00e0 di Palermo.\nNella storia della citt\u00e0 sono state molte le chiese demolite, scomparse, dismesse e sconsacrate. Sotto la dominazione araba si assiste alla conversione di numerose chiese in moschee. Con la successiva riconquista normanna sono ripristinati tutti i luoghi di culto. Con i Vespri siciliani si assiste a un rallentamento delle costruzioni religiose vedi la prima costruzione della chiesa di San Domenico. In epoca spagnola sono requisiti e demoliti moltissimi beni ecclesiastici per ricavare spazi edificabili e per tracciare il primo progetto urbanistico della citt\u00e0 che prevede la realizzazione della principale arteria cittadina costituita dalla via Maqueda, in onore del Vicer\u00e9 di Sicilia Bernardino de C\u00e1rdenas y Portugal Duca di Maqueda, che interseca perpendicolarmente il primitivo Cassaro. Molti edifici religiosi furono poi confiscati dallo Stato dopo l'unit\u00e0 d'Italia del 1861. Questi manufatti costituiscono per\u00f2 ancora la quasi totalit\u00e0 dei tesori artistici che compongono attualmente il patrimonio storico e artistico di Palermo.\nChiese e architetture religiose a Palermo.\nPer l'insigne profilo normanno, nel 2015 cinque architetture religiose, simbolo e luoghi di culto della citt\u00e0, sono stati dichiarati Patrimonio dell'Umanit\u00e0 all'interno del sito seriale Palermo arabo-normanna e le cattedrali di Cefal\u00f9 e Monreale e posti sotto la tutela dell'UNESCO.\nSi tratta della Cappella Palatina, della Cattedrale della Santa Vergine, della chiesa di San Cataldo, della chiesa di San Giovanni degli Eremiti e di quella della Martorana.\nArchitetture religiose monumentali.\nDel 1071 \u00e8 la romanica chiesa di San Giovanni dei Lebbrosi.\nNon lontano \u00e8 ubicata la chiesa di San Giovanni degli Eremiti, che con le sue caratteristiche cupole rosse (cromaticamente inventate nel XIX secolo) \u00e8 diventata uno dei simboli della citt\u00e0. Vanno inoltre ricordate la chiesa della Martorana, sita in piazza Bellini, dalla ricchissima decorazione a mosaico del pi\u00f9 puro stile bizantino, e la vicina chiesa di San Cataldo del 1160, dalla facciata tripartita sormontata da grosse cupole realizzate su tamburo, con all'interno un interessantissimo pavimento Costruita tra il 1130 e il 1170, la basilica La Magione, conosciuta anche come chiesa della Santissima Trinit\u00e0, presenta una pianta a forma basilicale a tre navate, sorrette da colonne; mentre internamente la costruzione si presenta molto squadrata e movimentata da una serie di archi ogivali, tipici dell'architettura normanna, che girano intorno alla chiesa.\nDello stesso periodo \u00e8 la chiesa del Santo Spirito (all'interno del cimitero di Sant'Orsola), dove motivi ornamentali in stile normanno s'inseriscono in una sobria architettura, articolata da archetti ogivali e portali d'ingresso. Presso la Loggia dell'Incoronazione, da dove i sovrani di Sicilia si mostravano per la prima volta al popolo, si trova la chiesa di Santa Cristina la Vetere. L'edificio fu costruito intorno al 1171 come mausoleo per le spoglie di santa Cristina, compatrona di Palermo, lungo il vicolo dei Pellegrini, un breve tratto della via Francigena.\nSul C\u00e0ssaro, oggi Corso Vittorio Emanuele II, si affaccia lo splendido complesso della cattedrale della Vergine Assunta, eretta nel 1185 su un'area pianeggiante precedentemente occupata da una moschea araba.\nLa sorprendente commistione artistica, presente nell'edificio, sembra ripercorrere l'intera storia cittadina e dei popoli, che l'hanno guidata, mettendo in bella mostra un portale laterale e delle torrette campanarie in stile gotico trecentesco, una facciata principale quattrocentesca, un'abside con decorazioni arabo-normanne, una cupola e cupolette laterali tardo barocche e numerose inserzioni neogotiche dei primi anni del XIX secolo tra cui le parti basse del prospetto meridionale (oltre al nuovo transetto) e il gruppo di campanili sul Palazzo Arcivescovile di Emmanuele Palazzotto. Per restaurare e rimodernare la basilica, l'interno venne ricostruito in stile neoclassico alla fine del XVIII secolo. Vi sono conservati i sarcofagi di Federico II, Ruggero II, Arrigo VI, Costanza d'Altavilla e Costanza d'Aragona, oltre alla corona d'oro di Costanza di Sicilia, preziosi ornamenti e gioielli reali esposti nel tesoro della Cattedrale. La torre pi\u00f9 imponente della cattedrale ospita 8 campane ambrosiane (il campanone chiude le distese complete e i concerti solenni).\nNell'arco del XIII secolo, in maniera particolare durante la dominazione angioina, in citt\u00e0 si svilupp\u00f2 lo stile architettonico del gotico, di cui sono esempi: la chiesa di San Francesco d'Assisi, soggetta a continue trasformazioni e rifacimenti con sovrapposizioni di linguaggi artistici diversi, tanto che in et\u00e0 barocca l'edificio, al suo interno, venne ricoperto da stucchi e affreschi da Pietro Novelli e nel 1723 Giacomo Serpotta adorn\u00f2 i pilastri con le statue delle Virt\u00f9.\nAppartengono al periodo compreso tra la fine del XV e gli inizi del XVI secolo la chiesa della Gancia, la chiesa di Santa Maria dei Miracoli, la chiesa di San Francesco di Paola, la chiesa di Santa Maria della Catena, dal caratteristico portico gotico-catalano, e la chiesa di Santa Maria la Nova, dalla facciata preceduta da un portico a tre arcate catalane, nota per i riti antichi della passione di Ges\u00f9 nel Venerd\u00ec santo. \nNumerose chiese della citt\u00e0 risalgono al periodo barocco. Ne ricordiamo alcune: la chiesa del Santissimo Salvatore, situata lungo corso Vittorio Emanuele; la chiesa della Madonna dei Rimedi, in piazza Indipendenza; la Chiesa di chiesa di Santa Caterina, sita in piazza Bellini; la chiesa di Sant'Ignazio all'Olivella, a pochi passi dal Teatro Massimo; la chiesa di Sant'Anna la Misericordia, sita nell'area dell'antico mercato dei Lattarini; la chiesa di San Matteo al Cassaro, che conserva le spoglie di Giacomo Serpotta e Vito D'Anna; la chiesa dell'Immacolata Concezione al Capo, con un interno straordinariamente ricco di decorazione marmorea policroma; la chiesa di San Giuseppe dei Teatini, di cui una delle facciate costituisce uno dei quattro prospetti architettonici dell'Ottagono del Sole; la chiesa del Ges\u00f9 o Casa Professa, rivestita al suo interno da bassorilievi marmorei posti sulla tribuna e Putti, tutti su modelli di Giacomo Serpotta, esperto in \"barocco sacro\".\nLa chiesa di Santa Teresa, nel quartiere della Kalsa, fronteggia il Foro Italico ed \u00e8 visibile dal mare, oltre alla Porta dei Greci. La chiesa di San Domenico, con il caratteristico fronte formato da un telaio di colonne, di dimensioni maggiori di quelle della Cattedrale stessa, maestosa e dalla facciata sgargiante domina l'omonima piazza, con al centro la colonna dell'Immacolata, creando cos\u00ec una grande sintonia tra piazza e facciata della chiesa. Dalla met\u00e0 del XIX secolo la chiesa \u00e8 adibita a Pantheon dei siciliani illustri. Vi sono allocate lapidi, tombe, cenotafi e targhe che commemorano il ricordo di numerose personalit\u00e0, tra cui Giovanni Falcone, Francesco Crispi, Camillo Finocchiaro Aprile, Vincenzo Florio, Giuseppe Pitr\u00e8, Giovanni Meli, Rosario Gregorio, Stanislao Cannizzaro, Michele Amari e molti altri.\nLa seicentesca chiesa del Carmine Maggiore, nello storico quartiere Albergheria, \u00e8 una basilica a croce latina con tre navate, sorretta da 12 colonne in pietra di Billiemi con capitelli dorici, e una splendida cupola, costruita nel 1680, ricca di elementi scultorei e completamente rivestita nella parte esterna da maioliche smaltate con colori, che richiamano lo stile arabo, unica nel suo genere non solo a Palermo, ma in tutta la Sicilia.\nUna menzione a parte merita la chiesa di Santa Maria dello Spasimo, costruita a partire dal 1509, dove era conservato lo \"Spasimo di Sicilia\": \u00e8 un suggestivo teatro all'aperto e vi si allestiscono spesso mostre ed eventi. Ospita inoltre gli uffici della Fondazione The Brass Group, il Museo del jazz, la Scuola Popolare di Musica, il Ridotto, denominato anche Blue Brass e la Scuola Europea d'Orchestra Jazz.\nUn particolare interesse ha il santuario di Santa Rosalia sito sul Monte Pellegrino, costruito nel 1626 in una grotta, gi\u00e0 sede di un santuario dedicato a Tanit, e presunto luogo di ritrovamento del corpo di Santa Rosalia, patrona principale della citt\u00e0.\nChiese esistenti.\nSuddivise in ordine alfabetico:\nChiese non pi\u00f9 esistenti.\nIl cosiddetto terremoto di Terrasini, del 1\u00ba settembre 1726, provoc\u00f2 danni in citt\u00e0. Anche i terremoti dell'8 settembre 1818, 24 febbraio 1819, 5 marzo 1823, con epicentri rispettivamente nelle Madonie, Castelbuono, Pollina provocano danni. I primitivi manufatti che raccordano l'Arcivescovado e la cattedrale metropolitana della Santa Vergine Maria Assunta, la basilica di San Francesco d'Assisi sono i luoghi di culto che subiscono i danni pi\u00f9 rilevanti.\nUn numero elevato di chiese \u00e8 demolito nel periodo a cavallo dell'Unit\u00e0 d'Italia per necessit\u00e0 urbanistiche e di viabilit\u00e0, ad esempio per la costruzione del Teatro Massimo Vittorio Emanuele. Dal 1860 al 1891 furono perdute le seguenti chiese:\nPer il taglio e il completamento della via Roma dal 1895 al 1932 segu\u00ec la demolizione di aree edificate del rione Conceria e dei quartieri adiacenti (Stazzone, Santa Rosalia, Giardinaccio), con l'abbattimento di chiese, mura e palazzi.\nAltrettanti scempi sono perpetrati durante e dopo i bombardamenti del secondo conflitto mondiale che tuttora lasciano rase al suolo ampie porzioni di numerosi quartieri del ricchissimo centro storico palermitano, esempi i bombardamenti del 23 giugno 1940, 6 luglio 1941, 1 marzo - 16 e 17 aprile - 9 maggio - 29 e 30 giugno 1943. Per molte costruzioni nel dopoguerra \u00e8 modificata la destinazione d'uso oppure \u00e8 concordata la prolungata chiusura. Non mancano tuttavia esempi celebri di demolizioni avvenute al di fuori dei periodi elencati, come l'oratorio di Sant'Orsola demolito nel XVII secolo per le successive riedificazioni della chiesa di San Domenico o per le ricostruzioni di altre chiese, in seguito diversamente intitolate. Famoso \u00e8 l'abbandono della struggente chiesa di Santa Maria dello Spasimo dovuta alla presunta insalubrit\u00e0 dei luoghi e ai disegni tattico-militari del XVI secolo, da cui deriv\u00f2 anche il fraudolento trasferimento in Spagna dello Spasimo di Sicilia, da molti anni adibita alle funzioni pi\u00f9 disparate, \u00e8 oggi destinata a sede di spettacoli pubblici.\nCimiteri.\nPeculiarit\u00e0 della maggior parte degli edifici di culto cittadini, dettata dalla particolare presenza di cavit\u00e0 e reti di gallerie nel sottosuolo, \u00e8 la presenza di catacombe, eremi sotterranei, rifugi, luoghi di culto, tombe, cimiteri, cripte. In seguito l'aggiunta di colatoi, essiccatoi, locali per l'imbalsamazione e mummificazione, ovvero di spazi espressamente preposti al trattamento conservativo dei cadaveri. Interi aggregati costituiti da chiese in tutte le accezioni, cappelle, conventi / monasteri, oratori, chiostri, cortili, confraternite e similari, tutti luoghi deputati alla sepoltura di personale, confrati e patrocinatori. La necessit\u00e0 di fronteggiare emergenti e vasti aspetti sanitari, l'entrata in vigore dell'Editto di Saint Cloud, l'applicazione delle disposizioni in Italia nel 1806, posero fine all'inumazione dei corpi entro i recinti dei luoghi di culto. Solo in alcune strutture periferiche fu consentito lo sviluppo di impianti cimiteriali esterni. Per il merito, la caratura, l'operato, lo spessore di amati personaggi sono contemplate tuttavia delle deroghe che ai giorni nostri consentono d'accogliere le spoglie mortali del sacerdote Pino Puglisi temporaneamente nella cattedrale di Palermo (2013) e di Giovanni Falcone nel Pantheon degli \"Uomini illustri\" della chiesa di San Domenico (2015).\nConventi.\nFemminili.\nDemolizioni o chiusure post Unit\u00e0 d'Italia dal 1860 al 1891:\nMaschili.\nDemolizioni o chiusure post Unit\u00e0 d'Italia dal 1860 al 1891:\nMonasteri.\nFemminili.\nDemolizioni o chiusure post Unit\u00e0 d'Italia dal 1860 al 1891:\nChiese e oratori scomparsi.\nXX secolo.\nPer il taglio e il completamento della via Roma dal 1895 al 1932:"}
{"id": "5218310", "revid": "1543377", "url": "https://it.wikipedia.org/wiki?curid=5218310", "title": "Qualificazioni al campionato europeo dei piccoli stati di pallavolo maschile 2013", "text": "Le qualificazioni al campionato europeo dei piccoli stati di pallavolo maschile 2013 si sono svolte dal 25 maggio al 3 giugno 2013: al torneo hanno partecipato dieci squadre nazionali europee di stati con meno di un milione di abitanti e tre di queste si sono qualificate al campionato europeo dei piccoli stati 2013.\nRegolamento.\nLe squadre hanno disputato una fase a gironi con formula del girone all'italiana: le prime due classificate di ogni girone si sono qualificate per il campionato europeo dei piccoli stati 2013 (anche la nazionale del paese organizzatore, nonostante gi\u00e0 qualificata, ha partecipato alle qualificazioni: nel caso in cui questa si classifichi tra le prime due del proprio girone, nessun'altra nazionale \u00e8 ripescata)."}
{"id": "5218312", "revid": "767487", "url": "https://it.wikipedia.org/wiki?curid=5218312", "title": "An Indian's Elopement", "text": "An Indian's Elopement \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 27 dicembre 1910."}
{"id": "5218321", "revid": "108722818", "url": "https://it.wikipedia.org/wiki?curid=5218321", "title": "Associazione Calcio Monfalcone 1969-1970", "text": "Questa voce raccoglie le informazioni riguardanti l'Associazione Calcio Monfalcone nelle competizioni ufficiali della stagione 1969-1970."}
{"id": "5218329", "revid": "1543377", "url": "https://it.wikipedia.org/wiki?curid=5218329", "title": "Songs from the Silver Screen", "text": "Songs from the Silver Screen \u00e8 il quarto album discografico in studio della cantante statunitense Jackie Evancho, pubblicato nel 2012. \nIl disco.\nIl disco dell'allora dodicenne cantante emersa grazie al programma televisivo \"America's Got Talent\" si compone di molti brani presenti in film classici della Disney. La produzione \u00e8 di Bill Ross, che ha curato anche gli arrangiamenti, e di Humberto Gatica. "}
{"id": "5218330", "revid": "767487", "url": "https://it.wikipedia.org/wiki?curid=5218330", "title": "27 horas", "text": "27 horas \u00e8 un film del 1986 diretto da Montxo Armend\u00e1riz."}
{"id": "5218333", "revid": "124021175", "url": "https://it.wikipedia.org/wiki?curid=5218333", "title": "Cimitero di San Gregorio", "text": "Il Cimitero di San Gregorio, detto anche Foppone di San Gregorio o anche di Porta Orientale, era uno dei cinque cimiteri cittadini, collocato fuori l'attuale Porta Venezia a Milano ed in seguito soppresso con l'apertura del Monumentale. Doveva il nome all'attigua chiesa di San Gregorio che tuttora sorge sull'omonima via, non distante dal corso Buenos Aires.\nAveva un perimetro a forma di pentagono irregolare: si estendeva a nord-ovest del Lazzaretto di Milano, l'entrata principale era sulla via San Gregorio, oltre all'attuale piazza Cincinnato copriva porzioni delle attuali vie Lodovico Settala e Benedetto Marcello e chiudeva ad angolo le mura settentrionali sull'attuale via Ruggero Boscovich.\nIl cimitero viene inoltre menzionato nel capitolo XXXI de \"I promessi sposi\" di Alessandro Manzoni, dove l'autore rammenta un allora tradizionale omaggio dei cittadini milanesi ai morti di peste in occasione di una delle feste della Pentecoste.\nStoria.\nIl campo sorse come cimitero di campagna, sottoposto alla cura di un Sodalizio, con una cappella e un oratorio proprio. Nella peste manzoniana del 1630 che afflisse Milano il cimitero accolse parte delle vittime per poi, in seguito, essere destinato a pi\u00f9 vasto luogo di sepoltura e a ossario.\nIl prete Salvatore Vitali, sardo, giunto a Milano alcuni anni dopo la peste, nel suo \"Theatrum triumphale Mediotanensis Urbis Magnalium annalistica proportione digestum\" (1642) descrive con parole tetre lo stato del cimitero: \u00abVidi, egli scrive, in questo campo cadaveri sopra cadaveri, miserevoli casse scoperchiate, ossa in grande quantit\u00e0 qua e l\u00e0 disperse, e vaste fosse aperte; era cosa orribile a vedersi!\u00bb\nQuelle ossa che imbiancavano il campo appartenevano ai morti della peste, che dopo non molti anni, smosse, erano tornate sopra terra, e non ebbero sepoltura che nel 1723. In quell'anno, infatti, il \"Sodalizio dell'Orazione e Morte\" addetto alla cura del cimitero fece costruire il portico innanzi alla chiesa di San Gregorio, e qui diede nuova sepoltura a quelle ossa viste dal Vitali.\nAbolite le sepolture nelle chiese, il cimitero fu aperto alla comune inumazione nel 1788; i lavori per la realizzazione del nuovo cimitero vennero condotti in grande economia, tanto da necessitare negli anni successivi di continui lavori di consolidamento e ripristino prevalentemente della cinta muraria, famosa in Milano per essere soggetta a piccoli crolli dovuti piogge.\nLa cos\u00ec poco solida recinzione venne un po' per volta ricostruita nella sua integrit\u00e0 e nel 1857 venne innalzata fino a 3.85 m, in modo da potervi collocare un maggior numero di lapidi.\nNel 1866, con l'apertura del Monumentale, il cimitero di San Gregorio venne prima destinato ad accogliere i morti del comune dei Corpi Santi, poi, unificatisi i due enti territoriali in un unico comune (appunto Milano) nel 1873, il cimitero venne riaperto ad accogliere i morti locali. Chiuso poi definitivamente il 31 agosto 1883, venne svuotato; i corpi rinvenuti vennero spostati al Monumentale e l'odierna area accoglie strade ed edifici vari.\nPersonalit\u00e0 illustri sepolte.\nNel cimitero di San Gregorio trovarono sepoltura illustri personalit\u00e0 fra le quali si possono citare:"}
{"id": "5218334", "revid": "767487", "url": "https://it.wikipedia.org/wiki?curid=5218334", "title": "Mataharis", "text": "Mataharis \u00e8 un film del 2007 diretto da Ic\u00edar Bolla\u00edn.\nTrama.\nLa Valbuena Detective \u00e8 un'agenzia di investigazioni private il cui capo si avvale della collaborazione di tre valide indagatrici: Eva, Ines e Carmen. Eva \u00e8 reduce da una seconda maternit\u00e0 e si sta occupando di un uomo anziano che, dopo la morte della moglie, cerca di ritrovare un antico amore. Ha per\u00f2 dei problemi con il marito Inaki che le sta nascondendo qualcosa dato che si incontra, senza dirle nulla, con un ragazzo. Ines, single, \u00e8 stata incaricata di incastrare due sindacalisti per conto di una multinazionale ma, quando conosce pi\u00f9 da vicino uno di loro, Martin, si accorge che si tratta solo di un piano per evitare che i dipendenti si uniscano contro le soperchierie della societ\u00e0. Carmen, che si sta occupando di un fotografo che teme di essere truffato dal suo socio e finisce con lo scoprire che la moglie lo tradisce proprio con lui, assiste allo spegnersi del suo rapporto matrimoniale.\nProduzione.\nIl film \u00e8 stato prodotto dalla Producciones La Iguana S.L., in collaborazione con Sogecine. Il suono post-produzione \u00e8 a opera della La Bocina. Il budget per il film ammonta a circa \u20ac 2.500.000. Le scene sono state girate completamente in Spagna, pi\u00f9 precisamente a Madrid, a Pe\u00f1\u00edscola, nella Provincia di Castell\u00f3n, Comunit\u00e0 Valenciana, e a Guadalajara. Ci sono alcune scene in cui nella stanza di In\u00e9s, si trova un quadro della famosissima Mata Hari, pseudonimo di Margaretha Geertruida Zelle, danzatrice e agente segreto olandese, condannata alla pena capitale per la sua attivit\u00e0 di spionaggio durante la prima guerra mondiale.\nColonna sonora.\nSono quattro le colonne sonore del film: la prima (\"Maneras de vivir\"), \u00e8 stata scritta da Rosendo Mercado (che l'ha anche cantata), Jos\u00e9 Antonio Urbano, e Miguel \u00c1ngel Campos. La seconda (\"Al son del tambor\") \u00e8 stata invece scritta da Rosario Flores. La terza (\"Sin documentos\"), \u00e8 stata scritta da Andr\u00e9s Calamaro, mentre a cantarla le voci furono due, ovvero quelle di Mar\u00eda V\u00e1zquez e Diego Mart\u00edn. L'ultima (\"Esa luz\"), \u00e8 stata cantata da Luis Tosar, mentre il testo della canzone \u00e8 stato scritto dallo stesso Tosar e da Santiago Garc\u00eda de Le\u00e1niz.\nDistribuzione.\nIl film \u00e8 stato distribuito in Spagna il 20 settembre 2007 al San Sebasti\u00e1n Film Festival, mentre nelle sale cinematografiche del paese approd\u00f2 il 28 dello stesso mese. In Regno Unito fu presentato il 15 febbraio 2008 al Glasgow Film Festival; in Messico il 13 marzo al Guadalajara Film Festival; in Polonia il 29 marzo al Week of Spanish Cinema con il nome \"Detektywi w sp\u00f3dnicach\"; in Francia il 2 aprile dalla Haut et Court; in Belgio il 25 giugno; nei Paesi Bassi il 7 agosto dalla A-Film Distribution; in Finlandia il 21 settembre al Helsinki International Film Festival; nelle Filippine il 1\u00ba ottobre al Spanish Film Festival e il 16 settembre 2011 al Manila Cine Europa Film Festival dove \u00e8 stato vietato ai minori di 18 anni; nella Repubblica Ceca il 17 aprile 2009 all'European Union Film Festival; in Ungheria il 17 maggio come \"Mataharik\"; in Malaysia il 16 novembre 2012 sempre all'European Union Film Festival."}
{"id": "5218335", "revid": "1543377", "url": "https://it.wikipedia.org/wiki?curid=5218335", "title": "Awakening (Jackie Evancho)", "text": "Awakening \u00e8 il quinto album discografico in studio della cantante statunitense Jackie Evancho, pubblicato nel 2014. "}
{"id": "5218337", "revid": "1543377", "url": "https://it.wikipedia.org/wiki?curid=5218337", "title": "Stanley Hotel", "text": "Lo Stanley Hotel \u00e8 un hotel di 140 stanze in stile neo-georgiano ad Estes Park, in Colorado. \nSituato in vista del Rocky Mountain National Park, lo Stanley offre una vista panoramica sulle Rockies. \u00c8 stato costruito da Freelan Oscar Stanley della Stanley Steamer ed inaugurato il 4 luglio 1909 con un \"catering\" al quale parteciparono personaggi ricchi e famosi tra i quali Margaret Brown, superstite del RMS Titanic, John Philip Sousa, Theodore Roosevelt, l'Imperatore e l'Imperatrice del Giappone e diverse personalit\u00e0 di Hollywood. L'hotel e le sue terre circostanti sono registrati presso il National Register of Historic Places.\nTra gli ospiti illustri che hanno soggiornato allo Stanley Hotel figura lo scrittore Stephen King, il quale si \u00e8 ispirato proprio all'hotel per creare l'Overlook Hotel del suo romanzo Shining. La miniserie televisiva \"Shining\" del 1997 \u00e8 stata girata proprio nell'hotel, mentre il film diretto da Stanley Kubrick venne girato in set costruiti in Inghilterra negli Elstree Studios e al Timberline Lodge nell'Oregon.\nSul canale 42 dei televisori nelle camere dell'hotel viene trasmesso continuamente il film di Kubrick.\nStoria.\nNel 1903, Stanley, che fu co-inventore dell'automobile Stanley Steamer, si trasfer\u00ec ad Estes Park per motivi di salute. Stanley era malato di tubercolosi e si rec\u00f2 ad Ovest dietro consiglio del medico. Il medico sugger\u00ec a Stanley e alla moglie Flora di rimanere in una cabina di Estes Park per tutta l'estate. Immediatamente i due si innamorarono del luogo e la salute di Stanley miglior\u00f2 notevolmente. Colpito dalla bellezza della valle e grato per il miglioramento della sua salute, Stanley decise di investire i suoi soldi nel luogo. Nel 1909 Stanley apr\u00ec l'elegante Stanley Hotel, una classica locanda che esemplifica l'et\u00e0 d'oro del turismo.\nDopo aver trascorso l'estate in cabina, Flora voleva una casa come quella che aveva lasciato nel Maine. La loro casa venne costruita a circa mezzo miglio ad ovest del luogo dove venne costruito lo Stanley Hotel. Oggi la casa \u00e8 una residenza privata.\nStanley costru\u00ec l'hotel sulla terra che egli aveva acquistato dal 4\u00ba Conte di Dunraven e Mount-Earl, un nobile e politico angloirlandese. Lord Dunraven si era trasferito nella zona nel 1872 durante un viaggio. \nNel 1907 ebbe inizio la costruzione dello Stanley Hotel. Legname e pietre furono ricavati dalle vicine montagne e l'hotel venne costruito nello stile architettonico georgiano, che ha conosciuto un revival nel primo Novecento. Dotato di acqua corrente, elettricit\u00e0 e telefono, l'unico servizio mancante all'hotel era il riscaldamento in quanto l'hotel fu progettato come luogo di villeggiatura estiva.\nNel 2013 l'hotel fece notizia quando annunci\u00f2 l'imminente costruzione di un cimitero per animali; l'oggetto di un altro romanzo di Stephen King, \"Pet Sematary\".\nInfestazioni.\nMolti ritengono che lo Stanley Hotel sia infestato, avendo riportato un certo numero di casi di attivit\u00e0 spettrale, soprattutto nella sala da ballo. Il personale della cucina ha riferito di aver sentito i rumori di una festa in corso nella sala da ballo, solo per scoprire poi che la stanza era deserta. Persone nella hall hanno affermato di aver sentito qualcuno suonare il pianoforte della sala da ballo, ma nessuno \u00e8 stato trovato seduto al pianoforte. I dipendenti ritengono che si tratti del fantasma di Flora, la moglie di FreeLan O. Stanley, la quale sapeva suonare il pianoforte.\nIn una camera, le persone affermano di aver visto un uomo in piedi sopra al letto prima che corresse dentro l'armadio. Secondo alcuni questo fantasma sarebbe il responsabile del furto di alcuni gioielli, orologi e articoli da viaggio. Altri hanno riferito di aver visto fantasmi nelle loro stanze nel bel mezzo della notte, semplicemente in piedi nella loro stanza prima di scomparire.\nLo show televisivo \"Ghost Hunters\" trasmesso dal canale Syfy si \u00e8 occupato dell'hotel. Il direttore ha mostrato ai membri della troupe i vari luoghi in cui si sono verificate le attivit\u00e0 del presunto fantasma. La troupe di \"Ghost Hunters\" ha dato la colpa ai vari fenomeni al vento e alle tubazioni. Tuttavia non hanno saputo dare nessuna spiegazione circa gli avvenimenti nella sala da ballo. Essi hanno anche rivelato di aver assistito ad altri fenomeni paranormali, come l'aver visto persone nei corridoi e aver sentito bambini giocare al piano di sopra. Il pi\u00f9 straordinario fenomeno a loro successo \u00e8 stato quando un tavolo \u00e8 volato per aria. Jason Hawes ha trascorso la notte nella stanza del \"fantasma ladro\" ed ha dichiarato che il letto si muoveva, le porte dell'armadio si sono aperte pi\u00f9 volte e che un vetro accanto al letto \u00e8 andato in frantumi.\nLo Stanley Hotel \u00e8 stato visitato anche dalla troupe dello show \"Ghost Adventures\" il 15 ottobre 2010.\nDopo aver sentito alcune voci che affermavano che l'attivit\u00e0 paranormale dell'hotel \u00e8 dovuta alla composizione geologica della propriet\u00e0, il Rocky Mountain Paranormal ha contattato l'US Geological Survey per avere informazioni sul sito. La conclusione degli scienziati riporta che \"non c'\u00e8 nulla di insolito nei dati aeromagnetici di Estes Park\". Dopo questa richiesta di informazioni geologiche, il governo ha inviato esperti del suolo per compiere studi approfonditi sul terreno della propriet\u00e0. I risultati hanno mostrato che il terreno non contiene nulla di radioattivo.\nStephen King ebbe l'idea per il romanzo \"Shining\" nel 1973 dopo aver soggiornato nella camera 217 in un hotel quasi vuoto dato che si trattava della notte prima della chiusura invernale.\nCultura di massa.\nL'hotel neoclassico \u00e8 stato fonte d'ispirazione per il fittizio Overlook Hotel del romanzo \"Shining\" di Stephen King. \nL'hotel venne usato come set per altri film come \"Scemo e pi\u00f9 scemo\" (1994), e nella miniserie \"Shining\", altra versione del romanzo di King.\nAlcuni investigatori insieme alla The Atlantic Paranormal Society (TAPS) hanno indagato sull'hotel per il programma televisivo \"Ghost Hunters\".\nNel 2013, lo Stanley Film Festival, un festival di film horror indipendenti, si \u00e8 tenuto presso l'hotel nei giorni dal 2 al 5 maggio.\nNel gennaio 2014 la band country-punk Murder By Death ha tenuto un concerto nell'hotel.\nIl DLC di \"\", chiamato \"Dead Money\", \u00e8 ispirato in parte dalle lugubri vicende dell'hotel e dalla fama ottenuta con il racconto di Stephen King."}
{"id": "5218339", "revid": "260676", "url": "https://it.wikipedia.org/wiki?curid=5218339", "title": "Piazza Monte Grappa", "text": "Piazza Monte Grappa \u00e8 un'importante piazza della citt\u00e0 italiana di Varese, in Lombardia, situata nel centro storico della medesima citt\u00e0.\n\u00c8 il nodo dove convergono tutte le vie principali della citt\u00e0: vi si dipartono Via Marcobi, Corso Matteotti, Via Marconi, Corso Moro e Via Volta. Comprende il collegamento con il sottoportico di Piazza Ragazzi del '99 ed interrompe la Via Bernascone.\nLa piazza \u00e8 caratterizzata da architetture del periodo fascista. Anticamente era chiamata Piazza Porcari (o Piazza Padella), per la sua caratteristica forma triangolare. Con l'elezione di Varese a capoluogo dell'omonima provincia nel 1927, l'ingegner Vittorio Ballio Morpurgo viene incaricato di redigere il nuovo piano regolatore per la citt\u00e0. Esso prevedeva tra le varie cose l'ampliamento della piazza Porcari, situata nel centro cittadino.\nPer la realizzazione della nuova Piazza Monte Grappa viene demolito l'intero quartiere presente sul lato sud della vecchia piazza. Nel 1934 si svolge il concorso per il progetto degli edifici che dovranno delimitare la piazza. Vincitore \u00e8 l'architetto Mario Loreti di Roma che progetter\u00e0 l'attuale sede della Camera di Commercio, la torre littoria, l'edificio INPS, le Assicurazioni RAS e altri edifici privati."}
{"id": "5218340", "revid": "767487", "url": "https://it.wikipedia.org/wiki?curid=5218340", "title": "Bud's Triumph", "text": "Bud's Triumph \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi l'11 novembre 1910."}
{"id": "5218341", "revid": "767487", "url": "https://it.wikipedia.org/wiki?curid=5218341", "title": "El s\u00e9ptimo d\u00eda", "text": "El s\u00e9ptimo d\u00eda \u00e8 un film del 2004 diretto da Carlos Saura."}
{"id": "5218342", "revid": "767487", "url": "https://it.wikipedia.org/wiki?curid=5218342", "title": "Cristoforo Diana", "text": "Biografia.\nFiglio di un calzolaio, nacque nel 1553, come testimonia la sua prima opera nota, il \"Ritratto di Oristilla di Partistagno\", firmato e datato 1573, con l'annotazione di essere stato composto a vent'anni. Si spos\u00f2 tre volte, l'ultima volta nel 1615 con Giulia Fontanabona, parente di Lucia Fontanabona, moglie di Baldassarre Altan, un nobile e ricco friulano amante delle arti. Nessuno dei suoi quattro figli fu pittore. \nNon si sa chi fu il suo maestro di bottega, ma fu seguace di Pomponio Amalteo, che conobbe e frequent\u00f2, e il suo stile pittorico \u00e8 vicino a quello dei conterranei Giuseppe Furnio e Giuseppe Moretto, con \u00ablimiti inventivi ed una pittura snervata, corsiva, priva di intensit\u00e0. Il colore appare spesso debole e non sempre risultano attente le proporzioni delle figure e l'impaginazione dei dipinti\u00bb."}
{"id": "5218345", "revid": "767487", "url": "https://it.wikipedia.org/wiki?curid=5218345", "title": "The Flight of Red Wing", "text": "The Flight of Red Wing \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 15 novembre 1910."}
{"id": "5218346", "revid": "3115", "url": "https://it.wikipedia.org/wiki?curid=5218346", "title": "Giulia Bigolina", "text": "Biografia.\nNacque probabilmente a Padova agli inizi del XVI secolo da Gerolamo Bigolin e Alvisa Soncin e venne educata dal padre, a sua volta scrittore. Intorno al 1534 spos\u00f2 Bartolomeo Vicomercato dal quale ebbe tre figli di nome Silvio, Ottavio e Gabriela. La scrittrice mor\u00ec probabilmente nel 1569 a Padova.\nOpere.\nFu autrice di romanzi, novelle e componimenti poetici apprezzati dai suoi contemporanei; in modo particolare, sono rimaste testimonianze di una corrispondenza con Pietro Aretino nel 1549. Andarono perdute le poesie, ma \u00e8 pervenuto un romanzo, \"Urania\". \nUna seconda opera di Giulia Bigolina \u00e8 la novella \"Giulia Camposampiero e Tesibaldo Vitaliani\" contenuta in un'edizione del 1794, \"Notizia de' novellieri italiani posseduti dal conte Anton Maria Borromeo\": il testo \u00e8 di impianto boccaccesco e probabilmente era inserita in un ciclo di novelle, poich\u00e9 si fa riferimento a un gruppo di uomini e donne che raccontano a turno delle storie .\n\"Urania\".\nRacconta la storia di un amore non ricambiato tra l'omonima protagonista e Fabio, innamorato di un'altra donna. Per il dolore, Urania decide di fuggire travestita da uomo da Salerno a Napoli e nella fuga incontra un gruppo di cinque donne con le quali discute dell'amore. Successivamente si imbatte in cinque uomini e dialoga con loro dell'educazione maschile e femminile. Una copia manoscritta del romanzo, il primo realizzato da una donna italiana nel Rinascimento del quale abbiamo notizia e pervenuto fino ai nostri giorni, \u00e8 conservata presso la Biblioteca Trivulziana di Milano (MS. Trivulziana 88).\nIntitolazioni.\nIl comune di Padova e il comune di Cittadella le intitolano una via."}
{"id": "5218348", "revid": "599013", "url": "https://it.wikipedia.org/wiki?curid=5218348", "title": "Amanda Keen", "text": "Carriera.\nNel corso della sua carriera ha vinto 4 titolo ITF di singolare e uno di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare al Torneo di Wimbledon nel 2004 e nel 2005."}
{"id": "5218350", "revid": "136801", "url": "https://it.wikipedia.org/wiki?curid=5218350", "title": "Amanda Janes", "text": ""}
{"id": "5218352", "revid": "767487", "url": "https://it.wikipedia.org/wiki?curid=5218352", "title": "Censimento dell'Unione Sovietica del 1989", "text": "Il censimento dell'Unione Sovietica del 1989 fu il nono censimento condotto in Unione Sovietica e fu l'ultimo prima della dissoluzione della nazione. Si tenne fra il 12 ed il 19 gennaio 1989, dieci anni dopo il precedente. Determin\u00f2 che la popolazione residente era composta da 286.730.819 persone, con un aumento del 9.3% dall'ultima rilevazione.\nCon questa misura l'Unione Sovietica si piazzava al terzo posto nella classifica delle nazioni pi\u00f9 popolose al mondo: circa 38 milioni di abitanti pi\u00f9 degli Stati Uniti d'America, ma ben al di sotto di Cina e India."}
{"id": "5218355", "revid": "767487", "url": "https://it.wikipedia.org/wiki?curid=5218355", "title": "An Indian Maiden's Choice", "text": "An Indian Maiden's Choice \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 18 novembre 1910."}
{"id": "5218357", "revid": "125631477", "url": "https://it.wikipedia.org/wiki?curid=5218357", "title": "Cimitero di San Rocco al Vigentino", "text": "Il cimitero di San Rocco al Vigentino, o foppone di San Rocco, o cimitero di Porta Romana, era uno dei cinque cimiteri cittadini, collocati fuori dalle porte di Milano. Venne soppresso nel 1826 nonostante alcune sepolture furono ammesse anche dopo la soppressione. \nDi forma pi\u00f9 o meno rettangolare, era situato dietro la vecchia Chiesa di San Rocco, annessa al cimitero dal 1783 al 1786; l'entrata principale probabilmente si trovava lungo l'attuale via San Rocco, ad ovest era delimitato dalla vecchia Roggia Bocchetta (sostituita in seguito dall'odierna via intitolata a Gaetana Agnesi che proprio qui trov\u00f2 sepoltura nel 1799), a sud chiudeva lungo l'attuale via Piacenza e i muri ad est sorgevano dove oggi sorgono vari edifici. Secondo i rilievi dell'impiegato comunale Giuseppe Casati riportati nella sua opera del 1847 \"Collezione delle iscrizioni lapidarie poste nei cimiteri di Milano dalla loro origine all'anno 1845\" la sepoltura con data pi\u00f9 antica era di tal Gaetano Tamburini, morto settantanovenne nel marzo del 1777. L'ultima tomba registrata fu invece quella di Carlo Frapolli, cavaliere della Corona Ferrea, morto il 31 dicembre 1827.\nStoria.\nIl luogo ove poi sorse il foppone di San Rocco era gi\u00e0 utilizzato, insieme al cimitero di San Gregorio presso il Lazzaretto, per seppellirvi una parte dei morti della peste del 1630. Il luogo era posto appena fuori dai bastioni, nei pressi della lunetta ancora oggi esistente presso la Porta Romana, e quindi fuori dal nucleo abitato della citt\u00e0. Questo cimitero, annesso alla chiesa di San Rocco, non va confuso con l'altro posto appena dentro alle mura e parte di una differente parrocchia, anch'essa di San Rocco, istituita dal cardinale Federico Borromeo. Il campo usato per il seppellimento dei morti di peste si estendeva lungo il viale di Porta Vigentina di fronte a intorno alla chiesa ma l'amministrazione dell'Ospedale Maggiore acquist\u00f2, nel 1783, due terreni a nord da utilizzare per il seppellimento dei suoi morti; il 9 marzo 1783 per ordine del Magistrato di sanit\u00e0, i morti dell'ospedale cominciarono a essere qui inumati. Nel settembre 1786 i due terreni vennero permutati con altri due pezzi di terra per conferire una forma pi\u00f9 regolare al cimitero.\nNel 1787 venne soppressa la parrocchia di San Rocco entro le mura istituita dal cardinale Borromeo e che aveva giurisdizione anche fuori: parte venne incorporata in quella di San Calimero nei pressi dell'attuale cordo di Porta Romana e parte in quelle di Calvairate e Vigentino, nei Corpi Santi: i morti ebbero quindi sepoltura nei rispettivi cimiteri fino a quando, il 19 aprile 1791, venne ricostituita la parrocchia di San Rocco al forese, ovvero fuoi dalle mura, e fu quindi ripreso l seppellimento dei morti nel foppone di San Rocco, interrotto nel 1787. Negli undici anni successivi, come testimoniato nel febbraio 1798, nel cimitero vennero inumati 32.000 morti. Nel settembre del 1801 (25 fruttidoro anno IX), sotto l'amministrazione della Repubblica Italiana napoleonica, una cappella fu eretta nei pressi dell'abitazione del capo seppellitore e nel 1815 vennero svolti lavori di ristrutturazione vari, fra cui diverse riparazioni al muro di cinta del cimitero.\nSoppressione.\nRitenuto insufficiente per l'elevato numero di morti proveniente dall'Ospedale Maggiore, per l'uso fattone dal Comune dei Corpi Santi, per il terreno inadatto alla decomposizione, per una riduzione di superficie dettata da esigenze stradali (sistemazione della strada fra le porte Romane e Ticinese) e infine per l'apertura del nuovo cimitero di Porta Tosa, il vecchio foppone di Porta Romana venne soppresso nell'ottobre 1826 e le inumazioni interrotte. Fu mantenuta qualche eccezione per chi volesse seppellire i propri morti accanto alle vecchie tombe e nel 1848, durante i moti delle Cinque Giornate, vennero qui sepolti alcuni soldati austriaci caduti duranti gli scontri.\nDopo un conveniente periodo di riposo del terreno nel 1869 e 1870 vennero dati in affitto i locali e l'area dell'ex cimitero e nel 1875 si sollecitarono gli interessati a trasportare in altro luogo i resti dei loro cari e a ritirare monumenti e lapidi; vennero riesumati dalla chiesa i resti del celebre chirurgo Monteggia e traslati al Monumentale. In ultimo il 3 ottobre 1880 il Municipio cedette a quattro privati il fondo del soppresso cimitero a condizione che lasciassero al Comune un'area per l'apertura di una strada e che erigessero un edificio scolastico da affittare alla pubblica amministrazione.\nMonumenti notevoli.\nTramontata l'epoca napoleonica il cimitero si popol\u00f2 di monumenti sepolcrali di valore architettonico e artistico; in particolare vanno ricordati un monumento eretto nel 1818 dall'avvocato Angiolini a memoria della giovane sposa Francesca Galbiati su disegno dell'architetto e pittore Paolo Landriani; il monumento al negoziante Vincenzo Bellati (arch. Landriani, 1826); il monumento ai coniugi Dugnani (1825), descritto come uno dei cinue grandi monumenti del cimitero); il monumento alla memoria della contessa Paola Taverna opera di Carlo Amati (1822); il monumento al barone francese Augusto Bataille (Amati, 1821), altro fra i cinque grandi monumenti; il monumento al conte Alessandro Annoni (1825), su disegno del Canonica. Erano poi presenti busti e bassorilievi al conte Martinengo, all'avvocato Battaglia, al conte Giacomo Greppi, a Carlo Frapolli e al Vittadini.\nSepolture illustri.\nNel corso della sua esistenza il cimitero di San Rocco, poi di Porta Romana, fu luogo di sepoltura di molti illustri milanesi, fra i quali \u00e8 utile citare:"}
{"id": "5218359", "revid": "1320609", "url": "https://it.wikipedia.org/wiki?curid=5218359", "title": "Luisa Palma Mansi", "text": "Biografia.\nNacque a Lucca da Girolamo Palma e Caterina Burlamacchi, entrambi esponenti del patriziato cittadino, e il 17 febbraio 1783 spos\u00f2 Lelio Francesco Mansi, politico e giureconsulto, pi\u00f9 anziano di quasi diciotto anni. \nLuisa conduceva una vita mondana, come lei stessa racconta nella sua attivit\u00e0 diaristica contenuta in quattro quaderni rilegati in pergamena e scritti in francese, lingua colta dell'Europa del Settecento, conservati nel Fondo Arnolfini presso l'Archivio di Stato di Lucca.\nSul primo dei quaderni si legge \"Memoires ou Notices \u00e0 l'usage de Louise Palma Mansi\" e questo \u00e8 il titolo con il quale \u00e8 generalmente citato il diario. Giorno dopo giorno, sono stati registrati con uno stile cronachistico eventi storici e scene di routine quotidiana dal 26 settembre 1791 al 1823, una consuetudine trentennale interrotta soltanto dal 1807, dopo la morte del marito, al 1812. L'autrice ci lascia una testimonianza diretta della vita dell'epoca attraverso descrizioni di matrimoni, funerali, feste, banchetti che frequentava abitualmente seguita da un cicisbeo; il testo contiene informazioni su chiacchierate nei salotti principeschi e cenni sulla moda e gli svaghi del tempo, in modo particolare il gioco delle carte e il teatro (ebbe modo di assistere a rappresentazioni di commedie, opere di Gioacchino Rossini e alle improvvisazioni di Teresa Bandettini). \nTutta la narrazione si mescola alla cronaca delle imprese napoleoniche, delle esondazioni del fiume Serchio nel 1812 e delle attivit\u00e0 della principessa Elisa Bonaparte.\nInfatti, nel 1785, si erano insediati a Lucca Felice Baciocchi e la moglie Elisa Bonaparte, sorella di Napoleone, ai quali fu assegnato successivamente il Principato di Lucca e Piombino nel 1805. Luisa ne divenne dama di palazzo, anche se mal volentieri, fino a marzo 1814: in quegli anni l'oligarchia lucchese, cui Luisa apparteneva, era entrata in crisi ed era vessata dai tributi proprio a seguito dell'occupazione francese iniziata nel 1799 e un nuovo ceto, la borghesia, stava emergendo. Il diario rappresenta un raro esempio di scrittura femminile del XVIII-XIX secolo conservatasi fino ai nostri giorni e, inoltre, ci restituisce dettagli utili a ricostruire la storia di palazzi come il Teatro Pantera di Lucca e la Villa Reale di Marlia.\nLa narrazione si and\u00f2 diradando negli anni e si concluse il 3 ottobre 1823. Un anno dopo, Luisa Palma Mansi mor\u00ec a Lucca il 25 novembre 1824.\nCollegamenti esterni.\n su www.toponomasticafemminile.com "}
{"id": "5218364", "revid": "180559", "url": "https://it.wikipedia.org/wiki?curid=5218364", "title": "Censimento dell'Unione Sovietica del 1970", "text": "Il censimento dell'Unione Sovietica del 1970 fu il settimo censimento condotto in Unione Sovietica. Organizzato dalla Goskomstat, si tenne nel gennaio 1970, undici anni dopo il precedente. Determin\u00f2 che la popolazione residente era composta da 241.720.134 persone, con un aumento del 15% dalla rilevazione precedente.\nI dati registrarono che l'etnia russa era ancora la maggioranza della popolazione nazionale (53%), che gli ebrei erano in calo del 5% e che i praticanti di fede musulmana erano in forte crescita, grazie ad un alto tasso di natalit\u00e0."}
{"id": "5218372", "revid": "899609", "url": "https://it.wikipedia.org/wiki?curid=5218372", "title": "Libert\u00e0 Frisona", "text": "La Libert\u00e0 Frisona (in lingua frisone \"Fryske frijheid\") \u00e8 stata una dipendenza autogovernata del medievale Sacro Romano Impero, esistita tra il IX secolo e il 1498. Durante il periodo della Libert\u00e0 Frisona l'area non ebbe un signore regnante che possedeva e amministrava le terre. La Libert\u00e0 Frisona, che durante la sua massima estensione copriva tutta la regione storica della Frisia, si svilupp\u00f2 nel vuoto amministrativo causato dalle dispute sui diritti rivendicati dai vari signori locali.\nLa Libert\u00e0 Frisona era suddivisa in \"seel\u00e2nnen\", territori autonomamente amministrati che rispondevano alla sola autorit\u00e0 dell'Imperatore del Sacro Romano Impero. I territori, nonostante l'autonomia, seguivano comunque una politica e un sistema giuridico comune. I delegati dei \"seel\u00e2nnen\" si incontravano presso Aurich in occasione della Pentecoste in un \"Upstalsboom\", Consiglio per armonizzare le regole e le leggi su tutto il territorio della Frisia, al motto \"Eala Frya Fresena\" (in piedi, Frisoni liberi). Dal 1361 gli incontri si tennero anche a Groninga.\nLa Libert\u00e0 Frisona termin\u00f2 nel 1498, dopo pi\u00f9 di un secolo di guerra civile tra le fazioni degli Schieringers e dei Vetkopers, quando l'imperatore Massimiliano I d'Asburgo cedette la Frisia quale feudo ad Alberto III di Sassonia quale risarcimento per un debito di fiorini. Per farsi riconoscere dai frisoni come feudatario, Alberto, dovette comunque ripetutamente affrontarli con le armi, non riuscendoci. Neanche il figlio, Giorgio di Sassonia riusc\u00ec nell'intento e nel 1515 vendette il titolo di signore a Carlo II di Gheldria che riusc\u00ec a sottomettere definitivamente la Frisia occidentale e la Frisia centrale solo nel 1524.\nAlla Libert\u00e0 Frisona succedette la Signoria di Frisia. La citt\u00e0 di Groninga costitu\u00ec per\u00f2 un'eccezione e rimase una citt\u00e0 stato fortificata, anche se formalmente non riconosciuta come tale dall'imperatore, fino al 1536, quando fu creata la Signoria di Groninga."}
{"id": "5218381", "revid": "287204", "url": "https://it.wikipedia.org/wiki?curid=5218381", "title": "Seven Days (Sting)", "text": "Seven Days \u00e8 una canzone di Sting, estratta come singolo dal suo quarto album solista, \"Ten Summoner's Tales\" del 1993. La canzone \u00e8 guidata da un tempo dispari di batteria tenuto da Vinnie Colaiuta. \u00c8 stata inclusa in alcune versioni della raccolta \"The Very Best of Sting &amp; The Police\" e nell'edizione giapponese dell'album live \"...All This Time\".\nNel testo vengono utilizzati alcuni versi di \"Every Little Thing She Does Is Magic\", singolo dei Police del 1981; gli stessi versi erano gi\u00e0 stati ripresi una volta in \"O My God\" nell'album \"Synchronicity\" del 1983, sempre dai Police.\nIl singolo si \u00e8 posizionato al 25\u00ba posto in classifica nel Regno Unito e al 22\u00ba posto in Italia."}
{"id": "5218382", "revid": "767487", "url": "https://it.wikipedia.org/wiki?curid=5218382", "title": "True Western Honor", "text": "True Western Honor \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 22 novembre 1910."}
{"id": "5218383", "revid": "1543377", "url": "https://it.wikipedia.org/wiki?curid=5218383", "title": "Classe Bir Anzarane", "text": "La classe Bir Anzarane \u00e8 una classe di pattugliatore d'altura della Regia marina del Marocco progettata da Raidco Marine e costruita a STX France (Chantiers de l'Atlantique) a Lorient in Francia.\nCaratteristiche generali.\nLa classe Bir Anzarane ha una lunghezza di 70 metri e una larghezza di 11 metri, un dislocamento di 800 tonnellate e un equipaggio di 64 uomini e pu\u00f2 ospitare sei passeggeri.\nL'apparato motore \u00e8 costituito da due motori diesel W\u00e4rtsil\u00e4 12V26 (8,16 MW) in grado di generare una potenza complessiva di 5 500 cv che consentono una velocit\u00e0 massima di 22 nodi. \nHa un raggio d'azione di 4200 miglia nautiche a 12 nodi o 15 giorni circa di permanenza in mare. La dotazione elettronica comprende il radar di ricerca di superficie DECCA Bridgemaster II.\nOperazioni.\nLa nave \"Bir Anzarane\" \u00e8 destinata principalmente alle missioni di sorveglianza di coste e Zona Economica Esclusiva del regno del Marocco, al contrasto del traffico di clandestini, di armi e del contrabbando di stupefacenti.\nIl nome.\nLa nave porta il nome della battaglia di Bir Anzarane, combattuta tra i ribelli del Fronte Polisario e le forze armate reali del Marocco nel 1979, in cui i soldati marocchini si sono comportati eroicamente. \nPi\u00f9 di 3.000 soldati e 500 veicoli del Polisario attaccarono il presidio di Bir Anzarane, il distaccamento del tenente colonnello Mohamed Ghoujdami composto da 300 soldati marocchini; la battaglia si concluse con la sconfitta dei ribelli del Fronte Polisario. Grazie al suo comportamento, il tenente colonnello Mohamed Ghoujdami fu definito: \u00ab Nouveau renard du D\u00e9sert \u00bb \u00ab\"la nuova volpe del deserto\"\u00bb da Paris Match nel 1979. Oggi la battaglia di Bir Anzarane \u00e8 studiata in numerose accademie militari di tutto il mondo..\nUnit\u00e0 della Regia marina del Marocco.\nLa \"Bir Anzarane\" \u00e8 la prima di una serie che comprende altre tre unit\u00e0 pi\u00f9 due in opzione: "}
{"id": "5218384", "revid": "15756", "url": "https://it.wikipedia.org/wiki?curid=5218384", "title": "Uovo con gallina per Kelch", "text": "LUovo con gallina per Kelch \u00e8 un uovo di Pasqua gioiello che fu fabbricato a San Pietroburgo tra il 1899 e il 1903 sotto la supervisione di Michael Perkhin, per conto del gioielliere russo Peter Carl Faberg\u00e9 al quale era stato ordinato da Alexander Kelch che ne fece dono a sua moglie, l'ereditiera Barbara Kelch.\nMentre il donante e la ricevente sono certi, non lo \u00e8 la data in quanto l'uovo reca il punzone introdotto a San Pietroburgo nel 1899.\nProbabilmente \u00e8 il primo delle sette uova che, ogni anno dal 1898 al 1904, furono ordinate da Alexander Ferdinandovich Kelch e che Michael Perkhin, all'epoca mastro orafo della Faberg\u00e9, realizz\u00f2 ispirandosi a quelle imperiali.\nl'Uovo con gallina per Kelch \u00e8 una versione dell'Uovo con gallina imperiale del 1885 pi\u00f9 grande e arricchita con i diamanti incastonati sul bordo, sulla sorpresa e due diamanti tagliati come una lastra sottile, in effetti tutte le uova Kelch hanno maggiori dimensioni di quelle imperiali.\nQuando fu venduto a Malcolm Forbes, si credette che l'uovo facesse parte della serie imperiale per la presenza dei ritratti dello zar Nicola II visibile all'esterno e dello zarevic nascosto nella gallina;\ninvece le ricerche hanno rivelato che i ritratti imperiali hanno sostituito, rispettivamente, il monogramma (BK) e il ritratto della destinataria originale, Barbara Kelch, probabilmente quando l\u02b9oggetto \u00e8 stato venduto a Parigi.\nProprietari.\nBarbara Kelch lasci\u00f2 il marito e la Russia nel 1905, quando si trasfer\u00ec a Parigi dopo che gran parte della sua fortuna era stata spazzata via durante la guerra russo-giapponese; nel 1920 vendette le sue uova Faberg\u00e9.\nNel 1920 l'Uovo con gallina per Kelch fu una delle sei uova vendute dal gioielliere Morgan di Rue de la Paix a Parigi, a L\u00e9on Grimberg di \"A la Vieille Russie\", che all'epoca aveva sede pure a Parigi e che vendette l'uovo nel 1928 ad uno statunitense.\nAttorno al 1940 l'uovo fu acquistato dal re F\u0101r\u016bq I d'Egitto; il 10 marzo 1954 fu venduto da Sotheby's Cairo (King Farouk Sale) per 15.225 $ ad Alexander Schaffer di \"A La Vieille Russie\" che nel frattempo aveva trasferito la sua sede a New York.\nNel 1961 l'uovo fu venuto a Lansdell K. Christie e nel 1966, dopo la sua morte, fu acquistato da Malcom Forbes attraverso una trattativa privata con \"A La Vieille Russie\".\nIl 4 febbraio 2004 la casa d'aste Sotheby's ha annunciato che, senza passare per una pubblica asta, la \"Forbes Magazine Collection\" era stata acquistata da Viktor Vekselberg per quasi 100 milioni di dollari, in questo modo pi\u00f9 di 180 opere d'arte Faberg\u00e9, incluso l'Uovo con gallina per Kelch e nove delle rare uova imperiali, dopo circa ottant'anni sono tornate nel loro paese d'origine dove dal novembre 2013 sono esposte al Museo Faberg\u00e9 di San Pietroburgo.\nDescrizione.\nL'uovo \u00e8 fatto d'oro, smalto rosso fragola, bianco e giallo, diamanti taglio rosetta o tagliati come una lastra sottile, pelle scamosciata.\nIl guscio, smaltato di rosso fragola traslucido su fondo ghigliosc\u00e9, giace su un fianco e si apre orizzontalmente in due met\u00e0 incernierate, rivelando l'interno smaltato di bianco a rappresentare l'albume ed un tuorlo smaltato di giallo opaco.\nI bordi e la cerniera sono coperti da fasce d'oro, su quella superiore \u00e8 incastonata una fila di diamanti ed \u00e8 fissata una placchetta che funge da pulsante di chiusura e sulla quale \u00e8 posto un diamante tagliato come una lastra sottile attraverso il quale si legge la data \"1898\".\nAd una estremit\u00e0 \u00e8 fissata un'altra placchetta, circondata da piccoli diamanti e coperta da un altro diamante tagliato come una lastra sottile sotto il quale, originariamente, erano visibili le iniziali di Barbara Kelch che sono state sostituite da un ritratto in miniatura dello zar Nicola II.\nL'uovo conserva la sua scatola originale di legno di agrifoglio, con sulla fodera la scritta dorata in cirillico \"Faberg\u00e9, San Pietroburgo, Mosca\" sotto l'aquila imperiale.\nL'uovo \u00e8 appoggiato su un supporto variopinto a sei zampe fatto fare tra il 1940 e il 1954 da re Faruq d'Egitto.\nSorpresa.\nIl tuorlo \u00e8 incernierato e al suo interno, in uno scomparto rivestito di pelle scamosciata, \u00e8 celata una piccola gallina d'oro, dipinta con smalto traslucido nei toni dell'arancione, del giallo, del rosso e del marrone, con le penne bianche e le zampe naturalisticamente cesellate, gli occhi sono diamanti taglio rosetta.\nLa gallina si apre in senso orizzontale, con una cerniera sotto la coda e racchiude un cavalletto d'oro in miniatura, con le gambe pieghevoli e sormontato da un diamante a forma di cuore e un rubino intagliato a fiamma.\nSul cavalletto \u00e8 posta una cornice di cristallo di rocca con la parte superiore a forma di fiocco, incastonata di diamanti, che contiene una miniatura dello zarevic Aleksej Nikolaevi\u010d in uniforme del Quarto battaglione dei fucilieri della guardia; poich\u00e9 Aleksej \u00e8 nato sei anni dopo la data iscritta sull'uovo si ritiene che negli anni trenta il ritratto originale di Barbara Kelch fu sostituito con quello attuale.\nIl cavalletto \u00e8 marchiato con le iniziali del mastro orafo e Faberg\u00e9 in cirillico e con il punzone di saggio di 56 standard per l'oro a 14 carati, inoltre con il contrassegno d'importazione francese.\nIspirazione.\nL'Uovo con gallina per Kelch \u00e8 molto simile all'Uovo scandinavo ed \u00e8 pressoch\u00e9 identico a l'Uovo di lapislazzuli; quest'ultimo contiene nel tuorlo una corona imperiale in miniatura di platino e diamanti con all'interno un pendente di rubino, \u00e8 privo di marchi e si trova al Cleveland Museum of Art.."}
{"id": "5218385", "revid": "767487", "url": "https://it.wikipedia.org/wiki?curid=5218385", "title": "A Cheyenne's Love for a Sioux", "text": "A Cheyenne's Love for a Sioux \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 25 novembre 1910."}
{"id": "5218386", "revid": "4711", "url": "https://it.wikipedia.org/wiki?curid=5218386", "title": "CS Universitatea Mobitelco Cluj-Napoca", "text": ""}
{"id": "5218387", "revid": "1543377", "url": "https://it.wikipedia.org/wiki?curid=5218387", "title": "Viale Luigi Borri", "text": "Viale Luigi Borri \u00e8 un'importante strada di Varese.\nDa Largo Ennio Flaiano attraversa l'abitato del quartiere Bizzozero e termina in corrispondenza del confine di Lozza. Lungo il suo tracciato sono presenti delle diramazioni: di fronte a sinistra di Via De Grandi e prima di Via Conte Verde a destra all'altezza dei civici 200 e 282.\nSu questa strada \u00e8 ubicato l'Ospedale di Circolo e Fondazione Macchi."}
{"id": "5218388", "revid": "599013", "url": "https://it.wikipedia.org/wiki?curid=5218388", "title": "Jane O'Donoghue", "text": "Carriera.\nA livello juniores ha vinto 3 titoli ITF di singolare e 6 di doppio. Nei tornei del Grande Slam ha ottenuto i suoi migliori risultati raggiungendo il secondo turno nel singolare al Torneo di Wimbledon nel 2004 e nel 2005.\nDopo il ritiro, avvenuto nel 2007, \u00e8 diventata allenatrice: segue attualmente anche la connazionale Katy Dunne."}
{"id": "5218389", "revid": "767487", "url": "https://it.wikipedia.org/wiki?curid=5218389", "title": "Rose e pistole", "text": "Rose e pistole \u00e8 un film italiano del 1998, diretto da Carla Apuzzo.\nTrama.\nNapoli. Rosa e Angelo, entrambi ventenni, sono in fuga dal marito di lei. Il ricco macellaio Pappalardo che ha ingaggiato un killer per ammazzare appunto l'amante della moglie adultera.."}
{"id": "5218390", "revid": "93556", "url": "https://it.wikipedia.org/wiki?curid=5218390", "title": "Michel Kafando", "text": "Il 17 settembre 2015 fu deposto da un colpo di Stato attuato dal generale Gilbert Diend\u00e9r\u00e9, che prese brevemente il potere, e fu arrestato. Il 23 settembre successivo, Kafando fu liberato e torn\u00f2 ad esercitare la sua carica fino al dicembre dello stesso anno, quando Roch Marc Christian Kabor\u00e9, dopo aver vinto le elezioni del 29 novembre, inizi\u00f2 il suo mandato."}
{"id": "5218392", "revid": "775372", "url": "https://it.wikipedia.org/wiki?curid=5218392", "title": "Diaspora russa", "text": "Il termine diaspora russa si riferisce alla comunit\u00e0 globale di etnia russa che vive al di fuori dei confini della Federazione russa. Il riferimento \u00e8 anche estendibile anche a popolazioni di lingua russa, senza riferirsi alla loro appartenenza etnica, quindi ucraini, tartari, ebrei russi, ceceni.\nIl numero di persone varia \u00e8 stimabile approssimativamente fra i 20 ed i 30 milioni, secondo il concetto di etnicit\u00e0 che si vuole utilizzare, la maggior parte dei quali vive oggi in nazioni dell'ex-Unione Sovietica. Fra queste: 8,3 milioni vivono in Ucraina, 4,5 in Kazakistan, 1,6 in Uzbekistan.\nNelle altre nazioni, la principale comunit\u00e0 si trova negli Stati Uniti d'America, dove si stima che risiedano circa 3 milioni di persone. Altre comunit\u00e0 consistenti sono in Israele (1 milione di persone stimate) e in Germania. Seguono Canada, Brasile e Francia."}
{"id": "5218393", "revid": "116185285", "url": "https://it.wikipedia.org/wiki?curid=5218393", "title": "Associazione Calcio Novara 1969-1970", "text": "Questa pagina raccoglie le informazioni riguardanti l'Associazione Calcio Novara nelle competizioni ufficiali della stagione 1969-1970."}
{"id": "5218395", "revid": "767487", "url": "https://it.wikipedia.org/wiki?curid=5218395", "title": "The Ranchman's Personal", "text": "The Ranchman's Personal \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 29 novembre 1910."}
{"id": "5218396", "revid": "2209726", "url": "https://it.wikipedia.org/wiki?curid=5218396", "title": "Blowin' Your Mind!", "text": "Blowin' Your Mind! \u00e8 il primo album discografico in studio del musicista britannico Van Morrison, pubblicato nel settembre del 1967.\nIl disco.\nIl disco \u00e8 stato registrato nel marzo 1967 e pubblicato nel settembre seguente. La produzione \u00e8 di Bert Berns.\nIl primo singolo \"Brown Eyed Girl\" rappresenta il primo brano di successo di Van Morrison (#10 il 30 settembre 1967 della classifica Billboard The Hot 100). Contiene il bellissimo brano \" TB Sheets \", un racconto struggente e drammatico.\nL'album raggiunse la centottantaduesima posizione della classifica statunitense Billboard 200 il 21 ottobre 1967.\nMusicisti.\nBrown Eyed Girl / Goodbye Baby (Baby Goodbye) / Ro Ro Rosey / Midnight Special\nHe Ain't Give You None / T.B. Sheets / Spanish Rose / Who Drove the Red Sports Car\nNote aggiuntive"}
{"id": "5218402", "revid": "599013", "url": "https://it.wikipedia.org/wiki?curid=5218402", "title": "Rebecca Llewellyn", "text": "Carriera.\nNel corso della sua carriera ha vinto un titolo ITF di singolare e 7 di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare al Torneo di Wimbledon nel 2005.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5218403", "revid": "767487", "url": "https://it.wikipedia.org/wiki?curid=5218403", "title": "The Girl Cowboy", "text": "The Girl Cowboy \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 25 ottobre 1910."}
{"id": "5218405", "revid": "2209726", "url": "https://it.wikipedia.org/wiki?curid=5218405", "title": "Saint Dominic's Preview", "text": "Saint Dominic's Preview \u00e8 il sesto album discografico in studio del cantautore britannico Van Morrison, pubblicato dalla casa discografica Warner Bros. Records nel luglio del 1972.\nMusicisti.\nJackie Wilson Said (I'm in Heaven When You Smile)\nGypsy\nI Will Be There\nListen to the Lion\nSaint Dominic's Preview\nRedwood Tree\nAlmost Independence Day\nNote aggiuntive"}
{"id": "5218418", "revid": "767487", "url": "https://it.wikipedia.org/wiki?curid=5218418", "title": "A Red Girl's Friendship", "text": "A Red Girl's Friendship \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 28 ottobre 1910."}
{"id": "5218419", "revid": "124747187", "url": "https://it.wikipedia.org/wiki?curid=5218419", "title": "World Peace Is None of Your Business (singolo)", "text": "World Peace Is None of Your Business \u00e8 un brano del cantante inglese Morrissey.\nPubblicato anche come singolo, tratto dall'album World Peace Is None of Your Business, il 14 maggio del 2014 dalla Harvest/Capitol, il brano ha raggiunto la posizione numero 83 della classifica di singoli digitali in Inghilterra.\nRealizzazione.\nScritto in collaborazione con il chitarrista Boz Boorer, il brano \u00e8 stato registrato in Francia, negli studi La Fabrique di Saint-R\u00e9my-de-Provence, nel febbraio 2014 e con l'ausilio della band che solitamente accompagna Morrissey nei concerti dal vivo. Il brano \u00e8 stato prodotto da Joe Chiccarelli, noto per il suo lavoro di produzione per Beck e The Strokes.\nArtwork e video.\nLa foto di Morrissey in copertina \u00e8 stata realizzata da Jake Walters. L'immagine ritrae Morrissey vestito con una t-shirt bianca e dei jeans, assieme ad un cane e davanti ad un muro su cui \u00e8 impresso il titolo del brano.\nNel video promozionale, diretto da Natalie Johns, Morrissey, vestito da concertista classico, esegue la canzone in versione spoken word, mentre si accompagna con un pianoforte. La cantante Nancy Sinatra compare nel video in un breve cameo."}
{"id": "5218420", "revid": "1573940", "url": "https://it.wikipedia.org/wiki?curid=5218420", "title": "Chiesa di San Rocco (Coseano)", "text": "La chiesa di San Rocco \u00e8 un edificio religioso, che si trova nel centro del paese di Coseano (UD), in un contesto che conserva ancora le caratteristiche degli antichi borghi rurali. La costruzione, che in passato aveva un'altra dedicazione, risale presumibilmente all'inizio del XIV secolo, mentre l'aspetto e la dedicazione attuale risalgono al XV secolo. Costituita da un'aula rettangolare con travatura in legno a vista e presbiterio sopraelevato a pianta quadrata, coperto da una volta a crociera, la facciata risale al 1437 ed \u00e8 caratterizzata da un'apertura con arco a tutto sesto ed una monofora con la campana.\nAll'interno \u00e8 conservato un altare ligneo del XVI secolo con le statue di \"San Sebastiano\" e di \"San Rocco\", opera di Giandomenico Dall'Occhio, mentre al centro \u00e8 collocata la statua della \"Madonna\", forse appartenente alla vecchia ancona realizzata dalla bottega di Giovanni Martini nel 1522 per la chiesa parrocchiale."}
{"id": "5218421", "revid": "767487", "url": "https://it.wikipedia.org/wiki?curid=5218421", "title": "The Fatal Gold Nugget", "text": "The Fatal Gold Nugget \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company il film, un cortometraggio in una bobina, usc\u00ec nelle sale cinematografiche statunitensi il 1\u00ba novembre 1910."}
{"id": "5218423", "revid": "2209726", "url": "https://it.wikipedia.org/wiki?curid=5218423", "title": "Hard Nose the Highway", "text": "Hard Nose the Highway \u00e8 il settimo album discografico in studio del cantautore britannico Van Morrison, pubblicato casa discografica Warner Bros. Records nel luglio del 1973.\nMusicisti.\nNote aggiuntive"}
{"id": "5218424", "revid": "729019", "url": "https://it.wikipedia.org/wiki?curid=5218424", "title": "Battaglia di Benevento (214 a.C.)", "text": "La battaglia di Benevento venne combattuta nel 214 a.C. fra l'esercito cartaginese, condotto da Annone, e quello romano, condotto dal proconsole Tiberio Gracco. Fu il primo scontro avvenuto non molto distante dalla citt\u00e0 di \"Beneventum\" nel corso della seconda guerra punica, e si concluse a favore dei Romani.\nContesto storico.\nDopo la schiacciante vittoria a Canne (216 a.C.), Annibale raggiunse i primi importanti risultati politico-strategici. Alcuni centri cominciarono a abbandonare i Romani, come Campani, Atellani, Calatini, parte dell'Apulia, i Sanniti (ad esclusione dei Pentri), tutti i Bruzi, i Lucani, gli Uzentini e quasi tutto il litorale greco, i Tarentini, quelli di Metaponto, di Crotone, di Locri e tutti i Galli cisalpini, e poi \"Compsa\", insieme agli Irpini. Annibale, con il grosso dell'esercito, si diresse in Campania dove riusc\u00ec ad ottenere dopo una serie di trattative la defezione di Capua che a quell'epoca era ancora, per importanza, la seconda citt\u00e0 della penisola, dopo Roma.\n\"Casus belli\".\nCondotte a termine le cerimonie propiziatorie, i nuovi consoli Quinto Fabio Massimo Verrucoso e Marco Claudio Marcello del 214 a.C., relazionarono il Senato sulla situazione della guerra, sulla consistenza delle forze militari e sulla dislocazione delle truppe. Alla fine venne decretato di condurre la guerra con 18 legioni complessive, arruolandone 6 nuove. In seguito a questi preparativi, gli abitanti di Capua, presi dalla paura, inviarono ambasciatori ad Annibale per pregarlo di tornare presso la loro citt\u00e0. Il condottiero cartaginese pens\u00f2 che fosse il caso di affrettarsi, affinch\u00e9 i Romani non ne prevenissero le mosse e, partito da Arpi, pose il campo sopra la citt\u00e0 sul Monte Tifata nei vecchi alloggiamenti. Qui vennero lasciati i Numidi e gli Ispanici a difesa degli accampamenti e della citt\u00e0, mentre con il resto dell'esercito Annibale si diresse al lago d'Averno, col pretesto di farvi un sacrificio. In realt\u00e0 egli aveva in mente di attaccare il presidio romano di \"Puteoli\".\nFabio, quando venne a sapere che Annibale era partito da Arpi e tornava in Campania, marci\u00f2 notte e giorno e si ricongiunse al suo esercito. Invi\u00f2 quindi un dispaccio a Tiberio Gracco, perch\u00e9 muovesse le truppe da \"Luceria\" a \"Beneventum\", ed al figlio, il pretore Quinto Fabio, ordin\u00f2 di partire per l'Apulia e sostituirvi Gracco. Contemporaneamente tutti i pretori partirono per le destinazioni concordate con decreto del senato.\nE mentre il console Fabio Massimo giungeva a \"Casilinum\", pronto ad assaltarla, ora che era occupata da una guarnigione cartaginese; giunsero insieme nei pressi di \"Beneventum\", quasi si fossero accordati, il comandante cartaginese Annone, proveniente dal paese dei Bruzi, e il proconsole Tiberio Gracco, da Lucera.\nTiberio, inizialmente entr\u00f2 in Benevento, poi quando venne a sapere che Annone si trovava a tre miglia dalla citt\u00e0, accampato presso il fiume Calore, e che saccheggiava il territorio circostante, usc\u00ec dalle mura e mosse contro il nemico, accampandosi a mille passi (1,5 km). Tenne quindi un discorso (\"adlocutio\") alle truppe riunite. Le sue legioni erano per la maggior parte composte da schiavi arruolati (\"volones\") gi\u00e0 da due anni, che avevano preferito meritarsi la libert\u00e0 con il silenzio, piuttosto che chiederla apertamente. Tuttavia il loro comandante, accortosi che nella sua armata serpeggiava un movimento di protesta, aveva deciso di scrivere al senato per chiedere come dovesse comportarsi, dopo aver elogiato lungamente i suoi soldati per la loro opera utile e coraggiosa. Il senato aveva accordato al comandante romano la facolt\u00e0 di fare ci\u00f2 che ritenesse pi\u00f9 opportuno per il pubblico interesse. Tiberio, allora, prima che iniziasse la battaglia, decise di annunciare ai soldati che era giunto il momento di conseguire quella libert\u00e0 tanto sperata. Promise che, tutti coloro che avessero riportato la testa di un nemico, avrebbero ottenuto immediatamente la libert\u00e0; tutti coloro che avessero abbandonato la posizione, sarebbero stati puniti col supplizio degli schiavi.\nBattaglia.\nIl giorno successivo, appena furono dati i primi segnali con le trombe, le reclute degli schiavi furono le prime a radunarsi presso il \"praetorium\". Appena sorta l'alba, Gracco condusse le sue truppe fuori dal campo e le dispose sul campo di battaglia. Il contingente nemico, anch'esso pronto ad affrontare i Romani, era composto da 17.000 fanti, in maggioranza Bruzi e Lucani, e 1.200 cavalieri, tra i quali vi erano pochi Italici, e dove erano in prevalenza Numidi e Mauri.\nLa battaglia fu accanita e lunga. Per quattro ore l'esito risult\u00f2 incerto. Non appena un romano uccideva un nemico, per prima cosa cercava a fatica di mozzargli il capo, nel mezzo del tumulto della battaglia. Questo faceva s\u00ec che i pi\u00f9 valorosi si trovassero impediti a continuare il combattimento, poich\u00e9 con una mano reggevano la testa mozzata del nemico. Quando il comandante romano venne a conoscenza di questo fatto, ordin\u00f2 ai tribuni di dare subito il segnale affinch\u00e9 i soldati gettassero le teste e combattessero con le spade, tornando ad assalire il nemico. La prova di valore che avevano ormai dato era eccezionale, tanto che sarebbe stata certamente concessa la libert\u00e0.\nSi riaccese cos\u00ec la battaglia e contro i Cartaginesi venne inviata la cavalleria, che venne affrontata da quella numida. Anche qui lo scontro si rivel\u00f2 estremamente violento ed equilibrato. Alla fine Gracco dichiar\u00f2 apertamente che sarebbe stato inutile concedere loro la libert\u00e0 se questi fossero stati sconfitti e messi in fuga.\nPrimi a farne le spese furono gli antesignani dei Cartaginesi, poi vennero rovesciate le insegne, ed infine l'intero schieramento venne respinto. Subito dopo i Cartaginesi volsero le spalle e fuggirono verso il loro accampamento. I Romani giunti anche loro nel campo nemico, compirono una vera e propria strage, grazie anche all'aiuto di prigionieri romani che, afferrata in quello scompiglio un'arma, irruppero alle spalle del nemico, li tagliarono a pezzi e ne impedirono la fuga.\nConclusioni.\nDell'esercito cartaginese Tito Livio racconta che ne rimasero solo 2.000, la maggior parte cavalieri. Tutti gli altri vennero uccisi o fatti prigionieri. Vennero inoltre catturate 38 insegne. Dei Romani caddero solo duemila soldati.\nI Romani fecero quindi ritorno in citt\u00e0, a parte 4.000 schiavi volontari che avendo combattuto poco coraggiosamente, e non avendo fatto irruzione nel campo cartaginese, si rifugiarono sopra un colle, per timore delle punizioni. Il giorno seguente, obbligati dai tribuni e scendere da quella posizione elevata, vennero perdonati da Gracco, il quale decise di concedere a tutti i \"volones\" la libert\u00e0, facendo voto che ci\u00f2 portasse bene, gioia e fortuna alla Repubblica e a loro stessi.\nGracco diede il segnale ai soldati vittoriosi di raccogliere tutti i loro bagagli (\"impedimenta\") e di fare ritorno in citt\u00e0, dove furono accolti da una folla festante, che abbracciandoli e congratulandosi con loro, li invitava nelle loro case. Vennero quindi allestiti banchetti per tutti nell'atrio delle abitazioni a cui parteciparono anche i soldati romani. Gli schiavi volontari (\"volones\") banchettarono col capo coperto da un pileo o avvolto in una fascia di lana bianca. Lo spettacolo apparve cos\u00ec piacevole che Gracco, una volta tornato a Roma, fece dipingere una rappresentazione di quel giorno nel Tempio della Libert\u00e0, che suo padre aveva fatto costruire sull'Aventino quando era edile."}
{"id": "5218427", "revid": "104458", "url": "https://it.wikipedia.org/wiki?curid=5218427", "title": "Markus Eisenbichler", "text": "Biografia.\nOriginario di Siegsdorf, in Coppa del Mondo ha esordito il 30 dicembre 2011 a Oberstdorf (30\u00b0) e ha ottenuto la prima vittoria, nonch\u00e9 primo podio, il 22 novembre 2014 a Klingenthal. Ha esordito ai Mondiali di volo a Harrachov 2014 (38\u00ba nell'individuale) e ai Campionati mondiali a Falun 2015 (10\u00ba nel trampolino lungo, 5\u00ba nella gara a squadre dal trampolino lungo); due anni dopo, ai Mondiali di Lahti 2017, ha vinto la medaglia d'oro nella gara a squadre mista dal trampolino normale e quella di bronzo nel trampolino normale e si \u00e8 classificato 13\u00ba nel trampolino lungo e 4\u00ba nella gara a squadre dal trampolino lungo.\nAi Mondiali di volo di Oberstdorf 2018 \u00e8 stato 11\u00ba nella gara individuale e 4\u00ba in quella a squadre e ai successivi XXIII Giochi olimpici invernali di , suo esordio olimpico, si \u00e8 classificato 8\u00ba nel trampolino normale e 14\u00ba nel trampolino lungo. L'anno successivo ai Mondiali di Seefeld in Tirol ha vinto la medaglia d'oro nel trampolino lungo, nella gara a squadre e nella gara a squadre mista ed \u00e8 stato 7\u00ba nel trampolino normale. Ai Mondiali di volo di Planica 2020 ha vinto la medaglia d'argento nella gara a squadre e quella di bronzo nella gara individuale, mentre ai Mondiali di Oberstdorf 2021 ha conquistato la medaglia d'oro nella gara a squadre mista dal trampolino normale e nella gara a squadre dal trampolino lungo, e si \u00e8 classificato 17\u00ba sia nel trampolino normale, sia nel trampolino lungo. Ai XXIV Giochi olimpici invernali di ha vinto la medaglia di bronzo nella gara a squadre e si \u00e8 piazzato 31\u00ba nel trampolino normale e 5\u00ba nel trampolino lungo."}
{"id": "5218430", "revid": "2066040", "url": "https://it.wikipedia.org/wiki?curid=5218430", "title": "Lorca F\u00fatbol Club", "text": "Il Lorca F\u00fatbol Club \u00e8 una societ\u00e0 calcistica spagnola con sede a La Hoya, frazione di Lorca, nella comunit\u00e0 autonoma di Murcia. La societ\u00e0 \u00e8 stata fondata nel 2003, milita in Segunda Divisi\u00f3n e disputa le partite casalinghe all'Estadio Francisco Art\u00e9s Carrasco, con capacit\u00e0 di spettatori.\nStoria.\nFondata nel 2003 con il nome di \"La Hoya Deportiva\", nel 2010 viene promossa in Tercera Divisi\u00f3n e cambia denominazione in \"La Hoya Lorca Club de F\u00fatbol\". Nel 2016 assume l'attuale denominazione e l'anno seguente viene promossa in Segunda Divisi\u00f3n.\nOrganico.\nRosa 2017-2018.\n\"Aggiornata al 2 febbraio 2018\"."}
{"id": "5218431", "revid": "767487", "url": "https://it.wikipedia.org/wiki?curid=5218431", "title": "Red Wing and the White Girl", "text": "Red Wing and the White Girl \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 4 novembre 1910."}
{"id": "5218432", "revid": "599013", "url": "https://it.wikipedia.org/wiki?curid=5218432", "title": "Sabine Klaschka", "text": "Carriera.\nNel corso della sua carriera ha vinto 2 titolo ITF di singolare e uno di doppio. Nei tornei del Grande Slam ha ottenuto i suoi migliori risultati raggiungendo il secondo turno nel singolare al Torneo di Wimbledon nel 2005.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "5218433", "revid": "72811", "url": "https://it.wikipedia.org/wiki?curid=5218433", "title": "Tecmo Koei Holdings", "text": ""}
{"id": "5218434", "revid": "767487", "url": "https://it.wikipedia.org/wiki?curid=5218434", "title": "En la ciudad", "text": "En la ciudad \u00e8 un film del 2003 diretto da Cesc Gay."}
{"id": "5218435", "revid": "1305772", "url": "https://it.wikipedia.org/wiki?curid=5218435", "title": "Shape of My Heart (Sting)", "text": "Shape of My Heart \u00e8 un singolo di Sting estratto dal suo quarto album solista, \"Ten Summoner's Tales\", nel 1993. La canzone \u00e8 stata scritta da Sting insieme al chitarrista Dominic Miller. Il pezzo \u00e8 stato utilizzato nei titoli di coda del film \"L\u00e9on\" di Luc Besson del 1994, con Jean Reno e Natalie Portman. \u00c8 stata inoltre inclusa nell'edizione britannica e giapponese dell'album live \"...All This Time\" nel 2001.\nL'idea strumentale del brano \u00e8 stata ripresa nel singolo di successo \"Rise &amp; Fall\" di Craig David, a cui ha partecipato anche Sting.\nUtilizzo e campionamenti.\nLa base musicale di \"Shape of My Heart\" \u00e8 stata usata, in maniera leggermente modificata, dal rapper Nas nella sua canzone \"The Message\" contenuta nell'album \"It Was Written\" del 1996. Successivamente, \u00e8 diventata una base popolare nelle canzoni R&amp;B e Hip Hop, probabilmente ispirate da quanto fatto da Nas. Tra i pezzi pi\u00f9 famosi che hanno fatto uso della canzone:"}
{"id": "5218436", "revid": "767487", "url": "https://it.wikipedia.org/wiki?curid=5218436", "title": "The Branded Man (film 1910)", "text": "The Branded Man \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi l'8 novembre 1910."}
{"id": "5218437", "revid": "767487", "url": "https://it.wikipedia.org/wiki?curid=5218437", "title": "Ficci\u00f3", "text": "Ficci\u00f3 \u00e8 un film del 2006 diretto da Cesc Gay."}
{"id": "5218438", "revid": "69282160", "url": "https://it.wikipedia.org/wiki?curid=5218438", "title": "Guido M. Gatti", "text": ""}
{"id": "5218439", "revid": "123000952", "url": "https://it.wikipedia.org/wiki?curid=5218439", "title": "Ospedale di Circolo e Fondazione Macchi", "text": "L'Ospedale di Circolo \u00e8 il pi\u00f9 grande ospedale di Varese e fa parte dell\u2019ASST Sette Laghi.\nDal 1995 \u00e8 una struttura ospedaliera di rilievo nazionale e alta specializzazione.\nDal 1975 ha ospitato la seconda facolt\u00e0 di Medicina e Chirurgia dell'Universit\u00e0 di Pavia che dal 1998 \u00e8 parte integrante della nuova Universit\u00e0 degli Studi dell'Insubria.\nStoria.\nL'ospedale di Circolo esiste da 800 anni: il primo insediamento ospedaliero risale al 1173 sulle colline di Bosto per opera di una comunit\u00e0 religiosa dedita all'assistenza di poveri e malati mentali. Nel '400 fu creato il lazzaretto e in seguito lo spedale di San Giovanni Evangelista. Nel '500 nacque l'ospedale dei Poveri, al centro del borgo, ampliatosi poi in Civico o Luoghi Pii uniti, fino al 1848, quando Varese pot\u00e9 ottenere 93 posti letto per degenza. Dall'800, Varese divenne luogo d'incontri e di studi per scienziati e illustri clinici: Sacco, Bizzozero, Riva Rocci e Golgi. Nel 1929 l'ospedale si insedi\u00f2 stabilmente in quello che era il parco della villa del tenore Francesco Tamagno.\nL'ospedale oggi.\nL'ospedale \u00e8 una struttura ospedaliera riconosciuta di rilievo nazionale e ad alta specializzazione nel 1995. Dal 1998 l'ospedale \u00e8 sede del triennio clinico e della Microbiologia e Biochimica clinica della facolt\u00e0 di Medicina e Chirurgia dell'Universit\u00e0 degli Studi dell'Insubria istituita in quell'anno. Nel marzo 2007 \u00e8 stato inaugurato il nuovo monoblocco. Inoltre, \u00e8 sede del dipartimento di Medicina clinica e sperimentale - DMCS dell'Universit\u00e0 degli Studi dell'Insubria.\nASST Sette Laghi.\nL'ASST gestisce:"}
{"id": "5218440", "revid": "767487", "url": "https://it.wikipedia.org/wiki?curid=5218440", "title": "V.O.S.", "text": "V.O.S. \u00e8 un film del 2009 diretto da Cesc Gay."}
{"id": "5218441", "revid": "287204", "url": "https://it.wikipedia.org/wiki?curid=5218441", "title": "Nicola D\u2019Arienzo", "text": ""}
{"id": "5218442", "revid": "767487", "url": "https://it.wikipedia.org/wiki?curid=5218442", "title": "Una pistola en cada mano", "text": "Una pistola en cada mano \u00e8 un film del 2012 diretto da Cesc Gay."}
{"id": "5218443", "revid": "1573940", "url": "https://it.wikipedia.org/wiki?curid=5218443", "title": "Monastero di San Filippo il Grande", "text": "Il monastero di San Filippo il Grande sorge a Messina, situato nelle vicinanze dell'omonima struttura sportiva a due passi dall'autostrada, dalla quale \u00e8 chiaramente visibile.\nIl complesso monastico fu fondato nel 1100 dal re Ruggero II, tramite un diploma concesso all'egumeno Atanasio.\nStoria.\nIl monastero di San Filippo fu fondato attorno al 1100 e dichiarato esente da ogni potere, come testimoniato da un diploma rilasciato da Ruggero II nel 1145. L'edificazione si inserisce nell'obiettivo dei Normanni di ricristianizzare il Valdemone, per assicurare la regione al proprio controllo; questo compito viene affidato ai monaci, soprattutto di fede ortodossa, con la costruzione di 20 monasteri basiliani e alcuni benedettini.\nIl monastero di San Filippo era infatti un luogo strategico, da qui si controllavano monte e valle e al monastero era soggetto il santuario della Madonna di Dinnammare. Qui si racconta che visse nel IV-V secolo (secondo mons. Cesare Pasini, VII secolo) in una grotta alle spalle della chiesa, integrata nel monastero, San Filippo di Agira, dopo aver ricevuto gli ordini sacerdotali a Roma ed esser stato inviato a convertire i siciliani.\nTra l'anno 1328 e tra il 1336 sono documentate numerose visite dell'archimandrita del San Salvatore Ninfo al monastero, che godette di numerosi privilegi.\nA conferma di ci\u00f2 il Bonfiglio scrive, nel 1606, nella sua opera \"Messina Nobilissima\" di \"un'abbazia che per bellezza e comodit\u00e0 di stanze, per frescura di giardini e fontane, [...] per l'aere salubre, \u00e8 tenuta per il pi\u00f9 bel luogo, tra le altre abbadie di S. Basilio in Sicilia\".\nNel 1783, il monastero subisce gravi danni a causa del terremoto e successivamente subisce un'importante ristrutturazione in stile tardobarocco, mantenendo una discreta parte delle strutture di epoca normanna.\nIl monastero visse cos\u00ec un altro secolo di vita, aiutando anche i patrioti dei moti del '48 e i garibaldini nel 1860 fornendo asilo e assistenza medica, fino al 1866, quando il fabbricato fu confiscato e messo all'asta dal neonato regno d'Italia, in linea con la politica di quel periodo. Acquistato da Gaetano Alessi, lo trasform\u00f2 nella sua residenza con 25 stanze, palmenti ed altri opifici agricoli.\nAll'inizio degli anni ottanta del Novecento il monastero fu acquistato dal comune di Messina, per adibirlo ad attivit\u00e0 culturali, anche se il progetto non fu mai realizzato ed il monastero abbandonato, divenendo preda di spoliazioni ed atti vandalici.\nOggi, nonostante pi\u00f9 di trentacinque anni di degrado, il complesso monastico mantiene un grande valore, storico, artistico culturale e spirituale .\nIl monastero.\nIl complesso assume anche un grande valore spirituale in quanto sede di una grotta, scavata sull'affioramento di arenaria sulla quale sorge il monastero, nella quale, secondo la tradizione, fu abitata da San Filippo di Agira intorno al VII-VIII secolo d.C.\nIl Santo.\nSan Filippo di Agira, sacerdote ed esorcista, nacque in Tracia (l'odierna Bulgaria) nel VII secolo circa. A 21 anni ricevette il diaconato e si rec\u00f2 a Roma. Diventato sacerdote fu inviato dal Papa ad evangelizzare la Sicilia. Stabilitosi ad Agira, svolse con fervore il suo ministero operando miracoli e liberando gli ossessi, fino alla sua morte, un dodici maggio del VIII sec all'et\u00e0 di 63 anni.\nQuesto santo lasci\u00f2 nella Sicilia un'impronta indelebile tant'\u00e8 che \u00e8 venerato ad Agira, ma anche a Calatabiano e ad Aci S. Filippo. Nella citt\u00e0 di Messina, invece, lasci\u00f2 un segno tangibile del suo passaggio con un monastero a lui dedicato , ma anche un villaggio (S. Filippo) ed, in epoca moderna uno svincolo autostradale e persino uno stadio."}
{"id": "5218444", "revid": "69282229", "url": "https://it.wikipedia.org/wiki?curid=5218444", "title": "Nicola d'Arienzo", "text": ""}
{"id": "5218445", "revid": "203463", "url": "https://it.wikipedia.org/wiki?curid=5218445", "title": "Samuel Sevian", "text": "Nato a Corning nello stato di New York da genitori armeni, \u00e8 il secondo pi\u00f9 giovane Grande maestro statunitense di sempre, avendo ottenuto il titolo in novembre 2014 all'et\u00e0 di 13 anni, 10 mesi e 27 giorni.\nPrincipali risultati.\nIn novembre 2012 ha vinto a Maribor in Slovenia il campionato del mondo dei giovani under 12.\nIn maggio 2013 ha partecipato al campionato degli Stati Uniti di Saint Louis, il pi\u00f9 giovane partecipante di sempre. Si \u00e8 classificato al 14\u00ba posto su 24 giocatori, davanti a molti GM. In giugno dello stesso anno ha partecipato al campionato Junior degli Stati Uniti (under 20) ottenendo il secondo posto, a mezzo punto dal vincitore Daniel Naroditsky. \nNell'ottobre 2021 giunge 3\u00b0 nel Campionato statunitense: disputa gli spareggi a gioco rapido contro Fabiano Caruana e Wesley So, ma viene sconfitto da entrambi.\nIl suo rating FIDE di febbraio 2022 \u00e8 di 2684 punti Elo (record personale), numero 48 al mondo e 7\u00b0 negli Stati Uniti."}
{"id": "5218458", "revid": "767487", "url": "https://it.wikipedia.org/wiki?curid=5218458", "title": "Besos para todos", "text": "Besos para todos \u00e8 un film del 2000 diretto da Jaime Ch\u00e1varri."}
{"id": "5218460", "revid": "1378703", "url": "https://it.wikipedia.org/wiki?curid=5218460", "title": "KXM (gruppo musicale)", "text": "I KXM sono un supergruppo hard rock statunitense, formato nel 2013 da Ray Luzier, George Lynch e Doug Pinnick.\nStoria del gruppo.\nIl gruppo si \u00e8 formato nel 2013, quando i tre membri del gruppo si incontrarono al compleanno del figlio di Luzier. Luzier fece fare un tour della propria casa/studio agli altri due e propose loro di fare un album.\nSecondo Lynch, il nome KXM deriva dai gruppi dei tre membri: \"K\" dai Korn, \"X\" dai King's X e \"M\" dai Lynch Mob."}
{"id": "5218461", "revid": "125252833", "url": "https://it.wikipedia.org/wiki?curid=5218461", "title": "Kate\u0159ina B\u00f6hmov\u00e1", "text": "Conosciuta anche come Kate\u0159ina Klapkov\u00e1, \u00e8 figlia di un'altra tennista, Kate\u0159ina Skronsk\u00e1, attiva negli anni '80.\nCarriera.\nNel corso della sua carriera ha vinto 3 titolo ITF di singolare. Nei tornei del Grande Slam ha ottenuto i suoi migliori risultati raggiungendo il primo turno nel singolare al Torneo di Wimbledon nel 2005.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "5218462", "revid": "126257", "url": "https://it.wikipedia.org/wiki?curid=5218462", "title": "Cimitero di Porta Vittoria", "text": "Il cimitero di Porta Vittoria (detto anche il fopponino o cimitero di Porta Tosa) era un cimitero di Milano.\nStoria.\nAperto nel 1826, prima della costruzione del Monumentale e del Maggiore fu il primo fra i grandi cimiteri milanesi costruiti al fine di rimpiazzare gli allora piccoli cimiteri cittadini ormai saturi e inglobati dai vari quartieri. In particolare il cimitero di Porta Tosa nacque con l'intento di sostituire il foppone di San Rocco fuori di Porta Romana e di essere sepoltura per i deceduti all'Ospedale Maggiore. L'ingresso era sull'attuale corso XXII marzo e sorgeva nell'area compresa fra le attuali via Goffredo Mameli, via Fratelli Bronzetti e via Marcona."}
{"id": "5218465", "revid": "2209726", "url": "https://it.wikipedia.org/wiki?curid=5218465", "title": "It's Too Late to Stop Now", "text": "It's Too Late to Stop Now \u00e8 un album dal vivo del cantautore britannico Van Morrison, pubblicato nel febbraio del 1974. ITLTSN \u00e8 generalmente considerato come uno dei migliori concerti rock di sempre.\nIl disco.\nSi tratta di un doppio album registrato nel corso di tre concerti tenuti tra maggio e giugno 1973 a Los Angeles, Santa Monica e Londra.\nL'album \u00e8 stato ripubblicato nel gennaio 2008.\nMusicisti.\n\"The Caledonia Soul Orchestra\"\nNote aggiuntive\nClassifica.\nAlbum"}
{"id": "5218468", "revid": "1310927", "url": "https://it.wikipedia.org/wiki?curid=5218468", "title": "Uni\u00f3n Deportiva Socu\u00e9llamos", "text": "L'Uni\u00f3n Deportiva Socu\u00e9llamos \u00e8 una societ\u00e0 calcistica spagnola con sede nella citt\u00e0 di Socu\u00e9llamos, Ciudad Real, nella comunit\u00e0 autonoma di Castiglia-La Mancia. La societ\u00e0 \u00e8 stata fondata nel 1924, milita in Segunda Divisi\u00f3n RFEF, e disputa le partite casalinghe all'Estadio Paquito Jim\u00e9nez, con capacit\u00e0 di spettatori.\nOrganico.\nRosa 2014-2015.\n\"Aggiornata al 6 ottobre 2014\"."}
{"id": "5218471", "revid": "2209726", "url": "https://it.wikipedia.org/wiki?curid=5218471", "title": "Veedon Fleece", "text": "Veedon Fleece \u00e8 l'ottavo album discografico in studio del cantautore britannico Van Morrison, pubblicato nell'ottobre del 1974.\nClassifica.\nAlbum"}
{"id": "5218474", "revid": "1305772", "url": "https://it.wikipedia.org/wiki?curid=5218474", "title": "Soul Dressing", "text": "Soul Dressing \u00e8 il secondo album degli Booker T. &amp; the M.G.'s, pubblicato dalla Stax Records nel marzo del 1965. Il disco fu registrato a Memphis, Tennessee (Stati Uniti) in diverse date, come indicato nella lista tracce.\nTracce.\nLP.\nBrani composti da: Booker T. Jones, Steve Cropper, Lewis Steinberg e Al Jackson, eccetto dove indicato.\nClassifica.\nSingoli"}
{"id": "5218475", "revid": "767487", "url": "https://it.wikipedia.org/wiki?curid=5218475", "title": "Palazzo Mussato", "text": "Palazzo Mussato \u00e8 un edificio civile di Padova, sito nel centro storico della citt\u00e0. \nStoria.\nIl palazzo fu \"rifabbricato\" su preesistenze probabilmente medievali sulla \"strada di Concariola\" (edifici gi\u00e0 citati nel 1685 da Giulio Mussato \"casa dominicale in Padova di Concariola con l'altra casa e stalla dirimpetto\") in seguito all'investitura della corona regia e del titolo di conte palatino dell'Alvise Mussato, avvenuta nel 1712 e mossa dall'imperatore Carlo VI. L'opera fu voluta dal marchese Vitaliano e poi compiuta dal figlio Galeazzo. Il progetto fu del conte Gerolamo Frigimelica. La costruzione coron\u00f2 l'ascesa della famiglia che culmin\u00f2 con la seduta nel Maggior Consiglio di Giulio Antonio e il di lui matrimonio con Lucrezia, figlia di Sebastiano Giustiniani, avvenuto il 22 settembre 1778. Con la morte dell'ultimo erede Alvise nel 1849, la fastosa abitazione fu acquistata all'incanto dal comune di Padova per un \"prezzo moderatissimo\" di 36.600 lire austriache. La collezione dei Mussato (25 tele, tra cui 6 paesaggi di Giuseppe Zais e 70 gessi) fu portata al Palazzo Comunale ad opera di Andrea Gloria che ne fece uno dei fondi fondamentali per la formazione del futuro Museo Civico agli Eremitani. La struttura divenne caserma e poi sede distaccata di alcuni istituti cittadini per divenire nel 1940 Scuola Media Statale \"Francesco Petrarca\". \nArchitettura.\nSe all'esterno si mantenne uno stile austero e severo in linea con la tradizione patavina, all'interno la famiglia volle per il piano nobile decorazioni e rifiniture di primissimo livello, che andassero ad accogliere la collezione antiquaria e la quadreria. Gli affreschi furono probabilmente commissionati a Francesco Zugno e Giambattista Crosato, Giambattista Canal, Francesco Zanchi. Ne risult\u00f2 una delle pi\u00f9 compiute testimonianze dell'arte abitativa patrizia a Padova nel Settecento. \nCuriosit\u00e0.\nLa famiglia Mussato era nota per il vizio del giuoco d'azzardo, tanto che fecero porre sulla facciata interna del palazzo una lapide, ancora presente, che ammoniva i famigli al trattenersi dal giocare d'azzardo, con la pena dell'esclusione dall'eredit\u00e0. "}
{"id": "5218476", "revid": "2209726", "url": "https://it.wikipedia.org/wiki?curid=5218476", "title": "A Period of Transition", "text": "A Period of Transition \u00e8 il nono album discografico in studio del cantautore britannico Van Morrison, pubblicato nell'aprile del 1977.\nClassifica.\nAlbum"}
{"id": "5218479", "revid": "1310927", "url": "https://it.wikipedia.org/wiki?curid=5218479", "title": "Walter Cabrera", "text": ""}
{"id": "5218480", "revid": "2147033", "url": "https://it.wikipedia.org/wiki?curid=5218480", "title": "Idilio Dell'Era", "text": "Biografia.\nMartino Ceccuzzi nasce il giorno di san Martino a Montallese, nella campagna di Chiusi in provincia di Siena, da Pietro e da Filomena Nenci. Il padre era custode di un casello ferroviario. La sua era una numerosa famiglia contadina, composta da sette fratelli. Il padre sapeva appena leggere e scrivere, la madre era analfabeta e ambedue erano molto religiosi. Dopo un primo breve soggiorno a Firenze, il padre perse il suo lavoro di ferroviere e si trasfer\u00ec con la famiglia nei pressi di Montepescali, in Maremma, terra che sar\u00e0 evocata in tanta poesie e racconti. Il giovane Martino entr\u00f2 nel seminario di Grosseto nel 1918. Fu ordinato sacerdote nel 1927 dal vescovo di Grosseto Gustavo Matteoni e celebr\u00f2 la prima messa a Montepescali il 25 ottobre per poi divenire parroco a Buriano, Istia d'Ombrone, Ravi e Casale di Pari. Gli studi gli permisero di farsi una buona cultura non solo sui Padri della Chiesa, sull'Antico e Nuovo Testamento, ma anche sui classici latini, greci, italiani e fu proprio nel periodo del seminario cominci\u00f2 a scrivere le prime liriche pubblicate in parte successivamente (1929) nei suoi primi libri \"L'aiuola di luce\" e \"Le ombre solitarie\". Nel 1930 cominciarono ad apparire alcuni lusinghieri giudizi della critica sulle sue prime prose e in particolare su \"Con un poeta alla macchia\" (1929). Proprio nei primi anni trenta, inizi\u00f2 a collaborare con giornali e riviste letterarie, entrando in contatto con Ada Negri, Angiolo Silvio Novaro, Carlo Betocchi, Giovanni Papini, Luigi Fallacara, Nicola Lisi, Mario Luzi, Piero Bargellini. Proprio grazie all'amicizia che venne a stabilirsi con quest'ultimo cominci\u00f2 a collaborare con \"Il Frontespizio\". Ma il giovane scrittore era stato notato anche da Ettore Cozzani, fondatore della rivista \"L'Eroica\", che pubblic\u00f2 alcune sue liriche. Collaborava con la rivista milanese e con il \"Frontespizio\" lo scrittore poeta ticinese Giuseppe Zoppi, il quale precocemente si interess\u00f2 agli scritti di Idilio dell'Era tanto che nel marzo 1932 present\u00f2 il giovane scrittore e il suo racconto \"Clarice e Leonetta\" pubblicato nell\"'Illustrazione Ticinese\". Il periodico elvetico pubblic\u00f2 poi la prima versione di \"Malavalle\" (1932) e, fino all'inizio degli anni quaranta, numerosi \"Racconti di Maremma\".\nDurante la seconda guerra mondiale continu\u00f2 ad esercitare la sua missione pastorale a Casale di Pari, dove il 4 giugno del 1944 fu fisicamente minacciato di fucilazione sulla piazza del paese da parte di residuali bande repubblichine. Fortunatamente si contentarono dell'impegno degli abitanti di Casale di Pari di raccogliere una somma a titolo di riscatto. Il riscatto fu raccolto da alcuni parrocchiani, ma mai ritirato dai repubblichini che non si presentarono a pretenderlo. Don Martino Ceccuzzi rimase fortemente scosso dall'episodio e cadde in una forma di depressione che si protrasse a lungo.\nDopo la guerra fu accolto a Siena dove, grazie all'interessamento dell'arcivescovo Mario Toccabelli, ottenne incarichi d'insegnamento nel seminario senese e nelle scuole superiori cittadine. Per alcuni anni abit\u00f2 in solitudine nel convento di Lecceto, per poi trasferirsi alla fine degli anni cinquanta in un piccolo casolare nei pressi di Valli a Toiano, nel comune di Sovicille. A partire dal 1947 Zoppi ospit\u00f2 il poeta toscano nella sua villa di Locarno e soprattutto gli apr\u00ec le porte della \"pagina letteraria\" del \"Giornale del Popolo\" di Lugano diretta agli inizi da Giancarlo Vigorelli. La collaborazione si prolung\u00f2 fino al 1982 e vide la pubblicazione di centinaia di poesie, racconti e saggi che solo in parte saranno successivamente editi in Italia. Mantenne i contatti col mondo letterario fiorentino e con quello senese, stringendo anche amicizia con Glauco Tozzi e intensificando la propria produzione di scrittore e poeta. Riallacci\u00f2 contatti con il mondo letterario cattolico italiano e fu nominato segretario dell'Unione poeti e scrittori cattolici e condirettore di \"Rinascita Artistica\"; nel 1954 fu componente della giuria del \"Premio Cosenza\"; premio che gli era stato assegnato nel 1952 suscitando le ire di Leonida Repaci. Nel 1956 fu pubblicato il suo libro di prose pi\u00f9 noto al largo pubblico: \"La mia Toscana\". Nel corso degli anni ottanta, ormai instabile di salute, visse a lungo presso una nipote a Manziana sul lago di Bracciano, non mancando comunque di tornare spesso a Siena. Nel 1986 gli fu attribuito dal Concistoro del Monte del Mangia, il \"Mangia d'argento\", uno dei massimi riconoscimenti civici senesi. Saltuariamente scrisse anche canzoni, messe poi in musica da compositori: in particolare \u00e8 opera sua il testo della Marcia del Palio di Siena, che viene cantato dai senesi in occasione delle competizioni di luglio e agosto.\nDon Martino Ceccuzzi mor\u00ec a Manziana (Roma) il 18 giugno 1988. Secondo le sue volont\u00e0 \u00e8 stato seppellito nel Cimitero della Misericordia di Siena.\nRiconoscimenti.\nFra i premi letterari assegnatigli ci sono quelli di: \nIl comune di Sovicille gli ha intitolato la biblioteca comunale."}
{"id": "5218481", "revid": "1788047", "url": "https://it.wikipedia.org/wiki?curid=5218481", "title": "Poliscena", "text": "La Poliscena \u00e8 un'opera teatrale in prosa latina del Quattrocento, appartenente al genere della commedia umanistica, composta a Como nel novembre del 1433. A partire dal Novecento, il suo autore \u00e8 stato riconosciuto nel letterato vercellese Leonardo Della Serrata: in precedenza, invece, si tendeva ad attribuirla all'umanista aretino Leonardo Bruni.\n\"La Poliscena\" conobbe vasta fortuna oltralpe, con ampia diffusione, soprattutto in area germanica, in maniera simile a quanto avvenuto con altre commedie dello stesso genere della commedia umanistica, che erano, in pratica, tutte di ambiente italiano: della \"Poliscena\" sono attestate pubbliche letture a Lipsia e Cracovia. Importante \u00e8 anche l'influenza esercitata su \"La Celestina\" di Fernando de Rojas (Burgos, 1499), uno dei grandi capolavori della letteratura spagnola. Mar\u00eda Rosa Lida de Malkiel considerava \"La Poliscena\" come \"la pi\u00f9 vicina\" tra le commedie umanistiche che influenzarono Rojas.\nSulla base di svariate varie convenzioni bibliografiche ottocentesche, la si pu\u00f2 trovare rubricata e catalogata come \"Comedia Poliscena\", \"Gracchus et Poliscena\", \"Calphurnia et Gurgulius\", \"De Calphurnia et Gurguglione Opusculum\", ecc.\nAttribuzione.\nLa commedia, \"scritta [...] in prosa latina vivace e colorita\", \u00e8 attribuita a Leonardo Della Serrata letterato e religioso nato a Vercelli nel primo decennio del '400 e morto, forse, nel 1487. In passato, invece, e gi\u00e0 nelle prime edizioni a stampa degli ultimi decenni del Quattrocento, era stata considerata opera giovanile dell'umanista aretino Leonardo Bruni, una certezza che ha cominciato a vacillare con le fondate obiezioni e argomentazioni iniziate da Wilhelm Creizenach) ritenute valide dalla critica novecentesca e successiva. Le datazioni dell'attribuzione a Bruni erano ben pi\u00f9 precoci del 1433: anni 1407-1408 secondo Hans Baron, fine Trecento per Wilhelm Creizenach che aveva finito per aderire all'attribuzione tradizionale pur essendo stato il primo a sollevare i primi dubbi in proposito.\nTrama.\nAl centro dell'intreccio, scandito in tredici scene, vi \u00e8 l'amore contrastato di due giovani, il giovane Gracco e la fanciulla Poliscena, con l'intrigo messo in atto per vincere gli ostacoli che si frappongono all'amore tra i due; l'intrigo amoroso coinvolge la vedova Calfurnia, madre di Polissena, e Macario, padre di Gracco; altri due personaggi della trama sono i servitori alle dipendenze di Macario, la vecchia Taratantara e il servo Gurgulione.\nL'innamoramento reciproco di Gracco e Polissena \u00e8 l'effetto di un amore nato al primo sguardo durante un incontro causale tra i due giovani che si incrociano mentre Polissena sta andando in chiesa. Il colpo di fulmine tra i giovani, tuttavia, \u00e8 contrastato dalla severit\u00e0 di Calpurnia, madre della giovinetta. La vecchia ancella Taratantara, servitrice di Gracco, escogita un piano che fa leva sulla povert\u00e0 della vedova, da convincere con un'offerta di denaro. Fallito questo piano, Taratantara riesce comunque a eludere gli ostacoli combinando, direttamente con l'amasia e in gran segreto, un incontro amoroso tra i due giovanetti. Quando Calfurnia scopre di essere stata ingannata, l'irreparabile \u00e8 gi\u00e0 avvenuto: Poliscena \u00e8 stata sedotta da Gracco e la vedova si trova costretta a pretendere, con minacce legali, l'intervento di Macario per apprestare un matrimonio riparatore. Macario acconsente e la commedia si chiude col presagio di un lieto fine mentre fervono i preparativi per il rito nuziale.\nL'azione scenica \u00e8 preceduta da un poetico \"prohemium\" didascalico-moraleggiante in forma metrica (trenta esametri, ridotti a dodici nella versione in volgare che vi aggiunge un \"argumentum\" che non risale all'autore), con cui l'autore intrattiene l'interlocutore con ammonimenti moralistici sui pericoli dell'imprudenza delle madri e dell'indulgenza dei genitori, sulla corruzione dei servi, sulla propensione degli anziani a esibire atteggiamenti sconvenienti.\nFortuna e tradizione manoscritta ed editoriale.\nLa vasta ricezione delle commedie umanistiche \u00e8 un fenomeno generale dovuto, molto spesso, alla diffusione da parte di studenti fuori sede di quell'ambiente universitario tardo-medievale italiano a cui il genere \u00e8 legato, che ne determin\u00f2 l'incorporazione in miscellanee, zibaldoni, e raccolte, soprattutto a opera dei \"vagantes\" delle \"nationes\" universitarie germaniche che la \"peregrinatio academica\" aveva condotto in Italia.\nLa commedia \"Poliscena\" non fa eccezione in questo: la sua diffusione si ebbe soprattutto in ambienti transalpini, con un totale di 25 tramandati, tutti, in apparenza, prodotti in ambiente non italiano: si questi 25, ben 18 sono posseduti da biblioteche tedesche, tre sono conservati in Polonia, due sono custoditi a Vienna, uno in Svizzera, e uno a Londra.\nNumerose furono le edizioni licenziate a stampa, ben 14, in un arco di anni dal 1478 al 1517: di esse, ben 11 furono stampate a Lipsia in un breve lasso di tempo, le altre stampate a Vienna e Cracovia: l'editio princeps \u00e8 un incunabolo di 29 pagine in folio, uscito nel 1478 per i tipi dell'Abbazia di Schussenried (\"impressa in Monasterio Sortensi, anno 1478\"), nella diocesi di Costanza, testo rubricato come \"Leonardi Aretini Calphurniae et Gurgulis comoedia\". Undici edizioni si susseguirono a Lipsia in 17 anni: 1500 (per l'editore Melchior Lotter der \u00c4ltere), 1503, 1507, 1510, 1511, 1513, 1514, 1515, 1516 (due uscite nello stesso anno), 1517. Del 1509 \u00e8 l'edizione di Cracovia, del 1516 quella viennese.\nEsiste, inoltre, una riduzione della commedia che \u00e8 riprodotta alle pp.\u00a0177\u201388 delle varie edizioni della \"Equitis Franci et adolescentulae mulieris Italae Practica artis amandi\" di Hilarius Drudo, alias Ilario Drudone (tra cui: Francofurti, 1597; Ursellis; 1606, Ex Officina Typographica Cornelj Sutorij, Amstelodami, apud Georgium Trigg, 1652).\nUlteriore testimonianza del successo a nord delle Alpi \u00e8 la circostanza di letture pubbliche del testo a Lipsia e a Cracovia, di cui \u00e8 traccia nell'ingente apparato di note al testo di alcuni esemplari conservatisi.\nAffinit\u00e0 stilistiche con la commedia elegiaca.\nIn quest'opera sembrano riconoscibili affinit\u00e0 col genere tardo-medievale della commedia elegiaca: ad esempio, nella figura del protagonista \"Gracchus\", \u00e8 avvertibile una combinazione tra il personaggio \"Pamphilus\" dell'omonima commedia elegiaca adespota e gli eroi della commedia latina terenziana. Peraltro, tali affinit\u00e0 e analogie, rinvenibili anche in altre commedie dello stesso filone umanistico, rimandano ad arcinoti topoi letterari della letteratura comica occidentale, senza che sia necessariamente da invocare un retaggio della commedia elegiaca, o addirittura, un rapporto di filiazione tra i due generi."}
{"id": "5218491", "revid": "767487", "url": "https://it.wikipedia.org/wiki?curid=5218491", "title": "The Mexican's Ward", "text": "The Mexican's Ward \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 18 marzo 1910."}
{"id": "5218495", "revid": "69282788", "url": "https://it.wikipedia.org/wiki?curid=5218495", "title": "La Poliscena", "text": ""}
{"id": "5218497", "revid": "404449", "url": "https://it.wikipedia.org/wiki?curid=5218497", "title": "A come ignoranza", "text": ""}
{"id": "5218499", "revid": "287204", "url": "https://it.wikipedia.org/wiki?curid=5218499", "title": "Genosha", "text": " \nGenosha \u00e8 un paese immaginario che \u00e8 apparso in numerose serie a fumetti pubblicate dalla Marvel Comics. Si tratta di un'isola-nazione presente nel principale universo condiviso della Marvel, noto come Terra-616 e un posto di rilievo nella cronologia delle storie degli X-Men. La nazione immaginaria \u00e8 rappresentata come un'allegoria per la schiavit\u00f9 e in seguito per l'apartheid sudafricano, prima di diventare una patria mutante e, successivamente, una zona disastrata. L'isola si trova al largo della costa africana sud-est, a nord-ovest delle Seychelles e nord-est del Madagascar. La sua capitale era Hammer Bay.\nStoria di pubblicazione.\nLa prima apparizione di Genosha avviene sul numero 235 di \"Uncanny X-Men\" (ottobre 1988), ed \u00e8 stata creata da Chris Claremont e Rick Leonardi. \nGenosha ha ricevuto una voce nel terzo numero di \"Official Handbook of the Marvel Universe\" del 1989.\nStoria del paese.\nApartheid mutante.\nL'isola si trova al largo della costa orientale dell'Africa, a nord del Madagascar, e vantava un alto tenore di vita, un'eccellente economia e la libert\u00e0 politica e razziale in contrasto con le nazioni confinanti. Tuttavia, la prosperit\u00e0 di Genosha \u00e8 stata costruita sulla schiavit\u00f9 della sua popolazione mutante. I mutanti su Genosha erano di propriet\u00e0 dello Stato e i bambini possedenti il gene mutante venivano messi sotto processo da David Moreau, comunemente conosciuto come il Genegineer, che li \"mutava\" (individui geneticamente modificati, al contrario di quelli che hanno sviluppato poteri mutanti naturalmente) rendendoli privi di coscienza e mettendoli al suo servizio. Il Genegineer era anche in grado di modificare determinate abilit\u00e0 mutanti per soddisfare specifiche carenze di manodopera. La cittadinanza su Genosha era permanente e il governo non riconosceva alcuna emigrazione. I cittadini che cercavano di lasciare il paese venivano rintracciati e forzatamente riportati indietro da un gruppo speciale denominato Press Gang. La Press Gang era formata da Hawkshaw, Pipeline, Punchout e Wipeout, e i \"problemi\" mutanti venivano gestiti da una forza di polizia speciale conosciuta come magistrati.\nLe fondamenta della societ\u00e0 Genoshana sono state stravolte negli ultimi anni grazie anche agli sforzi di mutanti fuori dalla Nazione. Nel primo arco narrativo, alcuni membri degli X-Men (Wolverine, Rogue, e la loro alleata Madelyne Pryor) sono stati rapiti dai Magistrati Genoshani, sotto l'ordine del Genegineer."}
{"id": "5218500", "revid": "88740", "url": "https://it.wikipedia.org/wiki?curid=5218500", "title": "Polissena (disambigua)", "text": ""}
{"id": "5218501", "revid": "767487", "url": "https://it.wikipedia.org/wiki?curid=5218501", "title": "The Man from Texas (film 1910)", "text": "The Man from Texas \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 22 marzo 1910."}
{"id": "5218504", "revid": "22475", "url": "https://it.wikipedia.org/wiki?curid=5218504", "title": "Fossato (Cantagallo)", "text": " \nFossato \u00e8 una frazione del comune di Cantagallo della provincia di Prato in Toscana. Provenendo da Pistoia lo si nota dalla strada provinciale su un costone di monte sopra Lentula. Fossato confina con la provincia di Pistoia (comune di Sambuca Pistoiese) e con la provincia di Bologna (comune di Camugnano).\nFossato si trova sull'Appennino tosco-emiliano, a 747 metri di altezza sul livello del mare. Nell'inverno 2012 la strada di accesso al paese \u00e8 stata ostruita da una frana, rimossa nell'estate del 2013.\nChiese.\nSono presenti nel borgo 2 edifici religiosi, la Chiesa principale dedicata a S. Lorenzo ed un oratorio dedicato a S. Rocco.\nA fianco della chiesa dedicata a S. Lorenzo, \u00e8 presente il monumento ai caduti.\nPopolazione.\nIn inverno vi risiedono circa 35 persone, mentre in estate il paese si ripopola grazie alle persone che vi sono nate o hanno parenti nati in questo luogo; in particolare vi \u00e8 un sostanzioso numero di persone originarie della frazione emigrate durante o subito dopo la seconda guerra mondiale a Marsiglia in Francia."}
{"id": "5218505", "revid": "125312953", "url": "https://it.wikipedia.org/wiki?curid=5218505", "title": "Smartwatch", "text": "Uno smartwatch, smart watch o orologio intelligente, a dispetto del nome, non \u00e8 un orologio seppur la cultura di massa lo ritenga erroneamente tale. Lo smartwatch \u00e8 un dispositivo smart con altre funzionalit\u00e0 oltre il semplice cronometraggio e, a differenza di un orologio digitale, necessita di una ricarica frequente, di essere connesso ad uno smartphone e di interagire con esso. Mentre i primi modelli erano in grado di eseguire solo operazioni di base, come ad esempio calcoli, traduzioni, e giochi, gli smartwatch pi\u00f9 moderni sono dei veri e propri computer indossabili. Molti smartwatch eseguono applicazioni, mentre un numero minore di modelli hanno un sistema operativo per dispositivi mobili e funzionano come lettori multimediali portatili, offrendo riproduzione di radio FM, audio, e file video attraverso un auricolare Bluetooth. Alcuni smartwatch, sono chiamati orologio-telefono, perch\u00e9, come un cellulare, hanno piena capacit\u00e0 di rete e possono effettuare o rispondere alle chiamate.\nSuccessivamente sono stati prodotti gli smartband o braccialetti intelligenti, simili agli smartwatch anche se generalmente pi\u00f9 semplici e meno versatili; questi articoli (smartwatch e braccialetti intelligenti) assumono il nome di sportwatch nel caso in cui dispongano di funzioni specifiche o dedicate che rendono il dispositivo incentrato alle attivit\u00e0 sportive.\nDescrizione.\nQuasi tutti gli orologi intelligenti di ultima generazione sono dotati di schermo tattile, usato per dare comandi oltre che per visualizzare le informazioni fornite dall'orologio intelligente. Proprio la qualit\u00e0 dello schermo, e in particolare la sua leggibilit\u00e0 al sole, \u00e8 uno dei parametri fondamentali nel giudicare la qualit\u00e0 di un orologio intelligente. Alcuni produttori, in particolare Pebble, hanno deciso di puntare sulla tecnologia carta elettronica per gli schermi degli orologi intelligenti: da una parte ci\u00f2 garantisce una maggiore durata della batteria e una migliore visibilit\u00e0 al sole; d'altra parte per\u00f2 uno schermo con carta elettronica \u00e8 meno brillante e pu\u00f2 visualizzare una gamma di colori minore rispetto ai classici schermi LCD o OLED.Tali dispositivi possono includere caratteristiche come fotocamera, accelerometro, termometro, cardiofrequenzimetro, altimetro, barometro, bussola, cronografo, calcolatrice, cellulare, schermo tattile, navigazione GPS, Map display, infografica, altoparlante, calendario, orologio, SDcard che sono riconosciute come memoria di massa da un computer, e batterie ricaricabili. Pu\u00f2 anche comunicare con cuffie senza fili, head-up display, microinfusore, microfono, modem ed altri dispositivi.\nA motivo delle numerose funzioni che un singolo orologio intelligente pu\u00f2 possedere, il suo utilizzo pu\u00f2 presentare problemi di privacy per l'utente, che pu\u00f2 potenzialmente essere geolocalizzato e monitorato nelle sue abitudini di consumo e gusti personali attraverso tecniche di pubblicit\u00e0 comportamentale, come evidenziato da Federprivacy nel marzo 2015, sulla base dello studio condotto dall'Universit\u00e0 di Pisa in collaborazione con l'Universit\u00e0 dell'Essex, e l'Harvard Medical School (Stati Uniti).\nStoria.\nIl primo orologio che diede il via alla creazione di un oggetto smart, anche se completamente diverso dagli attuali \"smartwatch\", \u00e8, secondo molti, il Seiko Pulsar NL C01 del 1982, con solo 24 cifre d'informazione.\nSuccessivamente, Seiko (che tra l'altro aveva creato nel 1972 il P1, primo orologio con schermo LED) continu\u00f2 a produrre orologi avanzati per l'epoca, come il RC 1000 (1984), compatibile con i primi Macintosh e col Commodore 64; l'orologio-cercapersone Receptor (1990) e il Ruputer (1998), con processore 16 bit, 128 KB di RAM e possibilit\u00e0 di essere programmato in linguaggio C.\nTra fine anni '80 e inizio 2000 altri marchi produssero rudimentali smartwatch, come Casio (con i DataBank), Timex, Samsung e Citizen. Microsoft produsse dal 2004 al 2008 lo SPOT, che restava in collegamento col web col broadcast FM (quello delle radio a onde medie), informando l'utente sulle ultime notizie e sui suoi messaggi, senza per\u00f2 poter rispondere. A introdurre il Bluetooth fu Samsung nel 2009 col Watch Phone. Tra gli altri telefoni da polso o watch phone ci fu l'LG GD910.\nNel 2010 ci fu il boom degli smartwatch, col Sony Ericsson LiveWiew per Android, Allerta InPulse per BlackBerry OS. Nel 2011 Motorola diede inizio agli orologi per il fitness e per l'ascolto musicale con il Motoactv.\nNel 2012 il Pebble fu il primo smartwatch economico ed ebbe successo immediato, grazie ai 10 milioni di dollari raccolti dall'azienda su Kickstarter, alla leggerezza (solo 40 grammi) e allo schermo e-paper. Tra gli altri smartwatch dal 2012 in poi ci furono i WIMM, il Martian a comando vocale, i dispositivi a met\u00e0 tra orologio tradizionale e smartwatch (come i Cogito Watch).\nI big del settore smartphone non tardarono a capire che l'ultima tendenza era quella degli orologi smart e cos\u00ec Samsung inizi\u00f2 a produrre la serie Gear, mentre dal 2014 Google cre\u00f2 Android Wear, ovvero la versione per indossabili del suo noto sistema operativo. Il 22 luglio 2014 Xiaomi lanci\u00f2 nel corso di un evento lo Xiaomi Mi Band, uno smartwatch dalle sembianze di un braccialetto. Attualmente Android Wear \u00e8 diventato il sistema di molti smartwatch di marchi quali HTC, Motorola, ASUS, LG; mentre alcuni marchi, come Alcatel e Qualcomm (Toq), hanno scelto di usare OS proprietari per i loro indossabili.\nNel 2015 Apple \u00e8 entrata in questo settore con l'Apple Watch, con il sistema operativo proprietario watchOS.\nHardware.\nGli smartwatch possono essere divisi in 4 categorie:\nTutte le funzioni devono essere coordinate dalla MCU (Micro Control Unit), che controlla i vari sensori e le unit\u00e0 di processamento. Il processore, i sensori, il chipset Bluetooth, il processore grafico, il GPS, il giroscopio e altre funzioni sono tutte gestite dalla MCU.\nPiattaforma di sviluppo.\nLa produzione degli smartwatch richiede un SoC (System on Chip) dedicato. La tabella sottostante illustra le funzioni chiave di alcune piattaforme disponibili.\nSensori.\nI sensori sono una parte molto importante di uno smartwatch, perch\u00e9 sono la fonte primaria da cui i dispositivi indossabili raccolgono i dati.\nTipicamente si possono dividere i sensori in 3 categorie principali:\nUn sensore rileva i dati e li trasferisce alla CPU o al processore del display.\nNella tabella sottostante si trovano i 10 produttori leader di sensori.\nProcessore.\nLa maggior parte degli smartwatch utilizza un'architettura ARM (Advanced RISC Machines). Comparato a quelli dei computer di casa o dei portatili, il processore di uno smartwatch deve avere un consumo elettrico pi\u00f9 basso e deve occupare molto meno spazio sulla board.\nMediaTek \u00e8 il chipset pi\u00f9 utilizzato, ma non \u00e8 progettato specificamente per gli smartwatch. Dall'altro lato, Qualcomm sta producendo ora una gamma di processori disegnati apposta per dispositivi indossabili: Snapdragon Wear 2100, Snapdragon Wear 1100.\nWireless Chipset.\nI chipset wireless sono un'altra parte molto importante di uno smartwatch. La maggior parte dei trasferimenti di dati avviene via wireless tramite Bluetooth, WiFi, NFC e GPS. Data la piccola dimensione di uno smartwatch, molti produttori preferiscono chipset che integrano direttamente Bluetooth, WiFi e GPS. Broadcom, Qualcomm, CSR e MediaTek sono i produttori leader del settore.\nSchermo.\nCi sono 4 tipi di schermi usati negli smartwatch: LCD tradizionali, LCD Sharp Memory, E-ink e OLED. Qualcomm ha introdotto inoltre uno schermo con tecnologia MEMS e Samsung ha introdotto il suo Soft Screen. I pi\u00f9 usati sono LED e e-ink perch\u00e9 hanno un basso consumo elettrico.\nLa tabella sottostante mostra le caratteristiche principali dei vari tipi di schermo.\nSistemi operativi.\nAndroid Wear/Wear OS.\nAndroid Wear \u00e8 una versione del sistema operativo Android, di Google, appositamente creata per gli smartwatch e per gli altri dispositivi indossabili (wearables). La prima release fu pubblicata il 18 marzo 2014. Accoppiando uno smartphone con versione 4.3 o superiore, Android Wear integra la tecnologia di Google Now e notifiche del telefono, oltre che la possibilit\u00e0 di scaricare applicazioni dal Play Store. Supporta Bluetooth, Wi-Fi e molte altre funzionalit\u00e0 e applicazioni.\nwatchOS.\nwatchOS \u00e8 il sistema operativo dello smartwatch Apple Watch, sviluppato da Apple Inc. \u00c8 basato sul sistema operativo iOS e ha molte funzioni simili. La prima release fu pubblicata il 24 aprile 2015, insieme all'Apple Watch. La seconda versione, watchOS 2, che include supporto per applicazioni native di terze parti e altri miglioramenti, fu pubblicata il 21 settembre 2015. Il 13 settembre 2016 viene rilasciato watchOS 3, con migliori prestazioni, nuove watch faces e app di sistema.\nTizen.\nTizen \u00e8 un sistema operativo basato sul kernel Linux e la libreria C GNU. Funziona su molti dispositivi, inclusi smartphone, tablet, computer, smartwatch e molti altri. L'obiettivo \u00e8 quello di offrire una consistente user experience in tutti i tipi di dispositivo. Tizen \u00e8 un progetto della Linux Foundation ed \u00e8 controllato da Technical Steering Group (TSG).\nAsteroidOS.\nAsteroidOS \u00e8 un sistema operativo open source per smartwatch. \u00c8 progettato come una distribuzione standard Linux con tecnologie come Qt5, Wayland, Bluez5, OpenEmbedded and libhybris. L'obiettivo \u00e8 quello di fornire un sistema operativo libero e alternativo per dispositivi indossabili e che garantisca un maggiore livello di privacy e controllo.\nUbuntu Touch.\nUbuntu Touch \u00e8 una versione mobile del sistema operativo Ubuntu sviluppato da Canonical Ltd e dalla comunit\u00e0 Ubuntu. \u00c8 progettato principalmente per dispositivi mobile touchscreen come smartphone, tablet o smartwatch.\nPebble OS.\nPebble OS \u00e8 il sistema operativo appositamente creato per gli smartwatch Pebble e sviluppato da Pebble Technology Corporation. Pebble \u00e8 uno smartwatch open source ed \u00e8 compatibile con tutti gli smartphone con il sistema operativo Android o iOS. Nel 2013 fu finanziato con 10.2 milioni di dollari tramite una campagna di crowdfunding su Kickstarter."}
{"id": "5218522", "revid": "110157", "url": "https://it.wikipedia.org/wiki?curid=5218522", "title": "Divine Intervention Tour", "text": "Il Divine Intervention Tour \u00e8 il decimo tour mondiale della cantautrice statunitense Bette Midler, a supporto del suo quattordicesimo album in studio, \"It's the Girls!\".\n\u00c8 il primo tour nelle arene dopo il \"Kiss My Brass Tour\", terminato nel 2005 in Australia, e dopo l'enorme successo dello spettacolo \"The Showgirl Must Go On\", tenutosi nella citt\u00e0 di Las Vegas dal 2008 al 2010. \u00c8 il primo tour che la cantante intraprende, al di fuori del continente americano, da oltre 20 anni."}
{"id": "5218536", "revid": "767487", "url": "https://it.wikipedia.org/wiki?curid=5218536", "title": "Nannina (film)", "text": "Nannina \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 29 marzo 1910."}
{"id": "5218537", "revid": "830939", "url": "https://it.wikipedia.org/wiki?curid=5218537", "title": "Antonio Camaur", "text": "Biografia.\nFormatosi all'Accademia di Vienna, ha esposto a partire dalla fine dell'Ottocento, partecipando alle edizioni del 1905, 1909, 1910, 1914, 1920 della Biennali veneziane. \nDurante la sua permanenza a Trieste, strinse amicizia con il pittore triestino Piero Marussig. Nel 1913 gli nacque l'unica sua figlia, Laura, divenuta attrice e nota con lo pseudonimo di Laura Solari.\nInsegn\u00f2 scultura a Trieste ed affianc\u00f2 alla principale attivit\u00e0 di scultore, quella di pittore, che svolse secondo i modi post-impressionisti e secessionisti."}
{"id": "5218539", "revid": "1573940", "url": "https://it.wikipedia.org/wiki?curid=5218539", "title": "Elanus leucurus", "text": "Il nibbio codabianca (Elanus leucurus ) \u00e8 una specie di uccello della famiglia degli Accipitridi diffuso nel Nordamerica occidentale e in alcune zone del Sudamerica.\nDescrizione.\nPresenta una colorazione simile a quella di un gabbiano, ma la forma e lo stile di volo ricordano quelli di un falco, con la coda arrotondata. Prevalentemente bianco sulle regioni inferiori, ha le estremit\u00e0 delle ali e le spalle di colore nero. Questo nibbio di medie dimensioni misura 35\u201343\u00a0cm di lunghezza, ha un'apertura alare di 88\u2013102\u00a0cm e pesa 250-380 g. Sia le ali, ognuna lunga 29-32,8\u00a0cm, e la coda, che misura 15,1-18,6\u00a0cm, sono relativamente allungate. Il tarso misura circa 3,6\u00a0cm.\nDistribuzione e habitat.\nIl nibbio codabianca occupa un vasto areale che comprende gran parte del continente americano. Nel Nordamerica \u00e8 presente lungo la fascia occidentale del continente, dall'Oregon alla Bassa California del Sud, nonch\u00e9 nel Texas meridionale e nell'estremit\u00e0 meridionale della Florida. Procedendo verso sud, si incontra in quasi tutta l'America Centrale e in gran parte del Sudamerica, come le regioni settentrionali e orientali e il Cile settentrionale e centrale. Tende a vivere in zone aperte, tanto da evitare le aree ricoperte dalle foreste pluviali (come il bacino amazzonico), e predilige le zone di pianura.\nBiologia.\nIl nibbio codabianca si nutre principalmente di roditori, e pu\u00f2 essere facilmente visto pattugliare o stare sospeso a mezz'aria sopra le boscaglie di pianura o le praterie. Solo raramente pu\u00f2 spingersi ad attaccare altri uccelli, e perfino in aperto cerrado, dove si radunano numerosi stormi appartenenti a varie specie di volatili, generalmente tende a ignorarli. Al di fuori della stagione riproduttiva, occupa dormitori comunitari che possono comprendere fino a 100 individui.\nTassonomia.\nVeniva raggruppato assieme al nibbio bianco di Europa e Africa a formare un'unica specie, \"Elanus caeruleus\", nota come nibbio spallenere; gli studiosi hanno notato che il nibbio codabianca differiva dalla specie del Vecchio Mondo per dimensioni, forma, piumaggio e comportamento, e che queste differenze erano sufficienti per conferire all'animale lo status di specie a parte. Tali argomentazioni sono state accettate dall'Unione americana di ornitologia, e cos\u00ec il nibbio codabianca \u00e8 tornato al suo nome originario. Contemporaneamente, la specie \"E. caeruleus\" del Vecchio Mondo \u00e8 stata denominata nibbio bianco, mentre il nome nibbio spallenere viene riservato unicamente a una specie australiana, \"Elanus axillaris\", nota anche come nibbio bianco australiano, anch'esso considerato in passato una forma di \"E. caeruleus\" ma attualmente considerato una specie a parte.\nVengono riconosciute 2 sottospecie di nibbio codabianca:\nConservazione.\nIl nibbio codabianca era considerato quasi estinto in California negli anni '30 e '40 a causa degli abbattimenti e del collezionismo delle uova, ma \u00e8 tornato nuovamente comune. Il suo areale, tuttavia, \u00e8 discontinuo. \u00c8 presente nella Valle Centrale e nelle aree costiere meridionali, nei terreni aperti attorno a Goleta come l'Ellwood Mesa Open Space, nelle paludi della Contea di Humboldt, e anche attorno alla baia di San Francisco. Altrove, \u00e8 ancora raro o assente. \u00c8 inoltre presente nel Texas meridionale, nella penisola di Bassa California, e nel Messico orientale. Per quanto riguarda la specie nella sua interezza, non \u00e8 considerato minacciato dalla IUCN. In rare occasioni l'uccello pu\u00f2 spingersi molto lontano dal suo areale abituale. In periodi differenti, due esemplari sono stati avvistati in Nuova Inghilterra: l'avvistamento pi\u00f9 recente, risalente all'agosto 2010, \u00e8 stato quello di un individuo avvistato ripetutamente alla foce del fiume Housatonic in Connecticut."}
{"id": "5218541", "revid": "111325", "url": "https://it.wikipedia.org/wiki?curid=5218541", "title": "Bakumatsu Gijinden Roman", "text": " \u00e8 una serie televisiva anime del 2013 basata sul videogioco per pachinko \"CR Genroku Gijinden Roman\". L'anime \u00e8 stato trasmesso sottotitolato in italiano sul sito di streaming di anime Crunchyroll.\nTrama.\nLa storia si svolge a Kyoto, dove l'abitante Manjiro ha due facce: Durante il giorno egli lavora per aiutare le persone di Kyoto mentre durante la notte diventa Roman, che vuole salvare la terra dalle oppressioni dei corrotti e combatte contro le guardie oscure.\nEpisodi.\nIl primo episodio va in onda l'8 gennaio 2013 e finisce il 26 marzo 2013; \u00e8 anche disponibile sottotitolato in italiano su Crunchyroll."}
{"id": "5218542", "revid": "1318658", "url": "https://it.wikipedia.org/wiki?curid=5218542", "title": "Rue de la Paix", "text": "Rue de la Paix (gi\u00e0 rue Napol\u00e9on) \u00e8 una strada del I e del II \"arrondissement\"; collega Place Vend\u00f4me e l'Op\u00e9ra Garnier. \nSituata in un quartiere ricco e prestigioso della capitale, \u00e8 conosciuta soprattutto per le \"maisons\" di alta gioielleria come Cartier, Van Cleef &amp; Arpels o Mellerio, negozi di lusso e grandi alberghi come l'H\u00f4tel Westminster e il Park Hyatt.\n\u00c8 servita dalla stazione della metropolitana dell'Op\u00e9ra."}
{"id": "5218543", "revid": "399", "url": "https://it.wikipedia.org/wiki?curid=5218543", "title": "Krones AG", "text": ""}
{"id": "5218545", "revid": "767487", "url": "https://it.wikipedia.org/wiki?curid=5218545", "title": "The Rescue of the Pioneer's Daughter", "text": "The Rescue of the Pioneer's Daughter \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi nell'aprile 1910."}
{"id": "5218546", "revid": "399", "url": "https://it.wikipedia.org/wiki?curid=5218546", "title": "Software AG", "text": ""}
{"id": "5218550", "revid": "125863171", "url": "https://it.wikipedia.org/wiki?curid=5218550", "title": "Danny Jacobs", "text": "Biografia.\nNato a Detroit, Michigan, nel 1968, Jacobs \u00e8 il sesto di sette figli.\nNel 2015 ha vinto un Daytime Emmy Award per il suo doppiaggio nella serie animata \"Tutti pazzi per Re Julien\". \nDoppiatori italiani.\nNelle versioni in italiano dei suoi lavori, Danny Jacobs \u00e8 stato doppiato da:\nDa doppiatore \u00e8 sostituito da:"}
{"id": "5218551", "revid": "767487", "url": "https://it.wikipedia.org/wiki?curid=5218551", "title": "Company D to the Rescue", "text": "Company D to the Rescue \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 25 marzo 1910."}
{"id": "5218554", "revid": "599341", "url": "https://it.wikipedia.org/wiki?curid=5218554", "title": "Luoghi storici del Registro nazionale nella contea di Larimer, Colorado", "text": "Lista dei luoghi storici del Registro nazionale nella contea di Larimer, Colorado. \u00c8 da considerarsi l'elenco completo delle propriet\u00e0 e distretti riportati nel National Register of Historic Places nella Contea di Larimer, Colorado, Stati Uniti. \nCi sono 96 propriet\u00e0 e distretti elencati nel Registro nazionale della contea, di cui 2 di interesse storico nazionale. Due siti che un tempo erano presenti nella lista, sono stati ora rimossi. "}
{"id": "5218557", "revid": "203463", "url": "https://it.wikipedia.org/wiki?curid=5218557", "title": "Daniel Naroditsky", "text": "Ha ottenuto il titolo di Grande maestro nel 2013, all'et\u00e0 di 18 anni.\nIl suo rating FIDE di novembre 2014 \u00e8 di 2620 punti Elo.\nPrincipali risultati.\nHa pubblicato due libri, il primo a 14 anni:"}
{"id": "5218559", "revid": "767487", "url": "https://it.wikipedia.org/wiki?curid=5218559", "title": "L'amante del torero", "text": "L'amante del torero (\"Bullfighter and the Lady\") \u00e8 un film del 1951 diretto da Budd Boetticher. Storia romantica ambientata nell'ambiente delle arene messicane, ha come interpreti principali maschili Robert Stack e Gilbert Roland, mentre il ruolo femminile di Anita de la Vega venne affidato a Joy Page. Tra gli altri interpreti, anche Katy Jurado che, con questo film, fece il suo debutto nel cinema statunitense.\nProduzione.\nIl film venne girato, montato e sonorizzato parte a Citt\u00e0 del Messico, parte negli studios di Churubusco con il titolo di lavorazione \"Torero and Death in the Sands\". Il soggetto, scritto dallo stesso regista insieme a Ray Nazarro, si rif\u00e0 alla personale esperienza di apprendista torero di Boetticher che, stando a un articolo apparso sul Los Angeles Daily News, voleva con questo film far capire meglio al pubblico del suo paese l'arte della tauromachia. Al film presero parte alcuni veri toreri e Boetticher affid\u00f2 il ruolo di co-protagonista all'attore Gilbert Roland, figlio di un matador, il grande Paquilo.\nDurante le riprese, girando una sequenza della corrida, uno stuntman fu ucciso dal toro e un altro rimase ferito.\nLuoghi delle riprese.\nGirato in Messico, tra cui nei piccoli paesi di Xayai e Zacatapec, a Citt\u00e0 del Messico, e nello stato del Quer\u00e9taro. Le riprese negli studi di Churubusco durarono dal 29 maggio al 15 luglio 1950.\nMusica.\nPer la colonna sonora, Victor Young us\u00f2 motivi messicani, tra cui \"Luto en el alma\", parole e musica di Claudio Estrada, e \"La Virgen de la Macarena\", di B. B. Monterde e A. O. Caler, la melodia che viene eseguita per tradizione nell'arena e che qui accompagna i titoli di testa del film.\nDistribuzione.\nDistribuito dalla Republic Pictures, il film fu presentato a New York il 26 aprile 1951 per poi uscire nelle sale degli Stati Uniti il 15 maggio. A Citt\u00e0 del Messico, il film fu proiettato in prima il 7 giugno 1951 con il titolo \"Tarde de Toros\".\nCon questo film, Boetticher e Nazarro ottennero nel 1952 la candidatura all'Oscar per il miglior soggetto."}
{"id": "5218563", "revid": "136801", "url": "https://it.wikipedia.org/wiki?curid=5218563", "title": "Lubise Prusova", "text": ""}
{"id": "5218566", "revid": "287204", "url": "https://it.wikipedia.org/wiki?curid=5218566", "title": "Ian Bird", "text": "Videogiochi.\nHa lavorato come programmatore indipendente dal 1983 al 1997 iniziando a scrivere videogiochi per il Sinclair ZX81 e ed il Sinclair ZX Spectrum. Nel 1989 ha scritto per Amiga e Atari ST \"Millennium 2.2\", che ha riscosso una buona critica. Nel 1991 ha scritto sia la versione per MS-DOS di questo gioco, \"Millennium: Return to Earth\", sia il suo seguito, \"\". Nel 1999 \u00e8 stato assunto da Blitz Games Studios, dove ha rivestito il ruolo di direttore tecnico fino al 2003, e successivamente \u00e8 entrato a far parte del gruppo di supporto dei servizi online, dove \u00e8 rimasto fino alla fine del 2013, anno di chiusura della societ\u00e0."}
{"id": "5218569", "revid": "1305772", "url": "https://it.wikipedia.org/wiki?curid=5218569", "title": "And Now!", "text": "And Now! \u00e8 il terzo album degli Booker T. &amp; the M.G.'s, pubblicato dalla Stax Records nel novembre del 1966.\nClassifica.\nAlbum\nSingoli"}
{"id": "5218570", "revid": "767487", "url": "https://it.wikipedia.org/wiki?curid=5218570", "title": "Romany Rob's Revenge", "text": "Romany Rob's Revenge \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 21 gennaio 1910."}
{"id": "5218571", "revid": "599013", "url": "https://it.wikipedia.org/wiki?curid=5218571", "title": "Gaetano Catalano Gonzaga", "text": "Fu Ammiraglio di Divisione Navale dal 29 dicembre 1943 al 31 agosto 1946. Durante il primo conflitto mondiale fu tra i primi dirigibilisti e partecip\u00f2 al bombardamento della flotta austriaca su Pola. Assieme a Italo Balbo ed al Generale de Pinedo, partecip\u00f2 come Capo Missione della R. Marina a bordo di un S55 alla I\u00b0 Crociera Aerea nel Mediterraneo Occidentale del 1928. Comandante dell'incrociatore Colleoni, effettu\u00f2 dal 5 ottobre 1938 al 5 febbraio 1940 una delicata missione diplomatica in Estremo Oriente, riportando miracolosamente la sua nave in Patria poco prima dello scoppio del secondo conflitto. Al comando dell'incrociatore pesante Bolzano, partecip\u00f2 alla battaglia di Punta Stilo il 9 luglio 1940. Dal 2 dicembre 1942 al 26 luglio 1943 fu incaricato del Comando Supremo FF.NN. dell'Egeo Settentrionale e dal 29 dicembre 1943 al 31 agosto 1946 fu nominato Ammiraglio Comandante della V\u00b0 Divisione Navale, alzando le sue insegne sulla corazzata Duilio. Decorato con Medaglia d'Argento e quattro di Bronzo al V.M., fu aiutante di Campo di S.M. Vittorio Emanuele III ed in cordiali rapporti con il Principe Amedeo Duca d'Aosta. A seguito della caduta della monarchia, lasci\u00f2 la Marina nel settembre del 1946 e si ritir\u00f2 nella sua tenuta a San Casciano in Val di Pesa.\nBiografia.\nStudi.\nGaetano Catalano Gonzaga nasce a Napoli il 21 gennaio 1893, figlio di Arturo e di Marta Feraud. Primo di quattro fratelli (Gaetano, Fabrizio, Adriano e Clemente) fu l'ultimo Catalano Gonzaga ad abitare nel palazzo Cirella, a Napoli. Dopo gli studi, nel 1911 entra all'Accademia Militare di Livorno, da cui esce poco prima del primo conflitto col grado di Aspirante Guardiamarina.\nDi spirito avventuroso ed esuberante, trov\u00f2 immediato collocamento nella nascente forza aerea italiana, diventando dirigibilista. A bordo dell'aeronave P4, partecip\u00f2 ai bombardamenti della base navale austriaca di Pola. Conseguito nel 1916 il brevetto inglese R.N.A.S. per abilitazione pilotaggio dirigibili tipo S.S. e S.S.A., 15 giugno 1918 fu promosso a Comandante in 2\u02c6 Aeronave di grossa cubatura. Lasci\u00f2 i dirigibili nel 1920 per venire imbarcato come 2\u00b0 sulla R.N. Puglia. Il 12 luglio 1920 a Spalato, viene ferito durante i gravi incidenti antiitaliani che videro la morte del suo Comandante Tommaso Gulli e del motorista Aldo Rossi. A bordo della corazzata Dante Alighieri, \u00e8 a Fiume il 12 settembre 1919, giorno dell'entrata di D'Annunzio.\nL'8 gennaio del 1921 si sposa a Firenze con Maddalena Cappellini, pronipote della Medaglia d'Oro al V.M. Alfredo Cappellini comandante del Palestro nella battaglia di Lissa che gli dar\u00e0 tre figli: il primogenito \u00e8 Arturo Catalano Gonzaga, nato il 18 ottobre dello stesso anno. Dopo alcuni imbarchi e giunto al grado di Comandante di Torpediniera, alla fine del 1924 passa ai sommergibili ed assume il comando del battello F7. Ma la sua passione per il volo non lo abbandona, e nel 1928 partecipa come Capo Missione della R. Marina alla Prima Crociera Aerea nel Mediterraneo Occidentale a bordo di un S55. Sui sommergibili passa circa 8 anni assumendo il comando di numerosi battelli e squadriglie. Le sue doti diplomatiche, la sua conoscenza delle lingue e l'indubbio fascino che emanava gli valsero la nomina di Aiutante di Campo di Vittorio Emanuele III, incarico che gli permise di partecipare alla intensa vita di corte e di cui ha lasciato un interessante dossier fotografico. Nel 1936, al comando del C.T. da Verrazzano viene inviato in Spagna dove svolger\u00e0 un'azione di delicato equilibrio e che gli varr\u00e0 utili amicizie nelle Forze Armate spagnole ed il plauso della Regia Marina italiana. Venne cos\u00ec immediatamente imbarcato sull'incrociatore Colleoni al cui comando parte per una ancor pi\u00f9 delicata missione in Estremo Oriente. Siamo alla vigilia della Seconda Guerra Mondiale, e si dovr\u00e0 misurare nei delicati rapporti con i capi missione inglesi, tedeschi, francesi, americani e giapponesi a Shanghai. Lo scoppio del secondo conflitto lo coglie in Giappone ed in maniera rocambolesca riesce a far rientrare il Colleoni in Patria evitandone l'internamento ed aggirando i blocchi navali posti dagli inglesi.\nAl suo rientro viene immediatamente destinato al comando dell'incrociatore pesante Bolzano: l'Italia \u00e8 entrata in guerra, ed il 9 luglio del '40 le Forze Navali italiane si scontrano per la prima volta con la Mediterranean Fleet inglese a Punta Stilo. Una scheggia di uno dei proietti inglesi che incass\u00f2 il Bolzano rimarr\u00e0 per sempre in ricordo sulla sua scrivania. In qualit\u00e0 di Ispettore Generale Allestimento nuove navi ebbe l'occasione di effettuare le prove in mare della nuovissima nave da battaglia : entusiasta della nuova nave, che reput\u00f2 la pi\u00f9 sicura della flotta, ne dispose l'imbarco per suo figlio Arturo (appena uscito dall'Accademia Navale) che ne usc\u00ec reduce e miracolosamente illeso il 9 settembre del 1943. Quando le sorti italiane cominciano a declinare, viene nuovamente inviato in missione diplomatica nel Mar Egeo, per gestire i difficili rapporti sorti con i tedeschi. L'armistizio lo coglie in Corsica dove stava gestendo il delicato ritiro delle truppe tedesche dalla Sardegna: prima di essere trasferito sull'isola, aveva avuto a Roma dei serrati colloqui con il Ministro della Marina De Courten e con il Re, ed era partito nella convinzione che l'intero governo legittimo italiano si sarebbe trasferito a La Maddalena sotto l'ombrello protettivo della ancor potente ed operativa Flotta italiana. A Firenze, sua moglie viene arrestata dai nazisti e solo l'intervento dell'allora Monsignor Montini riesce ad assicurarne la liberazione. Di suo figlio Arturo non ha pi\u00f9 notizie per mesi: il Roma \u00e8 stato affondato dai tedeschi al largo dell'Asinara e l'intera Flotta si \u00e8 consegnata agli Alleati. Uomo tutto di un pezzo, affronta con dignit\u00e0 il tragico evolversi degli eventi. Profondamente monarchico, dalla Corsica, in maniera rocambolesca, riesce a raggiungere Brindisi ed il Re. Ma il destino italiano \u00e8 segnato e con tristezza assume il pi\u00f9 difficile ed amaro degli incarchi della sua lunghissima carriera militare: il comando e la gestione della V\u00b0 divisione navale internata a Malta. Rientra a Taranto a bordo del Duilio nel 1944, appena in tempo per riabbracciare il figlio Arturo, anch'egli rientrato dall'internamento in Spagna. Rimane al comando della V\u00b0 Divisione Navale fino al 31 agosto del 1946. In maggio \u00e8 caduta la monarchia, la un tempo potentissima flotta da guerra italiana viene sistematicamente smantellata dagli alleati, molti dei suoi compagni di corso dell'Accademia sono scomparsi nel conflitto. Profondamente ferito dagli eventi, conscio del tramonto di un'epoca, lascia la fu Regia Marina fedele al giuramento reso al Re. Si ritira nella sua tenuta a San Casciano in Val di Pesa (FI) dove trascorrer\u00e0 la sua vecchiaia riordinando con i fratelli l'archivio di famiglia e scrivendo delle precisissime e dettagliatissime memorie sulla sua carriera militare corredate da un'ampia documentazione fotografica. Rimetter\u00e0 la sua divisa solo in occasione del matrimonio di suo figlio Arturo il 5 giugno del 1955. Scompare nell'Ospedale Militare del Celio, a Roma, il 1\u00ba luglio 1977 ed \u00e8 sepolto accanto alla moglie nella cappella gentilizia di famiglia a Napoli."}
{"id": "5218574", "revid": "767487", "url": "https://it.wikipedia.org/wiki?curid=5218574", "title": "A Cowboy's Reward", "text": "A Cowboy's Reward \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 18 gennaio 1910."}
{"id": "5218578", "revid": "110157", "url": "https://it.wikipedia.org/wiki?curid=5218578", "title": "Coppa Italia Dilettanti Campania 1999-2000", "text": "La Coppa Italia Dilettanti Campania 1999-2000 \u00e8 stata la nona edizione della Coppa Italia Dilettanti Campania, e vide la vittoria dell'Ercolano che ha battuto in finale la Spigolatrice.\nSedicesimi di finale.\nAndata 29/09/1999 - Ritorno 17/11/1999\nOttavi di finale.\nAndata 03/11/1999 - Ritorno 17/11/1999\nQuarti di finale.\nAndata 08/12/1999 - Ritorno 22/12/1999\nSemifinali.\nAndata 12/01/2000 - Ritorno 26/01/2000"}
{"id": "5218581", "revid": "28592", "url": "https://it.wikipedia.org/wiki?curid=5218581", "title": "Arcivescovi di Toledo", "text": ""}
{"id": "5218585", "revid": "1534172", "url": "https://it.wikipedia.org/wiki?curid=5218585", "title": "Partito Comunista dell'Uruguay", "text": "Il Partito Comunista dell'Uruguay, in lingua spagnola \"Partido Comunista de Uruguay\", \u00e8 un partito politico comunista uruguaiano fondato il 21 settembre del 1920, membro dell'Organizzazione al potere in Uruguay del Fronte Ampio. Il suo attuale Segretario generale \u00e8 Eduardo Lorier."}
{"id": "5218593", "revid": "767487", "url": "https://it.wikipedia.org/wiki?curid=5218593", "title": "A Forester's Sweetheart", "text": "A Forester's Sweetheart \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 14 gennaio 1910."}
{"id": "5218595", "revid": "28592", "url": "https://it.wikipedia.org/wiki?curid=5218595", "title": "Giornalisti professionisti", "text": ""}
{"id": "5218598", "revid": "767487", "url": "https://it.wikipedia.org/wiki?curid=5218598", "title": "A Redman's Devotion", "text": "A Redman's Devotion \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi l'11 gennaio 1910."}
{"id": "5218601", "revid": "767487", "url": "https://it.wikipedia.org/wiki?curid=5218601", "title": "Red Girl's Romance", "text": "Red Girl's Romance \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 7 gennaio 1910."}
{"id": "5218605", "revid": "767487", "url": "https://it.wikipedia.org/wiki?curid=5218605", "title": "Government Rations", "text": "Government Rations \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 15 febbraio 1910."}
{"id": "5218608", "revid": "2166030", "url": "https://it.wikipedia.org/wiki?curid=5218608", "title": "Karatepe", "text": "Karatepe, in turco \"monte nero\", \u00e8 il nome di una collina fortificata della Turchia, nell'Anti-Tauro, sulla riva occidentale del Ceyhan (l'antico fiume Piramo), circa 22\u00a0km a Sud-Est del villaggio di Kadirli, nel vil\u0101yet di Adana, ai confini della Cilicia orientale. La localit\u00e0 \u00e8 divenuta famosa per il ritrovamento di una dimora signorile fortificata.\nIl sito archeologico.\nTipologia.\nLa collina racchiude le modeste rovine di un'antica casa-forte del VIII sec. a.C. che sarebbe appartenuta a un certo Asitawanda (o Azitawandas) identificato in uno dei re Etei del periodo IX-VIII sec. a.C., feudatario del dinasta Awarikus (o \"Avarikus\") di Adana, ipoteticamente identificato, con verosimiglianza, all'Urikki, re di Cilicia, sottomesso dal re assiro Tiglatpileser III, nel 738 a.C.\nAsitawanda scrisse di discendere dalla \u201ccasa di Mopso\u201d, che, secondo la mitologia greca, sarebbe stato un indovino fratello di Anfiloco (fondatore di Mallo), al seguito della spedizione degli Argonauti, che fond\u00f2 la citt\u00e0 di Mopsuestia (la moderna Tkish) in Cilicia, distrutta dagli Assiri nel 700 a.C.\nLa dimora \u00e8 caratterizzata da un possente circuito murario e due monumentali porte urbiche decorate con rilievi e iscrizioni.\nLe iscrizioni sono un'importante epigrafe in cinque redazioni, tre fenicie e due in ittita geroglifico.\nLa parte alta del colle \u00e8 chiusa in una figura geometrica poligonale, del perimetro di circa un chilometro, con mura dello spessore di circa quattro metri, rinforzate all'interno e all'esterno con blocchi di roccia, e guarnite da poderose torri rettangolari, disposte a piccoli intervalli, e da due bastioni che si prolungano in senso ortogonale ad esse.\nUbicazione.\nL'insediamento fortificato fu rinvenuto sulle pendici meridionali del Tauro, in un'area boscosa della collina turca, all'estremit\u00e0 nordoccidentale di \u00c7ukurova, a 125\u00a0km a nordest di Adana, 40\u00a0km ad est di Osmaniye, 21\u00a0km pi\u00f9 ad est di Kadirli.\nAzatiwataya \u00e8 il nome della roccaforte che \u00e8 emerso dalla decifrazione dei geroglifici luvi.\nMolto probabilmente, la piccola fortezza fu costruita per dominare il fiume Ceyhan e controllare un'antica tratta carovaniera denominata Akyol (la via bianca).\nLe carovane attraversavano questa via per recarsi dagli altopiani a sud fino ad And\u0131r\u0131n, G\u00f6ksu e P\u0131narba\u015f\u0131. Sulla via commerciale viaggiavano prodotti finiti, lavorati nell'entroterra anatolico, come tessuti e metalli di valore come argento, rame, ferro e piombo.\nSul Tauro esistono ancora sentieri percorribili, tra i quali il pi\u00f9 famoso \u00e8 chiamato Passo di G\u00fclek, un altro \u00e8 quello che passa per Kozan e un altro ancora \"And\u0131r\u0131n-G\u00f6ksu-P\u0131narba\u015f\u0131\".\nScoperta.\nCome molte scoperte archeologiche anche quella di Karatepe fu fortuita.\nNel 1946, gli archeologi Helmuth Theodor Bossert e Halet Cambel vennero a sapere della cittadella fortificata ascoltando le indicazioni di alcuni pastori: \nGli scavi.\nI primi scavi iniziarono nel 1947 e durarono fino al 1956 e furono promossi dalla Facolt\u00e0 di Lettere dell'Universit\u00e0 di Istanbul insieme con la Direzione Generale dei Musei e Antichit\u00e0 di Ankara.\nA condurre i lavori di scavo fu il professor Bossert, coadiuvato da Cambel e da altri assistenti.\nNel 1952 inizi\u00f2 una paziente opera di restauro e di ricomposizione dei frammenti smembrati a cui collabor\u00f2, dall'Italia, l'Istituto Centrale del Restauro di Roma (l'attuale Istituto Superiore per la Conservazione e il Restauro, cos\u00ec ridenominato dal 2008).\nFurono messi in atto importanti interventi e accorgimenti al fine di preservare l'integrit\u00e0 dei monumenti, tra cui la copertura con tettoie degli ingressi monumentali e di altre zone.\nRitrovamenti notevoli.\nDa una attenta analisi del sito, fatta da Bossert e dai suoi assistenti, apparve subito come la cittadella avesse avuto breve vita. Alcuni rilievi apparivano appena intagliati e sbozzati; inoltre, le evidenti tracce di un incendio su molti reperti che portarono a ipotizzare una distruzione violenta del luogo.\nIl ritrovamento successivo di pezzi di sculture frantumate, al termine di un pendio, conferm\u00f2 questa tesi: le sculture erano rotolate lungo il pendio e si erano danneggiate ulteriormente.\nLe lastre di basalto scuro, a grana fine, poroso, come fu accertato, provenivano dalla riva opposta del Ceyhan dal colle di Domuztepe, ove furono trovati resti di un'altra citt\u00e0.\nLe lastre, inoltre, presentavano profonde spaccature, segno della prolungata esposizione alle intemperie.\nFurono rinvenuti bassorilievi e altorilievi con scene di caccia o di guerra, di cruda vivacit\u00e0, molto notevoli. Ma anche momenti di vita familiare di Asitawanda e della sua sposa, con particolari di una festa con musici e la rappresentazione di un carro e di una nave in mare.\nAltre immagini incise raffiguravano divinit\u00e0 mitologiche: sfingi, minotauri, dem\u00f2ni a forma di aquila. Ma anche divinit\u00e0 conosciute come l'egizio Bes o l'anatolico Tarhunzase e animali come leoni, cavalli, cervi, serpenti e uccelli.\nI rilievi mostrarono da subito una simbologia con influenze del periodo tardo-Ittita, Aramaico, Assiro, Fenicio e Egiziano.\nEpigrafe bilingue.\nKaratepe costitu\u00ec una delle pi\u00f9 grandiose scoperte archeologiche del XX sec.\nAll'inizio degli scavi fu scoperto un lungo testo fenicio, di circa 1400 lettere, che costituisce finora la pi\u00f9 lunga iscrizione semitica rinvenuta.\nEsso \u00e8 particolarmente significativo: un solo testo bilingue ripetuto con alcune varianti, due volte in geroglifici hittiti e tre volte in lingua fenicia.\nConfrontando le due iscrizioni, gli archeologi hanno potuto comprendere meglio la scrittura e la lingua ittita attraverso i geroglifici, dei quali si conoscevano solo pochi segni, e contribuendo ad un incremento notevolissimo delle conoscenze sulla lingua.\nIl museo.\nAgli inizi degli anni 60, il governo turco voleva trasferire gran parte dei reperti nel Museo Archeologico Nazionale di Istanbul, ma Halet Cambel si oppose fermamente, ottenendo la conservazione dei reperti in loco.\nCambel fu aiutata dal marito Nail Cakirhan, che realizz\u00f2 il primo museo turco all'aperto su progetto dell'ingegnere Turgut Cansever.\nQui i manufatti ritrovati furono restaurati, installati nelle posizioni originarie, protetti ed esposti ai visitatori.\nAccanto al museo all'aperto fu costruito in seguito un altro edificio a maggior protezione dei reperti pi\u00f9 delicati.\nOggi il museo si chiama: Karatepe-Aslanta\u015f Ac\u0131k Hava M\u00fczesi\nCuriosit\u00e0.\nEndurance \u00e8 un cratere situato sul pianeta Marte, che \u00e8 stato esplorato dal rover Opportunity da maggio a dicembre 2004.\nDopo l'arrivo sul cratere, il rover effettu\u00f2 un'analisi preliminare del cratere per permettere la pianificazione delle osservazioni. Per l'ingresso nel cratere fu scelta una zona chiamata \"Karatepe\".\nIl 16 e 17 ottobre 2018, nel Teatro Tordinona \u00e8 stata rappresentata la commedia \"Karatepe Hotel a luci rosa\" scritta da Salvo Wurpless Stano con la regia di Francesco Fario. La storia della commedia si svolge in un elegante albergo della Puglia, Hotel Karatepe \u2013 nome che ricorda i fasti nuziali della omonima e leggendaria cittadella turca posta sulla riva del fiume Piramo \u2013 scelto per il matrimonio tra il figlio di uno sceicco e la figlia del pi\u00f9 potente boss della mafia italo-americana.."}
{"id": "5218609", "revid": "767487", "url": "https://it.wikipedia.org/wiki?curid=5218609", "title": "Young Deer's Gratitude", "text": "Young Deer's Gratitude \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi l'11 febbraio 1910."}
{"id": "5218610", "revid": "964734", "url": "https://it.wikipedia.org/wiki?curid=5218610", "title": "Detection club", "text": ""}
{"id": "5218611", "revid": "69284344", "url": "https://it.wikipedia.org/wiki?curid=5218611", "title": "Guerra per il territorio", "text": ""}
{"id": "5218612", "revid": "567955", "url": "https://it.wikipedia.org/wiki?curid=5218612", "title": "Accettazione (procedura)", "text": ""}
{"id": "5218614", "revid": "124346559", "url": "https://it.wikipedia.org/wiki?curid=5218614", "title": "Discografia di John Cale", "text": ""}
{"id": "5218615", "revid": "767487", "url": "https://it.wikipedia.org/wiki?curid=5218615", "title": "By His Own Hands", "text": "By His Own Hands \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 4 febbraio 1910."}
{"id": "5218617", "revid": "767487", "url": "https://it.wikipedia.org/wiki?curid=5218617", "title": "The Female Bandit", "text": "The Female Bandit \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 1\u00ba febbraio 1910."}
{"id": "5218627", "revid": "767487", "url": "https://it.wikipedia.org/wiki?curid=5218627", "title": "His Imaginary Crime", "text": "His Imaginary Crime \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 28 gennaio 1910."}
{"id": "5218628", "revid": "819508", "url": "https://it.wikipedia.org/wiki?curid=5218628", "title": "Lansdell Christie", "text": "Nel 1945 ottenne una concessione per lo sfruttamento minerario delle ricche Colline Bomi in Liberia.\nEra sposato con Helen L. Grauwiller Christie."}
{"id": "5218630", "revid": "767487", "url": "https://it.wikipedia.org/wiki?curid=5218630", "title": "The Imposter (film 1910)", "text": "The Imposter \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio di 120 metri - usc\u00ec nelle sale cinematografiche statunitensi il 18 febbraio 1910. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Bison, la comica \"Dooley's Holiday\"."}
{"id": "5218631", "revid": "767487", "url": "https://it.wikipedia.org/wiki?curid=5218631", "title": "Red Knot", "text": "Red Knot \u00e8 un film del 2014 diretto da Scott Cohen."}
{"id": "5218635", "revid": "767487", "url": "https://it.wikipedia.org/wiki?curid=5218635", "title": "Oechul", "text": "Oechul (\uc678\ucd9c) \u00e8 un film diretto da Hur Jin-ho del 2005.\nTrama.\nIn seguito ad un incidente automobilistico due amanti vanno in coma. Il problema \u00e8 che i due sono entrambi sposati con altri partner: l'uno sposato con Seo-young, una casalinga, e l'altra con In-su, un tecnico delle luci nei concerti. Lentamente, nel corso di poche settimane, i due traditi vengono a conoscenza della relazione nascosta fra ciascuno dei due coniugi. Ma quello che comincia come imbarazzo e tristezza reciproci si trasforma in qualcosa di molto pi\u00f9 importante, quando In-su e Seo-young finiscono per amarsi l'un l'altra medesimi."}
{"id": "5218637", "revid": "2209726", "url": "https://it.wikipedia.org/wiki?curid=5218637", "title": "Wavelength (Van Morrison)", "text": "Wavelength \u00e8 il decimo album discografico in studio del cantautore britannico Van Morrison, pubblicato nel 1978.\nIl disco.\nIl disco si caratterizza di un suono diverso rispetto alle precedenti produzioni di Van Morrison: pi\u00f9 vicine al pop rock e meno al folk rock. \nAl disco, che \u00e8 stato registrato in larga parte in Inghilterra, hanno partecipato diversi musicisti e produttori come Mick Glossop, Bobby Tench e Peter Bardens.\nIl singolo \"Wavelength\", \"title-track\" dell'album, \u00e8 stato diffuso nel settembre 1978.\nNel gennaio 2008 \u00e8 stata pubblicata un'edizione rimasterizzata del disco con due tracce bonus registrate dal vivo e tratte da un concerto nel 1978.\nTracce.\nTutte le tracce sono di Van Morrison tranne dove indicato.\nSide 1\nSide 2\nTracce bonus edizione 2008"}
{"id": "5218643", "revid": "1718925", "url": "https://it.wikipedia.org/wiki?curid=5218643", "title": "Cirano (nome)", "text": "Origine e diffusione.\nSi tratta di un nome recente di tradizione letteraria, popolarizzato sia in Italia che in altri paesi (come quelli di lingua inglese) dal \"Cyrano de Bergerac\", la famosa opera di Edmond Rostand, e dalle opere da essa tratte.\nPer il nome di Cyrano, il protagonista, Rostand prese spunto da un personaggio realmente esistito, Savinien Cyrano de Bergerac. L'origine del cognome \"Cyrano\" \u00e8 ignota; tra le varie ipotesi formulate in proposito, si \u00e8 pensato ad un'elaborazione del nome Ciro oppure ad un'abbreviazione di Sigiranno, un nome germanico composto da \"sig\" (\"vittoria\") e \"hramn\" (\"corvo\"); il nome Sigiranno era portato da un santo abate francese, noto infatti anche come \"san Cirano\".\nPer quanto riguarda l'Italia, \u00e8 attestato quasi solo in Toscana, e conta una diffusione modesta.\nOnomastico.\nL'onomastico si pu\u00f2 festeggiare il 4 dicembre in memoria del gi\u00e0 citato san Sigiranno (o san Cirano), abate presso Lonrai."}
{"id": "5218646", "revid": "767487", "url": "https://it.wikipedia.org/wiki?curid=5218646", "title": "Why Mr. Jones Was Arrested", "text": "Why Mr. Jones Was Arrested \u00e8 un cortometraggio muto del 1909 diretto da Fred J. Balshofer.\nProduzione.\nIl film fu prodotto dalla Bison Life Motion Pictures (Bison Motion Pictures).\nDistribuzione.\nDistribuito dalla New York Motion Picture, il film - un cortometraggio di 137,15 metri - usc\u00ec nelle sale cinematografiche statunitensi il 18 giugno 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Bison, la commedia \"A Terrible Attempt\"."}
{"id": "5218647", "revid": "2209726", "url": "https://it.wikipedia.org/wiki?curid=5218647", "title": "Into the Music", "text": "Into the Music \u00e8 l'undicesimo album discografico in studio del cantautore britannico Van Morrison, pubblicato nel 1979.\nTracce.\nTutte le tracce sono di Van Morrison tranne dove indicato.\nSide 1\nSide 2"}
{"id": "5218648", "revid": "2056951", "url": "https://it.wikipedia.org/wiki?curid=5218648", "title": "Franco Reitano", "text": "Biografia.\nEra il fratello maggiore del cantautore Mino Reitano, per il quale ha composto diversi brani. Ha scritto canzoni anche per Ornella Vanoni, Mina, Claudio Villa, Paolo Mengoli, Sylvie Vartan e molti altri.\n\u00c8 nato a Fiumara, in provincia di Reggio Calabria. Nel 1955 nasce la sua prima band, composta dalla sua famiglia e chiamata \"Orchestra Fata Morgana dei fratelli Reitano\". Il gruppo, formato da cinque elementi, dura poco. I fratelli decidono quindi di trasferirsi al nord, in Germania Ovest, dove vengono scritturati per delle serate in alcuni locali tra i quali lo \"Star Club\", nel quale si esibiscono insieme a un gruppo che si chiama Silver Beetles, che in seguito diventer\u00e0 The Beatles. Dopo anni passati in Germania i fratelli tornano in Italia dove il gruppo nel 1960 cambia nome, e diventa \"Franco Reitano and his Brothers\", e incide dischi con la casa discografica Fonit Cetra dal titolo \"Non sei un angelo\" e \"Tu sei la mia luce\".\nMuore all'Istituto Nazionale dei Tumori di Milano; riposa a fianco del fratello nel cimitero di Agrate Brianza, comune di residenza della famiglia Reitano.\nCanzoni scritte da Franco Reitano.\nNell'elenco \u00e8 indicato il primo interprete che ha inciso la canzone"}
{"id": "5218649", "revid": "767487", "url": "https://it.wikipedia.org/wiki?curid=5218649", "title": "Tianjin Health Industry Park 2014", "text": "Il Tianjin Health Industry Park 2014 \u00e8 stato un torneo di tennis facente parte della categoria ATP Challenger Tour nell'ambito dell'ATP Challenger Tour 2014. \u00c8 stata la q edizione del torneo che si \u00e8 giocato a Tientsin in Cina dal 16 al 22 giugno 2014 su campi in cemento e aveva un montepremi di \u00a0$+H.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nPartecipanti doppio.\nAltri partecipanti.\nCoppie che hanno ricevuto una wild card:\nVincitori.\nSingolare.\n Bla\u017e Kav\u010di\u010d ha battuto in finale Aleksandr Kudrjavcev 6-2, 3-6, 7-5\nDoppio.\n Robin Kern / Josselin Ouanna hanno battuto in finale Jason Jung / Evan King 6(3)-7, 7-5, [10-8]"}
{"id": "5218650", "revid": "2209726", "url": "https://it.wikipedia.org/wiki?curid=5218650", "title": "Common One", "text": "Common One \u00e8 il dodicesimo album discografico in studio del cantautore britannico Van Morrison, pubblicato nel 1980. Album che divide, per alcuni un passo falso per altri un capolavoro. Include uno dei pezzi pi\u00f9 importanti della sua discografia: \"Summertime in England\".\nTracce.\nTutte le tracce sono di Van Morrison.\nSide 1\nSide 2"}
{"id": "5218653", "revid": "110157", "url": "https://it.wikipedia.org/wiki?curid=5218653", "title": "Tianjin Health Industry Park", "text": "Il Tianjin Health Industry Park \u00e8 stato un torneo professionistico di tennis giocato su campi in cemento. Faceva parte dell'ATP Challenger Tour. Si \u00e9 giocato solo un'edizione a Tientsin in Cina nel 2014."}
{"id": "5218670", "revid": "1442080", "url": "https://it.wikipedia.org/wiki?curid=5218670", "title": "Elio Bertin", "text": "La sua opera si distingue nei campi del design industriale e nella ricerca di nuove forme di espressione artistica.\nBiografia.\nSi diploma all'Accademia di Belle Arti di Venezia alla fine della seconda guerra mondiale. Lavora inizialmente nello studio grafico della bTicino per dedicarsi poi alla attivit\u00e0 di fotolito, aprendo un proprio studio che successivamente ingrandisce con l'entrata dei fratelli Guido e Giuseppe. L'attivit\u00e0 inventiva lo porta dagli anni '70 a fondare altre societ\u00e0 dedicate allo sviluppo e produzione delle sue invenzioni. Questa attivit\u00e0 diventa predominante e quindi alla fine degli anni '80 in seguito alla cessione della attivit\u00e0 di fotolito subentra quella di imprenditore nel campo dell'oggettistica.\nNumerose sono le realizzazioni originali tra le quali figurano orologi, penne, clessidre, mobili e sistemi industriali.\nNell'attivit\u00e0 industriale spicca l'ideazione e realizzazione di coperture estensibili per camion, capannoni industriali, campi sportivi.\nParallelamente all'attivit\u00e0 imprenditoriale e di design, ha sempre coltivato la creazione artistica.\nIn quest'ultimo ramo figurano l'illustrazione di libri (Corticelli-Mursia) gli oggetti di arte cinetica e la produzione pittorica.\nOpere.\nDesign.\nOrologio Cosmic \nPenna \"Orbital\" \nLampada City \nCreazione artistica.\nGrafica a pendolo ('70) \nArte cinetica('80-'90) \nPittura ad olio ('1950-2010')\nIndustriali.\nTra queste la produzione di cornici smontabili, coperture per automezzi e attivit\u00e0 sportive, articoli promozionali. La copertura \"Airon\" \u00e8 stata utilizzata come primo esempio di copertura per campi da tennis e piscine con struttura apribile."}
{"id": "5218672", "revid": "2209726", "url": "https://it.wikipedia.org/wiki?curid=5218672", "title": "Beautiful Vision", "text": "Beautiful Vision \u00e8 il tredicesimo album discografico in studio del cantautore britannico Van Morrison, pubblicato nel 1982.\nTracce.\nTutte le tracce sono di Van Morrison tranne dove indicato.\nSide 1\nSide 2"}
{"id": "5218673", "revid": "767487", "url": "https://it.wikipedia.org/wiki?curid=5218673", "title": "Rowland Baring, II conte di Cromer", "text": "Biografia.\nEra il figlio di Evelyn Baring, I conte di Cromer, e di sua moglie, Ethel Errington, figlia di Sir Rowland Errington, XI Baronetto. \nCarriera.\nRicopr\u00ec la carica di secondo segretario del servizio diplomatico (1902-1906). Fu segretario del sottosegretario agli Affari esteri (1907-1911) e amministratore delegato della Baring Brothers (1913-1914). Guadagn\u00f2 il grado di 2\u00b0 tenente al servizio dei Grenadier Guards. Combatt\u00e9 nella prima guerra mondiale. Fu aiutante di campo del vicer\u00e9 dell'India (1915-1916).\nNel 1917 succedette al padre nella contea. \u00c8 stato Capo di Stato Maggiore del Duca di Connaught (1920-1921) e del principe del Galles in India. Era il direttore del governo britannico della Compagnia del Canale di Suez nel 1926. Fu direttore della compagnia di assicurazioni marittima e del BI Steam Navigation Company. Ha ricoperto la carica di Lord Ciambellano (1922-1938) e Lord-in-Waiting (1938-1953). Fu un membro del Consiglio privato.\nMatrimonio.\nSpos\u00f2, il 4 aprile 1908, Lady Ruby Elliot-Murray-Kynynmound (26 settembre 1886-5 novembre 1961), figlia di Gilbert Elliot-Murray-Kynynmound, IV conte di Minto. Ebbero tre figli:\nMorte.\nMor\u00ec il 13 maggio 1953, all'et\u00e0 di 75 anni."}
{"id": "5218674", "revid": "329581", "url": "https://it.wikipedia.org/wiki?curid=5218674", "title": "Lazzaro Pallavicini", "text": ""}
{"id": "5218676", "revid": "1684799", "url": "https://it.wikipedia.org/wiki?curid=5218676", "title": "Mohammedia Open 2014", "text": "Il Mohammedia Open 2014 \u00e8 stato un torneo di tennis facente parte della categoria ATP Challenger Tour nell'ambito dell'ATP Challenger Tour 2014. \u00c8 stata la 1\u00aa edizione del torneo che si \u00e8 giocato a Mohammedia in Marocco dal 16 al 22 giugno 2014 su campi in terra battuta e aveva un montepremi di \u00a0\u20ac.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nPartecipanti doppio.\nAltri partecipanti.\nCoppie che hanno ricevuto una wild card:\nVincitori.\nSingolare.\n Pablo Carre\u00f1o Busta ha battuto in finale Daniel Mu\u00f1oz de la Nava 7-6(7-2), 2-6, 6-2\nDoppio.\n Fabiano de Paula / Mohamed Safwat hanno battuto in finale Richard Becker / Elie Rousset 6-2, 3-6, [10-6]"}
{"id": "5218679", "revid": "31886", "url": "https://it.wikipedia.org/wiki?curid=5218679", "title": "Bison bison athabascae", "text": "Il bisonte americano delle foreste (Bison bison athabascae), anche chiamato bisonte di montagna, \u00e8 una sottospecie del bisonte americano (\"Bison bison\"). La sua distribuzione comprende molti boschi dell'Alaska, Yukon, territori americani del nordovest, nordest della Columbia Britannica, nord dell'Alberta e nordovest del Saskatchewan. \u00c8 incluso nella lista di specie in pericolo di estinzione del COSEWIC. Attualmente \u00e8 considerato a maggior rischio di estinzione del bisonte americano di pianura (\"Bison bison bison\").\nDescrizione.\nIl bisonte americano delle foreste si differenzia dal bisonte di pianura per alcune caratteristiche molto importanti. La pi\u00f9 evidente \u00e8 che \u00e8 pi\u00f9 grosso e pesante, con esemplari maschi che possono oltrepassare i 900\u00a0kg. Il punto pi\u00f9 alto del bisonte delle foreste \u00e8 pi\u00f9 avanzato dell'attaccatura delle zampe anteriori, mentre nel caso del bisonte di pianura si trova alla stessa altezza. Il bisonte delle foreste ha anche corna maggiori, il pelo pi\u00f9 scuro, lanoso e meno folto sulle zampe anteriori e sul mento.\nConservazione.\nOltre alla perdita dell'habitat e della caccia, le popolazioneidi bisonte delle foreste sono state sottoposte al pericolo dell'ibridazione con il bisonte delle pianure e dell'inquinamento del patrimonio genetico.\nCome \u00e8 successo con l'altro bisonte, la popolazione del bisonte delle foreste era stata decimata dalla caccia tanto che all'inizio del Novecento era considerato rarissimo o addirittura quasi estinto. Tuttavia nel 1957 \u00e8 stata scoperta una mandria di circa 200 capi nell'Alberta; questa mandria \u00e8 cresciuta fino a una popolazione approssimativa di 2500 grazie agli sforzi di conservazione messi in pratica dalle agenzie governative canadesi. Nel 1988 il COSEWIC cambi\u00f2 lo stato di conservazione del Bison bison athabascae da \"in pericolo\" a \"prossimo alla minaccia\".\nIl 17 giugno 2008, 53 bisonti delle foreste sono stati trasferiti dalla Elk Island National Park nell'Alberta (Canada) verso l'Alaska Wild Life Conservation Center, nei pressi di Anchorage (Alaska) dove \u00e8 in corso un progetto di reintroduzione. Dopo essere stati tenuti in quarantena saranno reintrodotti nel loro habitat nativo, dove la Alaska Department of Fish and Game prevede di rilasciarli nella primavera del 2015.\nAttualmente ci sono circa 7000 bisonti delle foreste allo stato selvatico localizzati nei Territori del Nord-Ovest, Yukon, Columbia Britannica e Manitoba. &lt;br&gt;\nNel 2006, nell'ambito di un progetto internazionale di conservazione, \u00e8 stata introdotta una mandria in Sacha-Jacuzia, in Russia , nella Siberia orientale, dove il \"Bison priscus\" (bisonte della steppa) considerato molto simile, si era estinto pi\u00f9 di 2000 anni fa. Altri bisonti sono stati inviati in Russia dall'Alberta nel 2011 e nel 2013 portando la popolazione a 120 individui, che vivono nel Parco nazionale di Lenskie Stolby."}
{"id": "5218682", "revid": "1782831", "url": "https://it.wikipedia.org/wiki?curid=5218682", "title": "Mohammedia Open", "text": "Il Mohammedia Open \u00e8 un torneo professionistico di tennis giocato su campi in terra battuta. Nel 2013 ha fatto parte dell'ITF Men's Circuit per essere promosso l'anno successivo nell'ATP Challenger Tour. Si gioca annualmente a Mohammedia in Marocco."}
{"id": "5218688", "revid": "1318658", "url": "https://it.wikipedia.org/wiki?curid=5218688", "title": "Palazzo Cavalli alle Porte Contarine", "text": "Palazzo Cavalli alle Porte Contarine, chiamato un tempo anche Palazzo Cavalli agli Eremitani, \u00e8 un palazzo di origine medievale ampiamente rifabbricato a partire dal Cinquecento dalla famiglia veneziana dei Cavalli, storici proprietari. Dalla fine dell'Ottocento \u00e8 di propriet\u00e0 dell'Universit\u00e0 degli Studi di Padova. Celebre scenario dell'omicidio di Vittoria Accoramboni, ospita il Centro di Ateneo per i Musei e il Museo di Geologia e Paleontologia. \nStoria.\nSito lungo una delle principali arterie che immettono al centro storico, in un'area compresa tra la cinta muraria comunale e quella cinquecentesca, Palazzo Cavalli deve il suo nome alla famiglia Cavalli che modific\u00f2 gli edifici medievali preesistenti e ne fece una suntuosa residenza. In particolare, la costruzione dalla met\u00e0 del Cinquecento si lega alla figura di Marino Cavalli il Vecchio, ambasciatore veneziano in contatto con le principali potenze europee.\nA pochi anni dalla sua erezione, il palazzo sal\u00ec agli onor di cronaca per una terribile vicenda, che ebbe qui il suo esito ultimo: l'uccisione, per mano del cugino del defunto marito Paolo Giordano Orsini, della Duchessa di Bracciano Vittoria Accoramboni.\nIl palazzo fu quindi profondamente rinnovato a cavallo tra il XVII e il XVIII secolo per iniziativa di Federico Cavalli e della moglie Elisabetta Duodo, che commissionarono l'imponente apparato decorativo tuttora conservato. Alla fine del Settecento la propriet\u00e0 pass\u00f2 al figlio dell'ultima rappresentante della famiglia, Giacomo Bollani, i cui eredi lo cedettero allo stato, che lo adib\u00ec a dogana.\nDal 1892 ospit\u00f2 quindi la Scuola di Applicazione per Ingegneri dell'Universit\u00e0 di Padova e dal 1932 le collezioni e l'Istituto di Geologia, poi Dipartimento di Geoscienze.\nDescrizione.\nNonostante gli adeguamenti richiesti dalle diverse destinazioni d'uso, la struttura del palazzo si \u00e8 conservata quasi integra e denuncia l'origine cinquecentesca nella equilibrata distribuzione degli ambienti, pressoch\u00e9 omogenea per i tre piani dell'edificio: al pian terreno si trova il cosiddetto \"\"portego da baso\", a forma di T, che disobbliga in tre sale laterali, mentre al primo piano un omologo \"portego de sora\"\" presenta uno sviluppo verticale doppio fino al mezzanino, cui segue il sottotetto. Se il piano superiore era destinato ai ricevimenti e ospitava le camere padronali, al piano terra trovavano posto le cucine, il tinello e gli ambienti di servizio, altre camere da letto o ad uso studio. \nIl ciclo decorativo del piano terra \u00e8 attribuito al frescante padovano Michele Primon, che vi illustr\u00f2 episodi ispirati alle \"Metamorfosi\" di Ovidio (nell'atrio), alla storia romana (sala cosiddetta \"dei Telamoni\") e a quella biblica (sala \"del caminetto\"), oltre alle scene venatorie della \"Sala della Caccia\". Lo scalone \u00e8 invece opera degli artisti emiliani Antonio Felice Ferrari e Giacomo Parolini e rappresenta una sorta di ascesa spirituale, oltre che fisica, verso il piano nobile, accompagnati dalle Muse e sotto la guida di Apollo. Risale al primo decennio del Settecento la decorazione del Salone da ricevimento per mano del pittore francese Louis Dorigny: nei grandi riquadri sono presenti soggetti di carattere mitologico, mentre il fregio a monocromo mostra un trionfo di amorini in varie pose giocose. Irrimediabilmente perduto \u00e8 il soffitto originale, ridipinto alla fine dell'Ottocento con un'allegoria del trionfo della Scienza e della Tecnica."}
{"id": "5218689", "revid": "1573940", "url": "https://it.wikipedia.org/wiki?curid=5218689", "title": "Erigone arctica", "text": "Erigone arctica () \u00e8 un ragno appartenente alla famiglia Linyphiidae.\nDistribuzione.\nLa specie \u00e8 stata rinvenuta in diverse localit\u00e0 della regione olartica.\nTassonomia.\nNon sono stati esaminati esemplari di questa specie dal 2006\nAttualmente, a maggio 2014, sono note le seguenti sottospecie:"}
{"id": "5218709", "revid": "899609", "url": "https://it.wikipedia.org/wiki?curid=5218709", "title": "Dantumadeel", "text": ""}
{"id": "5218710", "revid": "767487", "url": "https://it.wikipedia.org/wiki?curid=5218710", "title": "Dooley's Holiday", "text": "Dooley's Holiday \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio di 180 metri - usc\u00ec nelle sale cinematografiche statunitensi il 18 febbraio 1910. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Bison, il drammatico \"The Imposter\"."}
{"id": "5218712", "revid": "287204", "url": "https://it.wikipedia.org/wiki?curid=5218712", "title": "Pokken Tournament", "text": ""}
{"id": "5218714", "revid": "119554328", "url": "https://it.wikipedia.org/wiki?curid=5218714", "title": "Soyen Shaku", "text": "Era un maestro della scuola Rinzai, abate dei templi Kencho-ji ed Engaku-ji di Kamakura, discepolo di Imakita Kosen.\nBiografia.\nSoyen Shaku fu un monaco zen straordinariamente capace. Egli studi\u00f2 per tre anni all'Universit\u00e0 buddhista Keio. Nella sua giovinezza, il suo maestro, Imakita Kosen, e altri come lui avevano gi\u00e0 riconosciuto in lui una particolare predisposizione. \nEgli ricevette la trasmissione del Dharma (Inka) a venticinque anni, e successivamente divenne il maggiore riferimento per l'insegnamento della religione della sua scuola ed abate del monastero Engaku-ji di Kamakura.\nNel 1887, Soyen si rec\u00f2 a Ceylon per studiare il Pali e il buddhismo Theravada e visse una vita da pellegrino per tre anni. Al suo ritorno in Giappone, nel 1890, egli insegn\u00f2 allo zendo di Nagata. \nDopo la morte del maestro Kosen, nel 1892, Soyen divent\u00f2 maestro del tempio in cui venne ordinato.\nNel 1893, Shaku fu uno tra i quattro monaci e i due laici a rappresentare lo Zen Rinzai, la Jodo Shinshu e le Scuole Shingon componendo la delegazione giapponese che partecip\u00f2 al Parlamento mondiale delle Religioni di Chicago, organizzato da John Henry Barrows e Paul Carus. Aveva preparato un discorso in Giappone, e lo ottenne tradotto in inglese dal suo allora ancora sconosciuto studente Daisetsu Teitar\u014d Suzuki, e venne letto al pubblico dallo stesso Barrows.\nIl soggetto della trattazione era \"La legge di causa ed effetto, come insegnata dal Buddha\". Successivamente, Shaku consegn\u00f2 all'uditorio un altro discorso, \"Dialogo al posto della Guerra\".\nIn questa occasione, egli incontr\u00f2 anche Paul Carus, organizzatore della conferenza ed editore della Open Court Publishing Company di La Salle, in Illinois. Prima del ritorno di Shaku in Giappone, Carus chiese al monaco di inviare negli Stati Uniti un suo studente abile nella lingua inglese. Al suo ritorno, Shaku chiese al discepolo Suzuki di partire per l'America, dove sarebbe diventato il maggiore studioso del buddhismo Zen in Occidente, e traduttore dei testi base del buddhismo giapponese per la casa editrice di Carus. Questo incontro fu fatale per la storia del buddhismo zen in occidente; \u00e8 grazie a ci\u00f2 che gli intellettuali americani poterono apprendere nella loro lingua i testi che stimoleranno riflessioni e iniziative senza cui il buddhismo non avrebbe messo radici negli Stati Uniti e in Europa oggi.\nSoyen Shaku pratic\u00f2 come assistente spirituale per l'armata giapponese durante la Guerra russo-giapponese tra il 1904 e il 1905.\nIn quegli anni, l'autore russo Lev Nikol\u00e0evi\u010d Tolst\u00f2j scrisse al monaco zen perch\u00e9 si unisse a lui nel denunciare la guerra. Shaku rispose con un rifiuto, concludendo che \"...qualche volta, l'omicidio e la guerra diventano necessari per difendere i valori e l'armonia di un popolo, una razza o una persona innocente\". Dopo la guerra, Shaku attribu\u00ec la vittoria del Giappone alla cultura dei Samurai che ne aveva forgiato l'anima, e quindi indirettamente alla sua stessa religione, allora gi\u00e0 verso il declino nel suo paese d'origine.\nNel 1905, Soyen Shaku ritorn\u00f2 in America come ospite di Alexander Russell. Egli impieg\u00f2 nove mesi nella sua residenza di San Francisco, in California, ad insegnare zen. Cos\u00ec, Mr.Russell fu il primo cittadino americano a cimentarsi nella pratica dei \"koan\". Dopo poco tempo dal suo arrivo, Shaku fu raggiunto dall'allievo Nyogen Senzaki. In quei giorni, il maestro giapponese inizi\u00f2 anche ad organizzare letture dei suoi insegnamenti, alcune agli immigrati giapponesi in California, altre, tradotte da Suzuki, per audizioni destinate ad un pubblico occidentale americano. \nNel marzo 1906, durante un viaggio in treno attraverso tutti gli Stati Uniti per fornire insegnamenti di buddhismo Mahayana tradotti da Suzuki, Soyen inizi\u00f2 il suo ritorno per il Giappone, facendo tappa in Europa, India e Ceylon.\nSoyen Shaku mor\u00ec serenamente il 29 ottobre 1919 a Kamakura. Il suo messaggio di pace, onore e rispetto per se stessi e gli altri \u00e8 tuttora conservato e diffuso dai suoi seguaci negli Stati Uniti e in Giappone."}
{"id": "5218715", "revid": "599013", "url": "https://it.wikipedia.org/wiki?curid=5218715", "title": "Mailyne Andrieux", "text": "Carriera.\nNel corso della sua carriera ha vinto un titolo ITF di singolare e 2 di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare all'Open di Francia nel 2005.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5218716", "revid": "767487", "url": "https://it.wikipedia.org/wiki?curid=5218716", "title": "Charles le Morvan", "text": "Collabor\u00f2 con Maurice Loewy e Pierre Puiseux alla realizzazione dell'atlante fotografico della Luna pubblicato tra il 1896 e il 1910 dall'Osservatorio di Parigi.\nIl Minor Planet Center gli accredita la scoperta dell'asteroide 774 Armor effettuata il 19 dicembre 1913."}
{"id": "5218717", "revid": "767487", "url": "https://it.wikipedia.org/wiki?curid=5218717", "title": "Alamanno", "text": "Origine e diffusione.\nDeriva dal nome germanico \"Alaman\", composto da \"ala\" (\"tutto\") e \"mann\" (\"uomo\"); il significato complessivo viene talvolta interpretato come \"insieme di uomini\", \"tutti gli uomini\". Il nome venne portato da una trib\u00f9 germanica, quella degli Alemanni, da cui prende il nome l'Alemannia, e quindi pu\u00f2 anche essere interpretato come un etnonimo riferito a tale popolo o a tale terra (\"appartenente agli Alemanni\", \"proveniente dall'Alemannia\").\nAd oggi conta una diffusione molto scarsa, mentre sopravvive meglio in molti cognomi (come Alemagna, Alemanni e Allemandi).\nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico si pu\u00f2 festeggiare il 1\u00ba novembre, giorno di Ognissanti."}
{"id": "5218718", "revid": "599013", "url": "https://it.wikipedia.org/wiki?curid=5218718", "title": "The Cowboy and the Schoolmarm", "text": ""}
{"id": "5218720", "revid": "47767", "url": "https://it.wikipedia.org/wiki?curid=5218720", "title": "Almanno", "text": ""}
{"id": "5218721", "revid": "899609", "url": "https://it.wikipedia.org/wiki?curid=5218721", "title": "Ferwerderadeel", "text": ""}
{"id": "5218741", "revid": "123844336", "url": "https://it.wikipedia.org/wiki?curid=5218741", "title": "Carlo Egger", "text": "Biografia.\nQuinto di cinque figli, trascorse l'infanzia a Vipiteno con la famiglia. Dimostr\u00f2 sin da piccolo attitudine per lo studio della lingua latina, tanto da poter comporre versi indirizzati al pontefice Pio XI all'et\u00e0 di 12 anni. Dopo la licenza liceale conseguita a Bressanone inizi\u00f2 a maturare la vocazione sacerdotale. Decisivo in questo senso fu l'incontro casuale con un sacerdote della Congregazione dei Canonici Regolari Lateranensi, che era maestro dei novizi a Gubbio. All'et\u00e0 di 19 anni Carlo entr\u00f2 tra i novizi di Gubbio, nel 1934 emise i primi voti e il 28 novembre 1937 ricevette l'ordinazione sacerdotale. La sua formazione continu\u00f2 con gli studi di teologia presso l'Angelicum di Roma e con la laurea in Lettere classiche con specializzazione in Filologia di lettere antiche presso l'Universit\u00e0 \"La Sapienza\". Nel 1942 divenne maestro dei professori presso la Basilica di San Pietro in Vincoli.\nDurante il periodo bellico ricevette da Papa Pio XII l'incarico di assistere i rifugiati. La sua conoscenza del tedesco come lingua madre gli permise di mediare con gli ufficiali tedeschi a favore dei prigionieri e degli ebrei, riuscendo a salvare molte vite umane. Si adoper\u00f2 inoltre per reperire i viveri necessari alla sussistenza dei rifugiati di Roma.\nDopo la fine della seconda guerra mondiale, nel 1949 fu chiamato come collaboratore presso l'Ufficio Latino della Segreteria di Stato Vaticana, dove oper\u00f2 per oltre 40 anni come latinista. Divenne il responsabile dell'Ufficio nel 1976 su nomina dei papa Paolo VI. Sempre durante il pontificato di Paolo VI Egger fu tra i fondatori della \"Fondazione Latinitas\" per la diffusione della lingua latina, della quale divenne in seguito presidente, e venne nominato esperto di latino al Concilio Vaticano II. Fu docente presso il \"Pontificium Institutum Altioris Latinitatis\" e presso la Pontificia Universit\u00e0 Lateranense. Collabor\u00f2 alla stesura del vocabolario \"Thesaurus Linguae Latinae\" e redasse il \"Lexicon recentis Latinitatis\", dizionario di neologismi latini.\nNel 1958 fu da lui fondata la Confederazione dei Canonici Regolari di sant'Agostino. Nello stesso anno ricevette la benedizione abbaziale. Su sua iniziativa rinacque la Congregazione dei Canonici regolari di Sant'Agostino di Windesheim (fondata nel 1386 e scomparsa nel XIX secolo); il primo monastero sorse a Tor Lupara, vicino a Roma, nel 1963. Successivamente Egger acquist\u00f2 il Monastero di S. Michael a Paring, vicino a Ratisbona.\nMor\u00ec all'et\u00e0 di 89 anni nel 2003 a Paring."}
{"id": "5218742", "revid": "899609", "url": "https://it.wikipedia.org/wiki?curid=5218742", "title": "Littenseradeel", "text": ""}
{"id": "5218743", "revid": "767487", "url": "https://it.wikipedia.org/wiki?curid=5218743", "title": "The Cowboy and the Schoolmarm (film 1910)", "text": "The Cowboy and the Schoolmarm \u00e8 un cortometraggio muto del 1910 diretto da Fred J. Balshofer.\nTrama.\nJoe Blackburn \u00e8 un uomo violento e un poco di buono. \u00c8 invaghito di Jess Wilson, una giovane e graziosa insegnante di scuola, che \u00e8 promessa a Jim Brady. Blackburn minaccia entrambi, cos\u00ec come, ubriaco, assale una giovane coppia indiana (Young Deer e Red Wing) che si salva solo per l'intervento di Brady. Desideroso di vendetta, Blackburn rapisce Jess, ma la coppia indiana assiste al rapimento. Young Deer corre ad avvertire Brady, mentre Red Wing segue di nascosto Blackburn, segnalando con delle perline il tragitto. Seguendo la traccia Brady e Young Deer raggiungono Blackburn e liberano Jess dopo una sparatoria. (Moving Picture World).\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 1\u00ba marzo 1910."}
{"id": "5218745", "revid": "86599", "url": "https://it.wikipedia.org/wiki?curid=5218745", "title": "220736 Niihama", "text": "220376 \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 3,1206931\u00a0UA e da un'eccentricit\u00e0 di 0,1742978, inclinata di 10,85712\u00b0 rispetto all'eclittica.\nL'asteroide \u00e8 dedicato all'omonima localit\u00e0 giapponese."}
{"id": "5218747", "revid": "899609", "url": "https://it.wikipedia.org/wiki?curid=5218747", "title": "Menaldumadeel", "text": ""}
{"id": "5218748", "revid": "125143070", "url": "https://it.wikipedia.org/wiki?curid=5218748", "title": "Tibor Ordina", "text": "Fu per alcuni periodi il miglior atleta magiaro nelle due discipline dei salti in estensione.\nBiografia.\nCarriera.\nSalto in lungo.\nNel salto in lungo si classific\u00f2 undicesimo ai campionati europei indoor d'atletica del 1994. Lo stesso anno prese parte anche ai campionati europei outdoor, senza arrivare in finale. L'anno precedente aveva realizzato a Budapest la sua migliore misura, saltando 8,04 metri. Fu campione nazionale a pi\u00f9 riprese, venendo poi superato da J\u00e1nos Uzsoki e da Tam\u00e1s Margl, suo amico-rivale.\nSalto triplo.\nLa sua esperienza da triplista fu decisamente pi\u00f9 brillante, anche se neppure in questa specialit\u00e0 conquist\u00f2 medaglie negli eventi pi\u00f9 prestigiosi. Miglior triplista ungherese dal 1996 al 1999 (eccetto un breve periodo nel 1998, quando fu superato dall'amico-rivale Zsolt Czingler), rappresent\u00f2 il suo Paese alle Olimpiadi di Atlanta, mancando per\u00f2 l'ingresso in finale. Il 1996 fu anche l'anno in cui egli effettu\u00f2 il suo salto migliore, con una misura di 16,96 metri, durante un meeting a Budapest. Nel 1997 fu ammesso a disputare i campionati mondiali, sia outdoor che indoor: rimase fuori dalla finale dei primi, mentre in quelli indoor chiuse all'ottavo posto.\nMorte.\nSi spense nel 2016 all'et\u00e0 di 45 anni a seguito di un tumore cerebrale da cui era affetto da oltre un decennio..\nVita privata.\nEra sposato dal 2004 e nel 2005 gli era nato un figlio."}
{"id": "5218750", "revid": "767487", "url": "https://it.wikipedia.org/wiki?curid=5218750", "title": "Dooley Referees the Big Fight", "text": "Dooley Referees the Big Fight \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 25 febbraio 1910."}
{"id": "5218761", "revid": "767487", "url": "https://it.wikipedia.org/wiki?curid=5218761", "title": "For Her Father's Honor", "text": "For Her Father's Honor \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 22 febbraio 1910."}
{"id": "5218764", "revid": "731511", "url": "https://it.wikipedia.org/wiki?curid=5218764", "title": "Aleksej Goganov", "text": "\u00c8 noto come Aleksey Goganov nei paesi occidentali.\nHa ottenuto il titolo di Grande maestro nel 2013. Nello stesso anno si \u00e8 classificato terzo a pari merito nella semifinale del campionato russo assoluto, qualificandosi per la finale, dove \u00e8 giunto ottavo.\nNel 2015, partecipa alla Coppa del Mondo di Baku, in cui \u00e8 stato eliminato al primo turno da P\u00e9ter L\u00e9k\u00f3.\nNel 2016 vince il campionato di San Pietroburgo.\nNel 2018 con la squadra del Miedny Vsadnik (di San Pietroburgo) vince in ottobre a Porto Carras la Coppa Europa per Club ."}
{"id": "5218768", "revid": "899609", "url": "https://it.wikipedia.org/wiki?curid=5218768", "title": "Tietjerksteradeel", "text": ""}
{"id": "5218770", "revid": "767487", "url": "https://it.wikipedia.org/wiki?curid=5218770", "title": "For His Sister's Honor", "text": "For His Sister's Honor \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 15 marzo 1910."}
{"id": "5218784", "revid": "767487", "url": "https://it.wikipedia.org/wiki?curid=5218784", "title": "The Rose of the Ranch", "text": "The Rose of the Ranch \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi l'11 marzo 1910."}
{"id": "5218785", "revid": "203463", "url": "https://it.wikipedia.org/wiki?curid=5218785", "title": "Aleksey Goganov", "text": ""}
{"id": "5218787", "revid": "767487", "url": "https://it.wikipedia.org/wiki?curid=5218787", "title": "The Indian and the Cowgirl", "text": "The Indian and the Cowgirl \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi l'8 marzo 1910."}
{"id": "5218788", "revid": "767487", "url": "https://it.wikipedia.org/wiki?curid=5218788", "title": "The New Partners", "text": "The New Partners \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 4 marzo 1910."}
{"id": "5218790", "revid": "767487", "url": "https://it.wikipedia.org/wiki?curid=5218790", "title": "Tarhunzas", "text": "Tarhunzas (o Tarku ma anche Tarhunza) fu un'antichissima divinit\u00e0 dell'Anatolia, il dio eccelso, chiamato anche Baal-Tarz, considerato l'omologo di Zeus.\nSu una stele rinvenuta a Karatepe \u00e8 scritto:\nLa straordinaria scoperta avvenuta a Karatepe, in Turchia, nel 1946, ad opera dagli archeologi Helmuth Theodor Bossert e Halet Cambel riport\u00f2 alla luce sia la statua di Tarhunzas che un piccolo tempio a lui dedicato.\nTemuto dai marinai per le tempeste, Tarhunzas era anche l'espressione del rispetto che le popolazioni di quei luoghi nutrivano per la fecondit\u00e0 della terra, i suoi ritmi, i suoi misteri e i suoi frutti. Durante l'anno la statua venivano adorna con le primizie della terra: fasci di spighe, tralci di viti e fiori. \nGiuseppe Furlani afferma che \"nel paese di Luia si adorava segnatamente Shantash (\"Sandon\") e accanto a questo anche Tarhunza\". "}
{"id": "5218793", "revid": "599013", "url": "https://it.wikipedia.org/wiki?curid=5218793", "title": "A Husband's Mistake", "text": ""}
{"id": "5218794", "revid": "256263", "url": "https://it.wikipedia.org/wiki?curid=5218794", "title": "Hyun-seung Lee", "text": ""}
{"id": "5218798", "revid": "282570", "url": "https://it.wikipedia.org/wiki?curid=5218798", "title": "Khedivato d'Egitto", "text": ""}
{"id": "5218813", "revid": "767487", "url": "https://it.wikipedia.org/wiki?curid=5218813", "title": "A Husband's Mistake (film 1910)", "text": "A Husband's Mistake \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 19 aprile 1910."}
{"id": "5218814", "revid": "231580", "url": "https://it.wikipedia.org/wiki?curid=5218814", "title": "Rifugio citt\u00e0 di Ceva", "text": ""}
{"id": "5218818", "revid": "767487", "url": "https://it.wikipedia.org/wiki?curid=5218818", "title": "Red Wing's Constancy", "text": "Red Wing's Constancy \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 15 aprile 1910."}
{"id": "5218819", "revid": "1784938", "url": "https://it.wikipedia.org/wiki?curid=5218819", "title": "Anacharsis Cloots", "text": " Ebbe un ruolo rilevante durante la Rivoluzione francese. Era soprannominato l'\"oratore del genere umano\", \"cittadino dell'umanit\u00e0\" e \"nemico personale di Dio\".\nBiografia.\nPrimi anni.\nNato nei pressi di Kleve, al castello di Gnadenthal, Cloots apparteneva ad una nobile famiglia prussiana di origini olandesi. Il giovane Cloots, erede di un'enorme fortuna, si trasfer\u00ec all'et\u00e0 di undici anni a Parigi per motivi di studio, e in questo periodo, fu attratto dalle idee di suo zio, Cornelius de Pauw (1739-1799), filosofo, geografo e diplomatico alla corte di Federico II di Prussia. Suo padre lo mise in un'accademia militare a Berlino ma lui l'abbandon\u00f2 all'et\u00e0 di vent'anni e inizi\u00f2 a viaggiare per l'Europa, predicando la sua rivoluzionaria filosofia e spendendo denaro per i propri piaceri.\nAllo scoppio della Rivoluzione, Cloots torn\u00f2 a Parigi nel 1789, credendo quella come l'occasione propizia per realizzare il suo sogno: creare una famiglia universale di nazioni. Il 19 giugno 1790, si present\u00f2 al bar dell'Assemblea nazionale costituente a capo di un gruppo di trentasei persone di varie nazionalit\u00e0, e, nel nome di quella ambasciata della razza umana, dichiar\u00f2 che il mondo aderiva alla Dichiarazione dei diritti dell'uomo e del cittadino. Dopo questo episodio, fu conosciuto come oratore della razza umana, come egli si faceva chiamare, lasciando cadere il titolo di barone, e sostituendo i suoi nomi di battesimo con quello di Anacharsis, dal famoso romanzo filosofico di Jean-Jacques Barth\u00e9lemy.\nNel 1792, mise a disposizione della repubblica francese 12.000 livre per reclutare quaranta o cinquanta combattenti per la causa dell'uomo contro la tirannia. Dopo il 10 agosto, support\u00f2 nuove idee e si auto-dichiar\u00f2 \"nemico personale di Ges\u00f9 Cristo\", abiurando tutte le religioni rivelate.\nConvenzione.\nNello stesso mese gli furono concessi i diritti annessi alla cittadinanza francese; e, essendo stato eletto in settembre alla Convenzione nazionale, vot\u00f2 a favore della condanna a morte di Luigi XVI, giustificandolo nel nome della razza umana, e fu attivo nella guerra di propaganda.\nEsecuzione.\nEscluso su insistenza di Maximilien Robespierre dal club dei Giacobini, rimase uno straniero agli occhi di molti. Quando il comitato di salute pubblica, sotto la direzione di Robespierre, mosse accuse di tradimento nei confronti degli h\u00e9bertisti, anche Cloots fu implicato nelle accuse. Anche se la sua innocenza era manifesta, fu condannato e successivamente ghigliottinato il 24 marzo 1794. Fu seguito al patibolo da Vincent, Ronsin, Momoro e il resto della dirigenza H\u00e9bert, di fronte ad un'enorme folla riunita per l'esecuzione pubblica.\nPensiero.\nCloots fu un pensatore politico originale che realizz\u00f2 una sua personale interpretazione del significato della Rivoluzione francese. Era un sostenitore dello Stato mondiale, e credeva che la Rivoluzione potesse promuovere una mentalit\u00e0 pi\u00f9 aperta e internazionalista. Immagin\u00f2 le istituzioni dello Stato mondiale sulla falsariga di quelle della Repubblica rivoluzionaria francese. Il pensiero di Cloots fu espresso in diverse opere, soprattutto in \"Bases constitutionnelles de la R\u00e9publique du genre humain\"."}
{"id": "5218821", "revid": "422900", "url": "https://it.wikipedia.org/wiki?curid=5218821", "title": "Anacharsis Clootz", "text": ""}
{"id": "5218822", "revid": "767487", "url": "https://it.wikipedia.org/wiki?curid=5218822", "title": "Rivalry in the Oil Fields", "text": "Rivalry in the Oil Fields \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 12 aprile 1910."}
{"id": "5218823", "revid": "767487", "url": "https://it.wikipedia.org/wiki?curid=5218823", "title": "Red Wing's Loyalty", "text": "Red Wing's Loyalty \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi l'8 aprile 1910."}
{"id": "5218824", "revid": "767487", "url": "https://it.wikipedia.org/wiki?curid=5218824", "title": "Romance of a Snake Charmer", "text": "Romance of a Snake Charmer \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 5 aprile 1910."}
{"id": "5218827", "revid": "767487", "url": "https://it.wikipedia.org/wiki?curid=5218827", "title": "A Shot in Time", "text": "A Shot in Time \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 1\u00ba aprile 1910."}
{"id": "5218828", "revid": "767487", "url": "https://it.wikipedia.org/wiki?curid=5218828", "title": "The Adventures of a Cowpuncher", "text": "The Adventures of a Cowpuncher \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 22 aprile 1910."}
{"id": "5218838", "revid": "599013", "url": "https://it.wikipedia.org/wiki?curid=5218838", "title": "Rattlesnakes", "text": ""}
{"id": "5218840", "revid": "767487", "url": "https://it.wikipedia.org/wiki?curid=5218840", "title": "Lost for Many Years", "text": "Lost for Many Years \u00e8 un cortometraggio muto del 1910 diretto da Fred J. Balshofer.\nTrama.\nL'unico impedimento che si frappone tra Lord Ravenscroft e una grande propriet\u00e0 di cui lui vuole entrare in possesso, \u00e8 un bambino di cinque anni, il figlio di Lady Ramsden, erede della fortuna e del titolo. Poich\u00e9 Lady Ramsden rifiuta le sue profferte di matrimonio, Ravenscroft ricorre a Saunders, il giardiniere, al quale fa rapire il bambino che poi l'uomo porta fino nel West, dove lo lascia, abbandonandolo sui gradini di un ufficio postale. Il ragazzino viene accolto in famiglia dai Dobson, una famiglia onesta di lavoratori, che alleva il bambino come un figlio proprio. Il piccolo, in mezzo ai cowboy, sembra essere felice e gli anni passano. Intanto, Saunders si \u00e8 pentito del malfatto e, un giorno, scrive una lettera dove si libera la coscienza e racconta a Lady Ramsden che suo figlio \u00e8 ancora vivo. La lettera, quando arriva in Inghilterra, viene intercettata da Ravenscroft che, vedendo l'indirizzo del mittente, se ne impadronisce e, dopo averla letta, la distrugge. Ma, da dietro un albero, spunta subito dopo Lady Ramsden, che ha assistito non vista alla scena: raccolti tutti i pezzi di carta, pazientemente li rimette a posto, fino a riuscire a leggere il testo. Alla notizia che il figlio \u00e8 vivo, \u00e8 invasa da una grande gioia e decide subito di partire alla sua ricerca. Ravenscroft, messo in sospetto, la precede sul posto, pronto a tutto. Ma Saunders, redento, si sbarazza di lui e aiuta l'ex padrona a ricongiungersi al figlio che lei ritrova ormai uomo adulto.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 13 maggio 1910."}
{"id": "5218841", "revid": "767487", "url": "https://it.wikipedia.org/wiki?curid=5218841", "title": "Cupid's Comedy", "text": "Cupid's Comedy \u00e8 un cortometraggio muto del 1910 diretto da Fred J. Balshofer.\nTrama.\nPer un equivoco, una ragazza bacia l'innamorato di un'altra. Le due coppie sembrano scambiarsi di partner per poi, chiarita la situazione, ritornare a formare le coppie originarie.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 10 maggio 1910."}
{"id": "5218842", "revid": "1494169", "url": "https://it.wikipedia.org/wiki?curid=5218842", "title": "A Sister's Devotion", "text": ""}
{"id": "5218845", "revid": "76963", "url": "https://it.wikipedia.org/wiki?curid=5218845", "title": "Llywarch Llaety", "text": "Di lui resta un solo poema, rinvenuto nel manoscritto Hendregadredd, che celebra Llywelyn ap Madog, figlio ed erede di Madog ap Maredudd del Powys. \u00c8 probabile che sia da identificare con il poeta Llywarch y Nam, che compose un poema in onore di Llywelyn ap Madog. "}
{"id": "5218849", "revid": "767487", "url": "https://it.wikipedia.org/wiki?curid=5218849", "title": "Married on Horseback", "text": "Married on Horseback \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 3 giugno 1910. La Western Import Company lo distribu\u00ec nel Regno Unito il 20 luglio 1912 in una versione ridotta di 231,65 metri."}
{"id": "5218851", "revid": "767487", "url": "https://it.wikipedia.org/wiki?curid=5218851", "title": "Perils of the Plains", "text": "Perils of the Plains \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 27 maggio 1910."}
{"id": "5218853", "revid": "1924342", "url": "https://it.wikipedia.org/wiki?curid=5218853", "title": "Car Radio", "text": "Car Radio \u00e8 un singolo del gruppo musicale statunitense Twenty One Pilots, pubblicato il 18 marzo 2014 come sesto estratto dal terzo album in studio \"Vessel\".\nDescrizione.\nSi tratta della quinta traccia del disco. Una versione \u00e8 stata registrata e pubblicata originariamente nel secondo album \"Regional at Best\".\nVideo musicale.\nIl videoclip, pubblicato il 19 aprile 2013 e diretto da Mark C. Eshleman, vede il cantante del gruppo Tyler Joseph rappare la parte iniziale del brano sul pavimento di un bagno. Successivamente la scena si sposta su un palco dove Joseph (con il volto coperto da un passamontagna bianco) e il batterista Josh Dun si esibiscono suonando la canzone. Il video termina con Joseph che, risvegliatosi all'interno di un palazzetto vuoto, si toglie la maschera rappando le ultime strofe per poi lasciarsi cadere nuovamente a terra."}
{"id": "5218857", "revid": "767487", "url": "https://it.wikipedia.org/wiki?curid=5218857", "title": "Cinque matti al servizio di leva", "text": "Cinque matti al servizio di leva (\"Les bidasses en folie\") \u00e8 un film del 1971 diretto da Claude Zidi\nTrama.\nJean, Phil, Jean-Guy e Louis vogliono mettere su un complesso e si rivolgono al loro amico Gerard, venditore di auto usate dal quale comprano una macchina per raggiungere il terreno di uno zio di Jean-Guy. Mettono quindi in piedi una sala prove dove poter far rumore senza dare fastidio a nessuno; al quartetto si unisce lo stesso Gerard.\nMessa in piedi la nuova sede i cinque amici vogliono iscriversi alla finale del concorso regionale di musica pop, e a tale scopo si recano nel negozio di strumenti musicali di Crema, dove oltre a ritirare i moduli di iscrizione dovrebbero rifornirsi degli strumenti necessari. Poich\u00e9 la cifra di acquisto \u00e8 troppo alta i ragazzi, rifiutata per orgoglio la proposta di prendere il materiale a nolo, decidono di cercarsi un lavoro. Si fanno assumere come netturbini ma con esito tutt'altro che felice tra immondizia seminata per la strada e nell'automobile di un colonnello. Anche per la tendenza di Gerard a fare il capo ed evitare la fatica si licenziano e decidono di trovare ognuno un proprio lavoro. Jean va a lavorare in una pompa di benzina. Louis va a fare il postino ma si stanca presto di camminare per tutta la citt\u00e0. Gerard va a fare il camionista ma si fa licenziare dopo un litigio stradale col suo principale. Rimasto senza fare niente invita Crema a pranzo ma la porta in un ristorante dove hanno trovato lavoro Phil e Jean-Guy.\nVisti i risultati Crema torna alla sua proposta, fornisce loro gratuitamente tutto quanto serve ad un complesso in cambio di un contratto in esclusiva, e li fa partecipare al concorso regionale. Mentre i ragazzi aspettano di esibirsi Crema trova un tecnico infatuato di lei che gli confessa che il concorso \u00e8 truccato e si \u00e8 gi\u00e0 stabilito chi deve vincere. Approfittando dell'infatuazione lo distrae quel tanto che basta a fargli credere che si sia esibito il complesso che deve vincere, favorendo la (contestata) vittoria del suo complesso. Il giorno seguente, mentre fanno i programmi per ulteriori esibizioni due agenti portano loro la chiamata alle armi, cui sono giocoforza costretti a rispondere.\nIn caserma trovano il colonnello cui avevano riempito la macchina di immondizia. Tentando di farsi riformare per incapacit\u00e0 riescono a guadagnarsi cinque giorni di cella di rigore appena entrati, dopodich\u00e9 vengono affidati al sergente Bellec, che non li pu\u00f2 tuttavia rapare a zero perch\u00e9 il colonnello ha una reminiscenza e vuole ricordare dove ha visto Gerard, cosa che lo tormenta ogni volta che se lo trova davanti.\nNonostante il sergente ce la metta tutta i risultati dell'addestramento sono disastrosi, intanto arriva una lettera da Crema che conferma la loro iscrizione ad un importante concorso. Per filarsela pensano bene di approfittare delle grandi manovre, dalle quali si defilano per\u00f2 troppo tardi, a concorso ormai finito. Tornati in cella di rigore il colonnello, che nel frattempo si \u00e8 ricordato di Gerard, decide di esonerarli dal servizio per non rovinarsi gli ultimi sei mesi prima della pensione, tenendosi per\u00f2 lo stesso Gerard quale attendente. Dopo essere usciti, per\u00f2, i ragazzi decidono di tornare indietro e di voler terminare la ferma perch\u00e9, dicono, si sono affezionati sia al colonnello che al sergente."}
{"id": "5218859", "revid": "767487", "url": "https://it.wikipedia.org/wiki?curid=5218859", "title": "The Curse of Gambling", "text": "The Curse of Gambling \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 24 maggio 1910."}
{"id": "5218860", "revid": "767487", "url": "https://it.wikipedia.org/wiki?curid=5218860", "title": "The Mexican's Jealousy", "text": "The Mexican's Jealousy \u00e8 un cortometraggio muto del 1910 diretto da Fred J. Balshofer per la Bison Motion Pictures che aveva come protagonista l'attrice Red Wing, una nativa americana protagonista di numerosi film muti.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 20 maggio 1910."}
{"id": "5218861", "revid": "767487", "url": "https://it.wikipedia.org/wiki?curid=5218861", "title": "A Sister's Devotion (film 1910)", "text": "A Sister's Devotion \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 3 maggio 1910."}
{"id": "5218862", "revid": "767487", "url": "https://it.wikipedia.org/wiki?curid=5218862", "title": "Hazel, the Heart Breaker", "text": "Hazel, the Heart Breaker \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio di 156,95 metri - usc\u00ec nelle sale cinematografiche statunitensi il 26 aprile 1910.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Bison, il western \"Rattlesnakes\"."}
{"id": "5218863", "revid": "729019", "url": "https://it.wikipedia.org/wiki?curid=5218863", "title": "Arturo Catalano Gonzaga", "text": "Figlio primogenito dell'Ammiraglio Gaetano Catalano Gonzaga, il suo nome \u00e8 legato al tragico affondamento della nave da battaglia il 9 settembre del 1943, nel quale perirono 1393 uomini. Col grado di Guardiamarina, fu l'unico ufficiale di vascello incolume e si prodig\u00f2 per la salvezza dei suoi marinai, sia durante l'affondamento, sia nel successivo anno e mezzo di internamento in Spagna.\nDecorato con Croce di Guerra al V.M., Combattente per la Libert\u00e0 d'Italia, nel 1993 incontr\u00f2 a Roma, assieme ad alcuni suoi compagni di corso superstiti, i due piloti tedeschi che affondarono la corazzata. Dal toccante incontro ne scatur\u00ec il libro \"Per l'onore dei Savoia. 1943-1944: da un superstite della corazzata Roma\". Lasci\u00f2 la Marina Militare Italiana nel 1958 con il grado di capitano di fregata.\nBiografia.\nLa vita di Arturo Catalano Gonzaga \u00e8 strettamente legata alla tragedia della nave da battaglia , di cui fu uno degli involontari protagonisti, ed agli avvenimenti che si svilupparono dopo l'Armistizio di Cassibile. Ex allievo del Collegio gesuita di Mondragone, entr\u00f2 in Accademia nel 1941 nel corso Squali. Col grado di aspirante guardiamarina si imbarc\u00f2 sulla \"Roma\" il 15 aprile 1943. Ufficiale addetto al dettaglio, gli fu affidato come posto di combattimento la Direzione del Tiro autonomo (DTA) nella torre da 152\u00a0mm n\u00b0 3 di poppa. Alle ore 2.30 del 9 settembre 1943, il Roma, assieme alla IX\u00b0 Divisione Navale ed a tutte le unit\u00e0 presenti a La Spezia, salp\u00f2 per unirsi alle Forze Navali presenti a Genova. La flotta, che costituiva tutte le Forze Navali da Battaglia italiane (FF.NN.BB.) ancora operative, era al comando dell'Ammiraglio Carlo Bergamini, anch'egli imbarcato sul Roma.\nRiunitesi al largo di Capo Corso, le FF.NN.BB. discesero le coste occidentali della Corsica dirigendosi verso l'Asinara. Sorvolate sia da aerei alleati che tedeschi, le unit\u00e0 vennero attaccate dalla 2\u00aa Luftflotte di stanza a Istres (Francia). La seconda ondata invest\u00ec il Roma che venne colpita con una prima bomba (la PC-1400X, prima bomba telecomandata della storia) alle 15.42 nella parte centrale, sul lato destro, tra la Torre 9 e la Torre 11 delle batterie contraeree da 90\u00a0mm. La nave perse immediatamente velocit\u00e0 e fu facile per il sergente Kurt Steinborn centrarla con un secondo ordigno alle 15.52. La bomba cadde tra il torrione corazzato (dove si trovavano la Plancia Comando con il comandante Adone Del Cima, la Plancia ammiraglio con l'ammiraglio Bergamini nonch\u00e9 la Direzione di Tiro dei grossi calibri) vicino al fumaiolo di prora, la torre N. 2 dei cannoni di grosso calibro da 381\u00a0mm e l'impianto dei cannoni di medio calibro da 152\u00a0mm. La bomba scoppi\u00f2 nelle vicinanze del locale motrice di prora e caus\u00f2 inizialmente una fuga di vapore nonch\u00e9 l'allagamento delle macchine di prora, le cui motrici si bloccarono. La nave quindi prosegu\u00ec solo per abbrivio. Contemporaneamente deflagr\u00f2 il deposito munizioni da 152\u00a0mm e per \u201csimpatia\u201d (termine usato in Marina per comunicare che la deflagrazione di un deposito munizioni causa la deflagrazione di un altro deposito munizioni posto nelle immediate vicinanze) deflagr\u00f2 anche il deposito munizioni della Torre n. 2 dei cannoni da 381 che venne lanciata in aria. In conseguenza della deflagrazione delle munizioni si alz\u00f2 una densa colonna di fiamme e fumo che raggiunse altezze intorno ai 400 m che avvolsero completamente il torrione corazzato; la nave venne quasi sollevata in aria e ricadde immediatamente iniziando a sbandare sul lato destro. Le riservette delle mitragliere antiaeree (armadi nei quali vengono conservate le munizioni vicino ai singoli pezzi) si incendiarono. Pertanto, i proiettili in esse contenuti prendendo fuoco, vennero lanciati in aria, ferendo gravemente e uccidendo diversi marinai. Il \"Roma\", cos\u00ec gravemente colpito, si capovolse spezzandosi in due tronconi che affondarono verticalmente.\nPerirono 1393 uomini, tra i quali tutto lo Stato Maggiore delle FF.NN.BB. con l'Ammiraglio Bergamini (Medaglia d'Oro al V.M. alla memoria), l'ufficiale pi\u00f9 alto in grado caduto in combattimento dall'Unit\u00e0 d'Italia. Arturo Catalano Gonzaga si salv\u00f2, rimanendo miracolosamente incolume, per una delle coincidenze del destino: trovandosi nel torrione di comando, anticip\u00f2 di 4 minuti il recarsi al suo posto di combattimento e si trov\u00f2, al momento della deflagrazione, negli unici 30 metri della nave che non vennero investiti dalle fiamme e dalle esplosioni. Dopo l'affondamento della nave, venne raccolto a bordo del C.T. \"Mitragliere\" che si rifugi\u00f2 a Porto Mahon, nelle Baleari. L\u00ec trascorse 6 mesi, per poi essere trasferito a Caldas de Malavella (Barcellona). Notizie su di lui pervennero alla famiglia dall'allora monsignor Montini (futuro papa Paolo VI), che si prodig\u00f2 anche per la liberazione di sua madre, arrestata dai nazisti a Firenze in quanto moglie di alto ufficiale della Regia Marina. Rientr\u00f2 in Italia il 15 luglio del 1944 a bordo dell'incrociatore \"Duca d'Aosta\". Dei 249 componenti del suo corso \"Squali\" dell'Accademia Navale di Livorno, 15 caddero in azione di guerra; di questi, 8 sul Roma di 14 imbarcati. Vennero decorati di: 1 Medaglia d'Argento al V. M., 2 Medaglie di Bronzo al V. M., 8 Croci di Guerra al V. M. e 2 Encomi Solenni.\nNegli anni Cinquanta fu inviato a San Francisco per frequentare un corso di specializzazione presso la U.S. Navy. Rientrato in Italia prest\u00f2 servizio prima a bordo del C.T. \"Andromeda\" e successivamente al Ministero della Marina, che lasci\u00f2 nel luglio del 1958 con grado di Capitano di Corvetta.\nSi spos\u00f2 l'8 giugno del 1955 con la contessa Maria Francesca di Valmarana alla Rotonda (VI) ed ebbe due figli (Vittorio e Lodovica): non condivise mai i suoi ricordi sulla tragedia che lo vide coinvolto. Solo nel luglio del 1993, poco prima di riposare per sempre e dopo il toccante incontro con i due piloti tedeschi, Kurt Steinborn e Walter Sumpf, che sganciarono il secondo letale ordigno, ebbe la forza di raccontare nel suo libro \"Per l'onore dei Savoia\" quanto visse in quei tragici giorni. \u00c8 scomparso il 5 ottobre del 2000, a Belluno."}
{"id": "5218867", "revid": "767487", "url": "https://it.wikipedia.org/wiki?curid=5218867", "title": "Rattlesnakes (film 1910)", "text": "Rattlesnakes \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio di 126,8 metri - usc\u00ec nelle sale cinematografiche statunitensi il 26 aprile 1910.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Bison, la commedia \"Hazel, the Heart Breaker\"."}
{"id": "5218868", "revid": "339392", "url": "https://it.wikipedia.org/wiki?curid=5218868", "title": "Alto sele", "text": ""}
{"id": "5218869", "revid": "767487", "url": "https://it.wikipedia.org/wiki?curid=5218869", "title": "The Tie That Binds (film 1910 Balshofer)", "text": "The Tie That Binds \u00e8 un cortometraggio muto del 1910 diretto da Fred J. Balshofer. Il regista firma anche come direttore della fotografia il film prodotto dalla Bison Motion Pictures e dalla New York Motion Picture.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio di 277,35 metri - usc\u00ec nelle sale cinematografiche USA il 31 maggio 1910."}
{"id": "5218870", "revid": "767487", "url": "https://it.wikipedia.org/wiki?curid=5218870", "title": "The Feud (film 1910 Balshofer)", "text": "The Feud \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 17 maggio 1910."}
{"id": "5218871", "revid": "1305772", "url": "https://it.wikipedia.org/wiki?curid=5218871", "title": "Love and Money", "text": ""}
{"id": "5218877", "revid": "767487", "url": "https://it.wikipedia.org/wiki?curid=5218877", "title": "Love and Money (film 1910)", "text": "Love and Money \u00e8 un cortometraggio muto del 1910 diretto da Fred J. Balshofer. Il regista diresse anche la fotografia del film che fu interpretato da Red Wing.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche statunitensi il 6 maggio 1910."}
{"id": "5218878", "revid": "1429175", "url": "https://it.wikipedia.org/wiki?curid=5218878", "title": "Festival internazionale del jazz della Spezia", "text": "Il festival internazionale del jazz della Spezia (denominazione ufficiale dal 1972, per le prime tre edizioni \"festival del jazz di Lerici\") \u00e8 il pi\u00f9 longevo festival musicale italiano dedicato alla musica jazz. Si svolge a La Spezia e dintorni nell'estate di ogni anno ininterrottamente dal 1969.\nStoria.\nL'idea di organizzare un festival del jazz in citt\u00e0 si concretizza nell'estate del 1969 per iniziativa di Tiberio Nicola e di altri appassionati che, appena l'anno prima, avevano dato vita all'associazione Amici del Jazz della Spezia.\nPer le prime tre edizioni il festival ha luogo a Lerici, nel parco di villa Marigola ospitando, da subito, musicisti di livello internazionale.\nIl 18 luglio 1969 fu la data del primo Festival\u00a0Del Jazz della Spezia.\u00a0Quella sera suonarono il trio di Bill Evans\u00a0(con Eddie Gomez e\u00a0Marty Morell), il\u00a0quartetto del sassofonista americano Lucky Thompson ed una big band diretta dal trombettista canadese\u00a0Maynard Ferguson.\nDalla IV edizione del 1972, principalmente per questioni di sostenibilit\u00e0 finanziaria ed organizzativa, il festival si trasferisce al teatro Civico della Spezia confermando il livello artistico delle precedenti edizioni. Successivamente, per salvarne la continuit\u00e0, dal 1979 al 2010 parteciper\u00e0 all'organizzazione anche la Societ\u00e0 dei Concerti della Spezia. Dall'VIII edizione (1976) i concerti tornano a svolgersi principalmente all'aperto (Giardini pubblici; Stadio Alberto Picco; Anfiteatro romano di Luni; Anfiteatro di Viale Alpi; le cittadine piazza Mentana, antistante il teatro Civico e piazza del Bastione; varie piazze di altre localit\u00e0 costiere e dell'entroterra provinciale, per le edizioni itineranti).\nDal 2011 al 2016 l'organizzazione del Festival \u00e8 stata affidata ad uno staff esterno guidato da Italo Leali. In vista della 49\u00aa edizione del 2017, la Fondazione Carispezia ha indetto una \"Call for Proposals\" per la selezione di un\u2019idea progettuale innovativa che, pur tenendo conto della tradizione culturale del festival, presentasse anche elementi d\u2019identit\u00e0 e originalit\u00e0 tali da caratterizzare l\u2019evento in maniera specifica.\nPer l'edizione del cinquantenario, dedicata alla memoria di Martin Luther King, e per quella successiva la direzione del festival \u00e8 stata affidata a Antonio Ciacca.\nNel 2020 l\u2019evento ha avuto comunque luogo, seppur in tono minore, a causa delle restrizioni imposte per la Pandemia di COVID-19\nPer la 53\u00aa edizione la direzione artistica \u00e8 stata affidata a Lorenzo Cimino, l\u2019organizzazione alla Societ\u00e0 dei Concerti della Spezia.\nLa didattica e il festival.\nA cavallo tra il 1979 ed il 1980 il Comune della Spezia, per sopperire alla mancanza di offerta didattica musicale di quel tempo decide di organizzare una serie di seminari dedicati alla musica jazz che si conclude con quello di musica d'assieme, tenuto da Bruno Tommaso sul palcoscenico del Teatro Civico. Aderiscono all'iniziativa molti giovani musicisti spezzini coi quali viene data una seconda vita alle attivit\u00e0 della preesistente Spezia Big Band. L'evento seminariale spezzino viene ripetuto anche l'anno successivo e l'orchestra, ormai sufficientemente strutturata, viene invitata ad esibirsi in tre serate della XIII edizione del festival e, nel 1984, ad esibirsi in un concerto in appoggio al duo Bobby Hutcherson-Tete Montoliu. Nel 1989 Bruno Tommaso viene nuovamente chiamato a dirigere l'orchestra per accompagnare dal vivo, con le sue musiche, la proiezione del film muto Steamboat Bill Jr.\nDal 2011 il festival prevede lo svolgimento di masterclass dedicate all'approfondimento strumentale della musica jazz. Quelle dell'edizione del cinquantenario sono state tenute dal sassofonista Benny Golson e dal trombettista Bruce Harris.\nNel 2018 e 2019 la parte didattica si \u00e8 avvalsa di insegnanti del City College di New York, della Juilliard School e del Tri-C Cuyahoga Community College di Cleveland.\nIl premio.\nPer ricordare la figura del fondatore del festival, nel 2011 \u00e8 stato istituito Il Tiberio Nicola Award. Ad ogni edizione vengono selezionati sei gruppi che si contendono l'accesso alla finale nella quale viene decretata una band vincitrice."}
{"id": "5218879", "revid": "1543377", "url": "https://it.wikipedia.org/wiki?curid=5218879", "title": "A Panda piace fare i fumetti degli altri (e viceversa)", "text": "A Panda piace fare i fumetti degli altri (e viceversa) \u00e8 un albo a fumetti di Giacomo Bevilacqua della serie umoristica di \"A Panda piace\".\nL'albo \u00e8 frutto di una collaborazione con vari autori del panorama fumettistico italiano ed \u00e8 stato pubblicato da Panini Comics il 6 novembre 2014.\nTrama.\nStruttura.\nIl volume speciale \u00e8 composto da pi\u00f9 storie realizzate da Bevilacqua o da altri autori, che sono unite tra loro da un sottile filo portato avanti da Panda e i suoi amici. L'albo racconta del rapporto di Panda con gli altri fumetti e con l'accettare di essere egli stesso un personaggio dei fumetti. Distribuite lungo l'albo ci sono anche illustrazioni di un'unica pagina realizzate da Gipi, Roberto Recchioni, Ale Giorgini e Silver \u2013 in quest'ultima \u00e8 presente il personaggio di Enrico La Talpa. All'inizio del volume \u00e8 presente una introduzione di Leo Ortolani.\nProduzione.\nIl progetto di uno speciale a fumetti di \"A Panda piace\" che coinvolgesse altri autori importanti e noti al grande pubblico \u00e8, citando le parole di Bevilacqua, \u00abnato per caso\u00bb. L'autore, che in quel periodo stava portando avanti con Panini Comics la prima serie a fumetti dedicata al personaggio di Panda delle sue strisce, \"A Panda piace l'avventura\", propose al direttore della casa editrice Marco Marcello Lupoi e all'editor Diego Malara la propria idea circa la possibilit\u00e0 di realizzare un volume speciale dedicato a Panda. L'idea di Bevilacqua era quella di far vestire al protagonista i panni di svariati personaggi di altri fumetti, tutti quei fumetti che egli considerava importanti nella sua formazione o che lo avevano da sempre appassionato. L'idea fu subito apprezzata e lentamente divent\u00f2 qualcosa di pi\u00f9 grande: un albo che contenesse storie e illustrazioni non solo di Bevilacqua, ma anche di altri autori, pi\u00f9 o meno celebri.\nBevilacqua ha cos\u00ec iniziato a contattare amici e colleghi per proporre una collaborazione al volume speciale. L'autore ha dichiarato di aver proposto al noto fumettista Leo Ortolani di scrivere e disegnare una storia di poche pagine circa un ipotetico incontra tra Panda e il suo personaggio Rat-Man. Ortolani, al momento impegnato nella scrittura dell'arco narrativo conclusivo della serie sul supereroe mascherato, ha dovuto rifiutare, offrendosi di scrivere l'introduzione al volume e lasciando carta bianca a Bevilacqua sull'utilizzo dei personaggi di \"Rat-Man\". L'autore ha dichiarato anche di come sia stato preso dall'ansia circa la possibilit\u00e0 di confrontarsi con un maestro, e di essere stato preoccupato del giudizio di Ortolani tanto da farla prima leggere ad Andrea Plazzi, storico editor della serie \"Rat-Man\". Ortolani stesso ha rifiutato di leggere la storia prima della pubblicazione dicendo di voler \u00abcomprare l'albo \"da lettore\" e scoprirlo piano piano, pagina dopo pagina.\u00bb\nSin da subito sono stati coinvolti anche Zerocalcare e Roberto Recchioni, amici dell'autore e con i quali aveva gi\u00e0 collaborato in passato. Si sono poi aggiunti sempre pi\u00f9 nomi, andando a formare un insieme eterogeneo di autori importanti del fumetto italiano: dal fumetto d'autore di Gipi alla stile disneyano di Donald Soffritti, dal maestro della striscia Silver alla comicit\u00e0 irriverente di Emiliano Pagani e Daniele Caluri, noti per i fumetti di \"Il Vernacoliere\". Si sono poi aggiunti Stefano Caselli, Ale Giorgini, Federico Rossi Edrighi e Sio, noto per i suoi fumetti demenziali pubblicati principalmente sul web. La colorazione del volume\u00a0\u2013 la prima met\u00e0 esatta\u00a0\u2013 \u00e8 stata affidata al colorista Nicola Righi, noto per aver collaborato con Recchioni e Licia Troisi per l'adattamento a fumetti dei romanzi \"Cronache del Mondo Emerso\".\nIl volume speciale \u00e8 stato annunciato al Romics il 5 ottobre 2014 ed \u00e8 stato presentato in anteprima al Lucca Comics &amp; Games 2014. Per l'occasione si \u00e8 tenuta il 30 ottobre presso lo stand della Panini Comics una sessione di autografi con gli autori che avevano partecipato al volume."}
{"id": "5218886", "revid": "599013", "url": "https://it.wikipedia.org/wiki?curid=5218886", "title": "Capucine Rousseau", "text": "Carriera.\nA livello juniores ha vinto 3 titoli ITF di singolare. Per quanto riguarda la sua carriera da professionista nei tornei del Grande Slam, ha ottenuto i suoi migliori risultati raggiungendo il primo turno nel singolare all'Australian Open nel 2005. Dopo il ritiro ha intrapreso la professione di assicuratrice.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5218887", "revid": "1543377", "url": "https://it.wikipedia.org/wiki?curid=5218887", "title": "Milano ATP Challenger 2014", "text": "Il Milano ATP Challenger 2014 \u00e8 stato un torneo di tennis facente parte della categoria ATP Challenger Tour nell'ambito dell'ATP Challenger Tour 2014. \u00c8 stata la \u00aa edizione del torneo che si \u00e8 giocato a Milano in Italia dal 16 al 22 giugno 2014 su campi in terra battuta e aveva un montepremi di \u00a0\u20ac+H.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nPartecipanti doppio.\nAltri partecipanti.\nCoppie che hanno ricevuto una wild card:\nVincitori.\nSingolare.\n Albert Ramos ha battuto in finale Pere Riba 6-3, 7-5\nDoppio.\n Guillermo Dur\u00e1n / M\u00e1ximo Gonz\u00e1lez hanno battuto in finale James Cerretani / Frank Moser 6-3, 6-3"}
{"id": "5218889", "revid": "767487", "url": "https://it.wikipedia.org/wiki?curid=5218889", "title": "ATP Challenger China International Nanchang 2014", "text": "L'ATP Challenger China International Nanchang 2014 \u00e8 stato un torneo di tennis facente parte della categoria ATP Challenger Tour nell'ambito dell'ATP Challenger Tour 2014. \u00c8 stata la \u00aa edizione del torneo che si \u00e8 giocato a Nanchang in Cina dal 23 al 29 giugno 2014 su campi in cemento e aveva un montepremi di \u00a0$+H.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nPartecipanti doppio.\nAltri partecipanti.\nCoppie che hanno ricevuto una wild card:\nVincitori.\nSingolare.\n G\u014d Soeda ha battuto in finale Bla\u017e Kav\u010di\u010d 6-3, 2-6, 7-6(3)\nDoppio.\n Chen Ti / Peng Hsien-yin hanno battuto in finale Jordan Kerr / Fabrice Martin 6-2, 3-6, [12-10]"}
{"id": "5218890", "revid": "110157", "url": "https://it.wikipedia.org/wiki?curid=5218890", "title": "ATP Challenger China International Nanchang", "text": "L'ATP Challenger China International Nanchang \u00e8 un torneo professionistico di tennis che fa parte dell'ATP Challenger Tour. Si gioca annualmente a Nanchang in Cina. Fino al 2016 l'evento si teneva sul cemento dello Jiangxi International Sports Center. Dal 2018 si svolge sulla terra rossa indoor dello Zhongchang Rednet Center."}
{"id": "5218893", "revid": "729019", "url": "https://it.wikipedia.org/wiki?curid=5218893", "title": "Rete urbana dei trasporti di Varese", "text": "La rete urbana dei trasporti di Varese \u00e8 un sistema di trasporto pubblico locale della citt\u00e0 di Varese e della sua area urbana. Essa \u00e8 gestita da Autolinee Varesine ed \u00e8 composta da 12 autolinee urbane, che coprono in modo capillare l'intera citt\u00e0, pi\u00f9 3 autolinee suburbane che servono l'area urbana di Varese (ovvero i comuni di Arcisate, Azzate, Bisuschio, Buguggiate, Casciago, Induno Olona) e linee di rinforzo scolastico.\nTutte le linee, eccetto la CF, effettuano collegamenti radiali nord-sud e est-ovest, attraversando l'area del centro, fulcro del servizio (individuata da corso Aldo Moro, via Vittorio Veneto, piazzale Trieste - in corrispondenza con la\nstazione ferroviaria - e piazzale Fratelli Kennedy). Nel centro storico di Varese, segnatamente nel tratto via Luigi Sacco-corso Aldo Moro, viene raggiunta una frequenza minima negli orari di punta pari a 3 minuti.\nStoria.\nNella prima met\u00e0 degli anni 1950 la progressiva dismissione della rete tranviaria di Varese (nonch\u00e9 delle funicolari per il Sacro Monte e il Campo dei Fiori) rende necessario un riassetto del servizio di trasporto urbano, che dal mezzo ferroviario sta passando all'uso degli autobus.\nNell'immediato il servizio rimane in capo all'ultima societ\u00e0 concessionaria delle tramvie (la SVIT-Societ\u00e0 Varesina Imprese Trasporti) e alla GLC Giuliani e Laudi, che beneficiano di un contributo da parte del comune di Varese.\nNel primo decennio, grossomodo ricalcando i sedimi delle ex tranvie, vengono pertanto attivate alcune linee a carattere urbano e suburbano, numerate progressivamente (ma saltando il numero 6):\nNel 1956 viene creata la linea 7 Giubiano-Varese centro, che nel 1959 prolunga a Biumo Superiore e al quartiere Bellotti.\nSul finire degli anni 1950 la flotta SVIT consta di 22 autobus (12 Fiat 680, 4 B\u00fcssing TU7 e 6 B\u00fcssing TU10), mentre la GLC conta su 3 mezzi (1 OM Leoncino e 2 Fiat 314).\nLa desistenza di due aziende a carattere privato ad espletare il trasporto pubblico viene presto giudicata dal comune di Varese inadeguata a garantire un costante sviluppo delle autolinee: la delibera di giunta numero 208 del 30 luglio 1962 afferm\u00f2 il servizio di autotrasporto come \"di carattere pubblico e interesse generale\", dando il via al processo di municipalizzazione.\nIl 1\u00ba gennaio 1963 l'ASPEM (Azienda Speciale Municipalizzata), che gi\u00e0 gestiva l'acquedotto varesino, inizia a subentrare agli operatori privati nell'esercizio delle autolinee: entro il 14 luglio 1963 gli autobus e le linee SVIT e GLC sono tutti passati in capo all'ASPEM.\nLa nuova gestione pubblica provvede nell'immediato a potenziare il servizio, attivando la linea 8, operante sulla tratta via Conca d'Oro-Varese centro-Ippodromo Le Bettole, e prolungando la linea 3 fino alla Schiranna. Il parco mezzi viene inoltre rinforzato dall'acquisto di 21 nuovi pullman (3 B\u00fcssing TU7 carrozzati Fratelli Macchi, 4 B\u00fcssing TU10, 4 B\u00fcssing TU11, 3 Fiat 414 e 4 Lancia 703). Il deposito della flotta viene stabilito nello spazio dell'ex macello civico e mercato del bestiame, in via Tonale, mentre l'ufficio di movimento si colloca in piazzale Trieste, dinnanzi alla stazione di Varese.\nNel 1965 la linea 1 Varese-Azzate passa in capo alla GLC Giuliani e Laudi (che, sentendosi danneggiata dalla municipalizzazione, aveva presentato una vertenza a carico del comune di Varese); le linee residue vengono invece ridefinite e ribattezzate, sostituendo ai numeri progressivi una lettera dell'alfabeto:\nDopo un anno di sperimentazione, nel 1966 la linea O (poco utilizzata dall'utenza) \u00e8 soppressa, la linea P \u00e8 prolungata da Risorgimento ad Avigno, mentre la N e la E vengono \"aggiustate\" nel percorso intermedio. L'orario notturno di fine servizio viene infine sensibilmente anticipato.\nNel 1968 si modifica il percorso della linea A, mentre la L viene integrata nella B, che prolunga a ovest fino a Calcinate del Pesce e a est fino a Valgrogna; il tracciato della P \u00e8 invece deviato al Palasport.\nNel 1970 il capolinea di Calcinate del Pesce passa alla linea N e viene attivato il collegamento col quartiere Sangallo mediante la B \"rossa\" (dal colore con cui fu contraddistinta su orari e paline di fermata). La flotta venne inoltre integrata dall'innesto di nuovi veicoli quali i Fiat 409 e i Fiat 418 carrozzati dalla Portesi di Brescia. Sempre in quell'anno la livrea dei mezzi, da verde che era, pass\u00f2 al giallo canarino; gi\u00e0 nel 1972 inizi\u00f2 per\u00f2 a diffondersi la nuova pellicolatura arancione imposta dal Ministero dei trasporti ai trasporti vicinali d'area urbana.\nTra il 1973 e il 1974 la linea E fu prolungata da Bizzozzero centro a via Aurora, mentre la linea D venne unita alla A.\nNei primi anni 1980, a seguito di alcuni studi commissionati all'ATM di Milano, l'amministrazione comunale di Varese si convince che per ottimizzare il servizio autoviario sia necessario conferirlo a una societ\u00e0 dedicata, scindendolo dalla multiservizi ASPEM. Il 25 maggio 1982 il consiglio comunale vota una dichiarazione d'intenti per il riassetto del trasporto urbano: dopo circa un anno di indagini e studi affidati a un comitato di transizione, il 22 marzo 1983 un ulteriore voto consiliare sancisce la scissione del servizio automobilistico dall'ASPEM e il suo affidamento all'AVT (Azienda Varesina Trasporti), che dal 21 settembre seguente inizia ad operare.\nSotto la nuova gestione \"indipendente\" si provvede a scindere la linea per Bregazzana dalla C, dandole come identificativo la lettera Z e fissando il capolinea meridionale in via Corridoni; a stretto giro viene inoltre istituita la linea G, che collega la stazione FS col cimitero di Giubiano. La B \"rossa\" \u00e8 poi unificata col servizio della B \"nera\", che assume cos\u00ec la tratta Sangallo-Varese centro-Corridoni.\nNegli anni 1980 la flotta viene inoltre pesantemente rinnovata con l'alienazione dei mezzi pi\u00f9 antiquati e l'acquisto di vari torpedoni da 10,5, 12 e finanche 18 metri, quali i Menarini Monocar 201 (sia serie LU che serie NU), gli Iveco TurboCity, i Fiat 470 i Mercedes-Benz O405N/GN (questi ultimi carrozzati dalla Fratelli Macchi): i Mercedes sono inoltre i primi pullman urbani varesini dotati parzialmente di pianale ribassato. Per particolari finalit\u00e0 (quali ad esempio le linee per Campo dei Fiori e Bregazzana, caratterizzate da percorsi stradali angusti ed impervi, o ancora per servizi su richiesta) vengono infine impiegati pullmini quali l'Iveco 316 (con carrozzeria Menarini), l'Autodromo Pollicino e il MAN NL 313. A titolo sperimentale vengono infine acquistati alcuni minibus elettrici Tecnobus Gulliver, il cui impiego sar\u00e0 tuttavia sporadico: a seguito di guasti, essi vengono infatti rapidamente accantonati e infine alienati.\nIl rinnovamento della flotta prosegue negli anni 1990 con l'acquisto dei Cacciamali TCM105 da 10,5 m e TCM890 da 8,9 m; contestualmente i teleindicatori della destinazione (originariamente a veletta) vengono sostituiti da display a LED (inizialmente rossi, poi progressivamente sostituiti dai gialli).\nAi primi del terzo millennio arrivano inoltre gli Scania Omnicity e i primi Iveco/Irisbus CityClass da 12 m. Nel 2000 avviene inoltre il ripristino della funicolare Vellone-Sacro Monte: la gestione \u00e8 sempre affidata ad AVT, che dapprima istituisce un collegamento-spola tra piazzale Montanari e la stazione di valle, poi (una volta eseguiti i lavori di consolidamento della strada dedicata) adegua il percorso della linea C, limitando alcune delle corse alla suddetta stazione.\nLa gestione municipalizzata termina nel 2005, allorch\u00e9 il servizio degli autobus (ma non quello della funicolare, che rimane ad AVT) venne messo a gara d'appalto e affidato nuovamente a un gestore privato, Sila Varese (filiale della Societ\u00e0 Italiana Linee Automobilistiche di Milano): il nuovo concessionario eredita la flotta AVT (ad eccezione praticamente dei soli Pollicino) e a stretto giro inizia ad alienare i mezzi pi\u00f9 datati (Menarini Monocar, Iveco Turbocity, Fiat 470) sostituendoli dapprima con veicoli di seconda mano di varia provenienza (tra gli altri Neoplan Centroliner, Mercedes-Benz O405, BredaMenarinibus Monocar 230 MU, Mercedes-Benz 814-D), quindi con una ventina di autobus nuovi (nella fattispecie Mercedes-Benz Citaro - dei quali due autosnodati da 18 m -, Iveco CityClass e Man Lion's City G 184).\nDopo che nel 2010 Sila dichiara fallimento, nell'immediato subentra la societ\u00e0 Trasporti Urbani Varese (TUV), costituente \"de facto\" un'associazione temporanea di imprese tra vari operatori varesotti del trasporto. Infine, dal 2013, il servizio va in appalto ad Autolinee Varesine. Il rinnovamento della flotta procede quindi con l'alienazione dei mezzi Cacciamali e Scania, dei Mercedes O405N/GN (salvo un autosnodato, che \u00e8 quindi al 2018 il mezzo pi\u00f9 vetusto in circolazione), nonch\u00e9 di quasi tutti i pullman di seconda mano ereditati da Sila: al loro posto entrano in flotta gli Otokar Vectio C e Kent LF, nonch\u00e9 un nuovo lotto di Mercedes-Benz Citaro sia da 12 che da 18 metri.\nServizio.\nLe paline che contraddistinguono le fermate di salita e discesa sono circa 370. \nLa livrea degli autobus nell'ambito del territorio comunale \u00e8 di colore arancione o crema-verde scuro, mentre gli autobus che effettuano servizio nell'area suburbana presentano una livrea blu. La maggior parte della flotta degli autobus (il 42,86%) \u00e8 costituito da mezzi EURO5 o elettrici.\nIn linea di massima, ogni linea \u00e8 identificata da una lettera dell'alfabeto.\nOrario di servizio.\nL'orario di servizio varia a seconda della linea: nella sua globalit\u00e0 il servizio inizia alle 5:20 e termina circa alle 23:00. Il servizio \u00e8 svolto per 362 giorni all'anno ad esclusione dei giorni di Capodanno, 1\u00ba maggio e Natale.\nL'orario comprende diverse tipologie di cadenza:\nNon \u00e8 previsto un orario notturno. Dal 2014 gli orari sono presenti su Google Maps grazie al programma Google Transit e in un app dedicata per smartphone.\nBiglietti.\nIl biglietto urbano, valido 90 minuti dalla convalida, \u00e8 acquistabile in circa 155 rivendite sul territorio cittadino e a bordo dell'autobus tramite emettitrici automatiche.\nAbbonamenti.\nSono disponibili abbonamenti settimanali, mensili o annuali. Sono inoltre validi gli abbonamenti integrati Io Viaggio Ovunque della Regione Lombardia.\nGli abbonamenti per usufruire i servizi urbani e extraurbani sono disponibili sia per studenti che per altre esigenze e permettono di usufruire di tutte le linee in qualsiasi orario.\nInformazioni per i passeggeri.\nLe informazioni per i passeggeri e avvisi sulle eventuali modifiche del servizio vengono affissi alle fermate e sugli autobus, e pubblicati sul sito internet del Consorzio Trasporto Pubblici Insubria (e di conseguenza sull'app per smartphone, che richiama i contenuti del sito).\nGrazie al progetto Varese SmartCity, presso alcune fermate sono stati applicati tag NFC che, se inquadrati con apparecchi portatili abilitati, reindirizzano al sito dell'ente.. Inoltre gli orari dei mezzi di trasporto pubblico sono pubblicati su Google Maps, con possibilit\u00e0 di calcolare itinerari e tragitti e visualizzare gli orari della fermata in cui ci si trova attraverso Google Now.\nGli orari cartacei sono affissi su oltre il 90% delle fermate complessive.\nNel quadro del mai ultimato progetto \"Trambus\", tra fine anni 1990 e i primi anni 2000 le fermate principali del centro cittadino furono dotate di paline con display elettronici, atte a mostrare i tempi di attesa e la destinazione degli autobus in arrivo; il sistema era fondato su due stazioni ricetrasmittenti (una presso il deposito di largo Gigli - presenziata da una sorta di \"dirigente movimento\" -, l'altra alla stazione superiore della funicolare Vellone-Sacro Monte) che dialogavano mediante protocolli di tipo telefonico satellitare con le centraline installate a bordo dei bus, determinandone la posizione e calcolando gli orari da inviare alle paline. Alla rete erano connessi anche alcuni semafori, che potevano cos\u00ec teoricamente dare \"via libera\" appena un bus si avvicinava. Il sistema venne giudicato particolarmente avveniristico, tanto che nel 1998 l\u2019allora gestore Azienda Varesina Trasporti (AVT) venne insignita del premio \"Stella del trasporto urbano\", promosso dalla rivista Tuttotrasporti e da Iveco. Gli apparati tuttavia andarono in avaria dopo pochi anni e, complice la manutenzione troppo onerosa, vennero progressivamente disattivati: nei primi anni 2010 si provvide a smantellarne i relitti.\nViaggiatori con disabilit\u00e0.\nPedane mobili e sistemi di ancoraggio delle carrozzine sono presenti sul 97,49% del totale dei mezzi in servizio, i quali tuttavia (fatti salvi alcuni estemporanei ed effimeri esperimenti condotti attorno al 2000 nel quadro del gi\u00e0 citato \"Trambus\") mancano di un sistema di annunci audiovisivo a bordo (a beneficio in particolare di non vedenti e non udenti).\nLinee Urbane.\n\"Frequenze riferite al giorno tipo \"feriale scolastico\"\""}
{"id": "5218900", "revid": "767487", "url": "https://it.wikipedia.org/wiki?curid=5218900", "title": "Tierra (film)", "text": "Tierra \u00e8 un film del 1996 scritto e diretto da Julio Medem."}
{"id": "5218901", "revid": "767487", "url": "https://it.wikipedia.org/wiki?curid=5218901", "title": "La madre morta", "text": "La madre morta (\"La madre muerta\") \u00e8 un film del 1993 diretto da Juanma Bajo Ulloa."}
{"id": "5218902", "revid": "767487", "url": "https://it.wikipedia.org/wiki?curid=5218902", "title": "Beltenebros", "text": "Beltenebros \u00e8 un film del 1991 diretto da Pilar Mir\u00f3.\nTrama.\nMadrid, 1962: un esiliato politico comunista torna in Spagna oltre vent'anni dopo la guerra civile, dall'Inghilterra per regolare i conti con un traditore, su ordine del partito. Ma mentre si prepara per l'eliminarlo, inizia a dubitare della colpa dell'uomo."}
{"id": "5218903", "revid": "767487", "url": "https://it.wikipedia.org/wiki?curid=5218903", "title": "Werther (film)", "text": "Werther \u00e8 un film del 1986 diretto da Pilar Mir\u00f3."}
{"id": "5218904", "revid": "637388", "url": "https://it.wikipedia.org/wiki?curid=5218904", "title": "Cantone di Appenzello", "text": ""}
{"id": "5218906", "revid": "637388", "url": "https://it.wikipedia.org/wiki?curid=5218906", "title": "Cantone di Svitto", "text": ""}
{"id": "5218907", "revid": "265338", "url": "https://it.wikipedia.org/wiki?curid=5218907", "title": "Cantone di Untervaldo", "text": ""}
{"id": "5218908", "revid": "767487", "url": "https://it.wikipedia.org/wiki?curid=5218908", "title": "Se ti dico che sono caduto", "text": "Se ti dico che sono caduto (\"Si te dicen que ca\u00ed\") \u00e8 un film spagnolo del 1989 diretto da Vicente Aranda."}
{"id": "5218909", "revid": "1566286", "url": "https://it.wikipedia.org/wiki?curid=5218909", "title": "Vicente Escriv\u00e1", "text": "Nel 1990 il suo film \"Montoyas y tarantos\" \u00e8 stato nominato al Premio Goya per il miglior film."}
{"id": "5218910", "revid": "76963", "url": "https://it.wikipedia.org/wiki?curid=5218910", "title": "Josefina Molina", "text": "Biografia.\nNel 1990 il suo film \"Squillace\" \u00e8 stato nominato al Premio Goya per il miglior film."}
{"id": "5218911", "revid": "247222", "url": "https://it.wikipedia.org/wiki?curid=5218911", "title": "Classe Bir Anzarane (OPV-70)", "text": ""}
{"id": "5218912", "revid": "76963", "url": "https://it.wikipedia.org/wiki?curid=5218912", "title": "Antonio Drove", "text": "Nel 1989 il suo film \"Il tunnel\" \u00e8 stato nominato al Premio Goya per il miglior film."}
{"id": "5218915", "revid": "2110845", "url": "https://it.wikipedia.org/wiki?curid=5218915", "title": "Francisco Regueiro", "text": "Nel 1989 il suo film \"Diario d'inverno\" \u00e8 stato nominato al Premio Goya per il miglior film."}
{"id": "5218916", "revid": "125330953", "url": "https://it.wikipedia.org/wiki?curid=5218916", "title": "Manuel Guti\u00e9rrez Arag\u00f3n", "text": "Nel 1987 il suo film \"La met\u00e0 del cielo\" \u00e8 stato nominato al Premio Goya per il miglior film.\nRiconoscimenti.\nFestival internazionale del cinema di Berlino\nBogot\u00e1 Film Festival\nCartagena Film Festival\nChicago International Film Festival\nCinema Writers Circle Awards\nDavid di Donatello\nFestival International de Programmes Audiovisuels\nFotogrammi d'argento\nPremio Goya\nMontreal World Film Festival\nFestival cinematografico internazionale di Mosca\nFestival de M\u00e1laga Cine en Espa\u00f1ol\nFestival du Cin\u00e9ma Espagnol de Nantes\nPremio Ondas\nPremio ACE\nFestival internazionale del cinema di San Sebasti\u00e1n\nSant Jordi Awards\nFestival de Cine de Espa\u00f1a de Toulouse\nPremio Turia\nSemana Internacional de Cine de Valladolid\nPremio YoGa"}
{"id": "5218918", "revid": "486946", "url": "https://it.wikipedia.org/wiki?curid=5218918", "title": "Jakov Estrin", "text": ""}
{"id": "5218921", "revid": "287204", "url": "https://it.wikipedia.org/wiki?curid=5218921", "title": "Berlin Blues", "text": ""}
{"id": "5218922", "revid": "767487", "url": "https://it.wikipedia.org/wiki?curid=5218922", "title": "Berl\u00edn Blues", "text": "Berl\u00edn Blues \u00e8 un film del 1988 diretto da Ricardo Franco che ha vinto il Premio Goya per il miglior sonoro 1989."}
{"id": "5218923", "revid": "125797525", "url": "https://it.wikipedia.org/wiki?curid=5218923", "title": "Perrey Reeves", "text": "Biografia.\nNata a New York, la sua famiglia si \u00e8 trasferita nel paesino di New Hampshire. I suoi genitori erano molto tradizionali, arrivando addirittura a non avere una televisione. Studi\u00f2 in scuola di recitazione molto importanti, sia in Italia che in Francia. Col tempo cap\u00ec di avere una vera e propria passione per la recitazione e decise quindi di iniziare la sua carriera d'attrice.\nRecentemente ha partecipato alla sua serie televisiva Entourage (2004-2011). Ha partecipato, nei panni della moglie di Ari Gold, nel film Le regole dell'amore e successivamente in Grey's Anatomy.\nAttualmente recita nella serie televisiva Famous in Love nei panni della produttrice cinematografica Nina Devon."}
{"id": "5218924", "revid": "767487", "url": "https://it.wikipedia.org/wiki?curid=5218924", "title": "Lul\u00f9 di notte", "text": "Lul\u00f9 di notte (\"Lul\u00fa de noche\") \u00e8 un film del 1986 diretto da Emilio Mart\u00ednez L\u00e1zaro."}
{"id": "5218931", "revid": "1543377", "url": "https://it.wikipedia.org/wiki?curid=5218931", "title": "Umberto Ceva", "text": "Biografia.\nUmberto Ceva era un dirigente industriale che nel 1929 aveva aderito al movimento di \"Giustizia e Libert\u00e0\" mettendo a disposizione le sue competenze di chimica per la confezione di ordigni esplosivi per eventuali attentati contro i fascisti. La sua partecipazione attiva all'antifascismo dur\u00f2 appena un anno poich\u00e9 nel 1930 fu arrestato assieme a Ferruccio Parri, Riccardo Bauer, Ernesto Rossi, Alberto Damiani, Vincenzo Calace, Bernardino Roberto, Nello Traquandi: tutti militanti di Giustizia e Libert\u00e0.\nIl successo della polizia fascista era da attribuire alla \u00ab spia del regime \u00bb, l'avvocato Carlo Del Re che, dopo aver finto di far parte del partito antifascista, aveva tradito i compagni consegnandoli all'OVRA in cambio di una rilevante somma di denaro che gli era necessaria, come riferisce il capo della polizia Arturo Bocchini, per \u00ab coprire il vuoto verificatosi nelle curatele \u00bb a lui affidate.\nAccusato di terrorismo per avere preparato la bomba che il 12 aprile 1928 aveva provocato una strage vicino alla Fiera campionaria di Milano, in piazzale Giulio Cesare, appena prima del passaggio del corteo reale, con una ventina di morti e numerosi feriti, Ceva venne anche minacciato di farlo passare come delatore della polizia. L'ispettore Nudi, incaricato dell'indagine istruttoria, scrisse infatti nella sua relazione che \u00ab\"il nome di Del Re ci venne fatto durante la istruttoria da uno degli arrestati, il dott. Ceva \"\u00bb e che l'istruttoria era stata \u00ab \"grandemente facilitata dalle confessioni\" \u00bb del giovane chimico. Umberto Ceva, per non essere costretto a confessare di aver confezionato le bombe per la strage di Milano e per non denunciare Carlo Del Re, non volendo accusarlo apertamente, poich\u00e9 non era sicuro che egli fosse il vero delatore, prefer\u00ec suicidarsi nella sua cella del carcere di Regina coeli nella notte di Natale del 1930 dopo aver inviato alla moglie Elena questa ultima lettera:\nIn base alle sue ultime volont\u00e0, Ceva venne sepolto nel cimitero di Bobbio, nella tomba di famiglia della moglie ."}
{"id": "5218932", "revid": "1305772", "url": "https://it.wikipedia.org/wiki?curid=5218932", "title": "Processo dei consoli", "text": "Numerosi furono i processi ai consoli, ex-consoli e pretori nel corso della storia romana"}
{"id": "5218934", "revid": "76963", "url": "https://it.wikipedia.org/wiki?curid=5218934", "title": "Jaime Ch\u00e1varri", "text": "Nel 2001 \u00e8 stato nominato al Premio Goya per il miglior regista per il film \"Besos para todos\"."}
{"id": "5218935", "revid": "305330", "url": "https://it.wikipedia.org/wiki?curid=5218935", "title": "Anfiteatro romano di Capua", "text": ""}
{"id": "5218936", "revid": "71433", "url": "https://it.wikipedia.org/wiki?curid=5218936", "title": "Juanma Bajo Ulloa", "text": "Nel 1994 \u00e8 stato nominato al Premio Goya per il miglior regista per il film \"La madre morta\"."}
{"id": "5218942", "revid": "484362", "url": "https://it.wikipedia.org/wiki?curid=5218942", "title": "Don Martino Ceccuzzi", "text": ""}
{"id": "5218945", "revid": "767487", "url": "https://it.wikipedia.org/wiki?curid=5218945", "title": "L'ora stregona", "text": "L'ora stregona (\"La hora bruja\") \u00e8 un film del 1985 diretto da Jaime de Armi\u00f1\u00e1n."}
{"id": "5218946", "revid": "767487", "url": "https://it.wikipedia.org/wiki?curid=5218946", "title": "Patrimonio nazionale", "text": "Patrimonio nazionale (\"Patrimonio nacional\") \u00e8 un film del 1981 diretto da Luis Garc\u00eda Berlanga."}
{"id": "5218947", "revid": "767487", "url": "https://it.wikipedia.org/wiki?curid=5218947", "title": "Son\u00e1mbulos", "text": "Son\u00e1mbulos \u00e8 un film del 1978 diretto da Manuel Guti\u00e9rrez Arag\u00f3n."}
{"id": "5218949", "revid": "767487", "url": "https://it.wikipedia.org/wiki?curid=5218949", "title": "Habla, mudita", "text": "Habla, mudita \u00e8 un film del 1973 diretto da Manuel Guti\u00e9rrez Arag\u00f3n."}
{"id": "5218973", "revid": "287204", "url": "https://it.wikipedia.org/wiki?curid=5218973", "title": "Dialetto di Utrecht", "text": "Il dialetto di Utrecht (in olandese Utrechts-Alblasserwaards) \u00e8 una variante del dialetto olandese parlato nei Paesi Bassi ed in particolare nella provincia di Utrecht, nell'estremit\u00e0 sud-orientale della provincia dell'Olanda Meridionale e in una piccola parte della Gheldria."}
{"id": "5218995", "revid": "61051", "url": "https://it.wikipedia.org/wiki?curid=5218995", "title": "Lillestr\u00f8m S.K. Kvinner S.K.", "text": ""}
{"id": "5218997", "revid": "1728", "url": "https://it.wikipedia.org/wiki?curid=5218997", "title": "Gruppo misto XIII Legislatura", "text": ""}
{"id": "5218998", "revid": "69289599", "url": "https://it.wikipedia.org/wiki?curid=5218998", "title": "Ferrovia del Cadore", "text": ""}
{"id": "5219000", "revid": "61051", "url": "https://it.wikipedia.org/wiki?curid=5219000", "title": "Team Str\u00f8mmen Fotballklubb", "text": ""}
{"id": "5219002", "revid": "1494169", "url": "https://it.wikipedia.org/wiki?curid=5219002", "title": "\u00dcnal", "text": ""}
{"id": "5219003", "revid": "287204", "url": "https://it.wikipedia.org/wiki?curid=5219003", "title": "Unal", "text": ""}
{"id": "5219007", "revid": "124373802", "url": "https://it.wikipedia.org/wiki?curid=5219007", "title": "Episodi di The Mentalist (settima stagione)", "text": "La settima e ultima stagione della serie televisiva The Mentalist, composta da 13 episodi, \u00e8 stata trasmessa in prima visione assoluta negli Stati Uniti d'America da CBS dal 30 novembre 2014 al 18 febbraio 2015 e in Canada da CTV dal 27 novembre 2014 al 18 febbraio 2015. \u00c8 il seguito della sesta stagione.\nIn lingua italiana, la stagione \u00e8 stata trasmessa in prima visione a pagamento in Italia da Premium Crime, canale della piattaforma Mediaset Premium, dall'11 marzo al 3 giugno 2015; in chiaro \u00e8 andata in onda in Svizzera su RSI LA1 dal 19 agosto al 7 ottobre 2015, mentre in Italia \u00e8 stata successivamente trasmessa da Rete 4 dal 10 settembre al 15 ottobre 2015.\nSolo un cielo stellato.\nTrama.\nTutto riprende da due settimane dopo il bacio tra Jane e Lisbon all'aeroporto. Jane e Lisbon cominciano la loro nuova relazione, per\u00f2 nascondono i loro sentimenti agli altri loro colleghi. Patrick e l'FBI indagano sull'omicidio di un agente, trovato morto nei pressi di una pista da bowling, che era sotto copertura in una banda che ruba armi militari all'esercito e le vendono ai trafficanti di droga; inoltre, la giovane e ambiziosa agente Michelle Vega si unisce alla squadra, prendendo il posto dell'agente Kim Fisher.\nL'hotel dalle sbarre grigie.\nTrama.\nTeresa Lisbon andr\u00e0 sotto copertura in una prigione e cercher\u00e0 di fare amicizia con una detenuta per convincerla a tradire il suo fidanzato, uomo di spicco di una banda dedita a furti d'auto di lusso.\nGelato ai fiori d'arancio.\nTrama.\nJane e Lisbon si recano a Beirut in Libano su richiesta di Erika Flynn per dare la caccia al suo fidanzato, corriere per le organizzazioni terroristiche. Erika accetta di aiutarli in cambio della possibilit\u00e0 di tornare negli Stati Uniti e del ritiro dell\u2019accusa di omicidio di suo marito. Teresa per\u00f2 \u00e8 gelosa del fatto che Erica si sta avvicinando molto Patrick, e Erica capendo le dice che tra lei e Patrick c'\u00e8 stato qualcosa, allora la sera stessa Teresa chiede a Patrick spiegazione: lui le dice che tra lui e Erica c'\u00e8 stato solo un bacio ma niente di che. L'episodio finisce con Patrick e Teresa che fanno una cena romantica\nMercato nero.\nTrama.\nLa squadra indaga su un omicidio legato a un'operazione di contraffazione di diamanti, ma una malattia costringe Jane a dirigere i suoi colleghi dal divano. Nel frattempo Abbott \u00e8 preoccupato per le sue trasgressioni commesse in passato, che potrebbero danneggiare la possibilit\u00e0 di far ottenere un lavoro prestigioso a Washington a sua moglie.\nLa valigetta d'argento.\nTrama.\nJane incontra un ufficiale e, durante il loro primo incontro, Patrick ha l'impressione che nasconda qualcosa: cos\u00ec, insieme a Lisbon, indaga sul suo passato, trovando una pista che conduce a un vecchio caso gi\u00e0 risolto: quello della moglie del militare.\nLuce verde.\nTrama.\nL'agente della DEA Gonzales viene ucciso dopo aver comandato la retata, finita male, in un ristorante in cui si traffica droga. Abbott viene incaricato dell'indagine interna sulla retata e scopre il cadavere di Gonzales. Peterson, l'ex capo di Abbott al comando della DEA di San Antonio che \u00e8 indagata dall'FBI, cerca di ricattarlo e gli chiede di mantenere il silenzio sulle mosse false commesse dalla sua squadra. Abbott \u00e8 dunque costretto a prendere una decisione: scegliere tra la propria carriera e la voce della coscienza. Jane scopre che all'interno della DEA c'\u00e8 una talpa che ha avvertito il proprietario del ristorante prima della retata. Anche l'agente Gonzales sapeva della talpa. Nel frattempo Teresa \u00e8 impegnata a tenere nascosto il regalo di compleanno di Patrick dopo di che viene arrestato il proprietario del ristorante. Patrick e Teresa festeggiano il suo compleanno e il regalo era la tazza blu preferita di Patrick, che si era rotta quando Abbott ha fatto chiudere il CBI (6x08). Lui le dice che non sapeva nulla del regalo e che \u00e8 sinceramente sorpreso, baciandola.\nLa casa gialla.\nTrama.\nTeresa Lisbon avr\u00e0 che fare con due dei suoi tre fratelli. Perch\u00e9, oltre a Tommy Lisbon, ci sono altri due fratelli: Jimmy, un giocatore d'azzardo, ricercato dai federali come testimone di un omicidio di un avvocato di alto profilo sul quale l'FBI sta indagando; e Stan, un mite uomo di famiglia. Teresa parte insieme a Patrick per Chicago, cos\u00ec Patrick ha l'occasione di conoscere la famiglia di Teresa, vanno a parlare con Stan e li invita al battesimo del figlio affermando che non ha sentito Jimmy. La coppia trova Jimmy che non vuole confessare ma alla fine dice che ha giocato a poker con la vittima. Teresa viene a sapere che Stan ha problemi di lavoro e Jimmy lo stava coprendo. Patrick lo aveva capito fin da subito, ma non aveva detto niente a Teresa perch\u00e9 non erano a affari suoi. Vengono riuniti gli altri testimoni a giocare a poker per trovare l'assassino con una telecamera. Dopo aver smascherato l'assassino Patrick e Teresa partecipano al battesimo del figlio di Stan. Teresa qui si riconcilia con i fratelli e loro sono felici che lei abbia trovato l'uomo della sua vita. Teresa dice a Patrick per la prima volta che lo ama e lui rimane molto sorpreso.\nIl bianco dei suoi occhi.\nTrama.\nUn assassino professionista \u00e8 assoldato per eliminare due testimoni in grado di incriminare il primogenito di una potente famiglia criminale. La vita della seconda testimone sar\u00e0 in gioco durante gli spostamenti, prima dell'udienza, all'interno di un albergo. Patrick Jane dovr\u00e0 prevedere ogni possibile mossa per proteggere la testimone e non solo lei.\nUn proiettile rivestito di rame.\nTrama.\nQuando l'agente Peterson, vecchio capo di Abbott e capo della DEA, scava nelle prove e trova il proiettile rivestito di rame usato da Abbott per uccidere un uomo nella missione contro il cartello della droga messicana a Rio Bravo, mette il suo ex sottoposto in una posizione scomoda e lo ricatta, minacciandone carriera e libert\u00e0; Patrick si vede costretto a intervenire con un piano rischioso. Inoltre Jane incontra ancora una volta il suo vecchio amico del circo, Pete Barsocky, con la consorte Samantha. Abbot, appena sua moglie Lena otterr\u00e0 il posto a Washington, si trasferir\u00e0 con lei: perci\u00f2 comunica a Cho che sar\u00e0 lui a prenderne il posto alla guida della squadra.\nNon c'\u00e8 oro che tenga.\nTrama.\nLa squadra d\u00e0 la caccia a una pericolosa banda di rapinatori in fuga, i quali durante una sparatoria avvenuta in una tavola calda feriscono l'agente Vega, che di l\u00ed a poco muore. Braccati, si rintanano in una casa privata, prendendo degli ostaggi. Jane studia i profili dei rapinatori e mette in atto la strategia del Divide et impera, costringendo due componenti della banda a entrare in conflitto tra di loro. Jane confessa a Lisbon di non sopportare la paura di perderla e le annuncia che andr\u00e0 via.\nArgilla rossa.\nTrama.\nUn giovane che afferma di avere poteri psichici aiuta l'FBI nella risoluzione di un paio di casi d'omicidio. Ma quando con la frase \"Ossa bianche avvolte nell'argilla rossa\" li conduce a ulteriori vittime, Jane e la squadra cominciano a pensare che in realt\u00e0 sia un omicida seriale.\nMoquette marrone a pelo lungo.\nTrama.\nJane, Lisbon e la squadra dell'FBI devono dare la caccia a uno spietato assassino seriale che si fa chiamare Lazzaro, un assassino psicopatico che si nasconde dietro un volto scialbo. Patrick accetta di nuovo di fingere di essere un rinomato sensitivo e di essere utilizzato come esca per attirare l\u2019omicida e arrestarlo.\nOrchidee bianche.\nTrama.\nTeresa Lisbon accetta la proposta di matrimonio a sorpresa di Patrick. Jane, Lisbon e l\u2019intera squadra dell'FBI continuano a dare la caccia all'omicida seriale Lazzaro e finalmente scoprono chi si cela dietro questo volto scialbo; ma questo pu\u00f2 costare a Patrick e Teresa il lieto fine per il quale hanno lavorato duramente. Lazzaro scopre dove si terranno le nozze, ma viene catturato dalla squadra del Bureau. Al matrimonio di Patrick e Teresa partecipano anche Van Pelt e Rigsby. Dopo le nozze, Teresa rivela a Patrick di essere incinta."}
{"id": "5219010", "revid": "349054", "url": "https://it.wikipedia.org/wiki?curid=5219010", "title": "Film ungheresi proposti per l'Oscar al miglior film straniero", "text": "A partire dagli anni sessanta del ventesimo secolo, alcuni film ungheresi sono stati proposti per la categoria del miglior film straniero dei Premi Oscar.\nL'Ungheria ha vinto in due occasioni il premio: nel 1982 con il film \"Mephisto\" di Istv\u00e1n Szab\u00f3 e poi nel 2016 con \"Il figlio di Saul\" del regista L\u00e1szl\u00f3 Nemes. \nHa inoltre ottenuto altre 8 nomination: di queste tre sono dovute a film di Istv\u00e1n Szab\u00f3 (\"La fiducia\" nominato l'anno prima dell'Oscar, \"Il colonnello Redl\" nel 1986 e \"La notte dei maghi\" nel 1989), due sono opere di Zolt\u00e1n F\u00e1bri (\"I ragazzi della Via Paal\" nel 1969 e \"Ungheresi\" dieci anni dopo), mentre hanno conquistato una nomination a testa K\u00e1roly Makk (1975), Imre Gy\u00f6ngy\u00f6ssy e Barna Kabay (1984) e Ildik\u00f3 Enyedi (2017)."}
{"id": "5219011", "revid": "71433", "url": "https://it.wikipedia.org/wiki?curid=5219011", "title": "Gentlemen", "text": ""}
{"id": "5219012", "revid": "287204", "url": "https://it.wikipedia.org/wiki?curid=5219012", "title": "Gentlemen (film)", "text": ""}
{"id": "5219020", "revid": "767487", "url": "https://it.wikipedia.org/wiki?curid=5219020", "title": "Chelif", "text": "Lo Chelif () (chiamato anche Cheliff) \u00e8 un fiume dell'Algeria lungo 700\u00a0km, il che lo porta a essere il pi\u00f9 lungo del Paese.\nSgorga dalle montagne dell'Atlante sahariano, presso la citt\u00e0 di Aflou, scorre attraverso l'Atlante Telliano e sfocia nel mar Mediterraneo, a nord della citt\u00e0 di Mostaganem. &lt;br&gt;\nIl livello delle sue acque \u00e8 incostante e, nella parte finale del suo corso, viene assai sfruttato a fini irrigativi agricoli."}
{"id": "5219030", "revid": "767487", "url": "https://it.wikipedia.org/wiki?curid=5219030", "title": "Renoir (film)", "text": "Renoir \u00e8 un film del 2012 diretto da Gilles Bourdos."}
{"id": "5219041", "revid": "1573940", "url": "https://it.wikipedia.org/wiki?curid=5219041", "title": "Yonggan shuo chu wo ai ni", "text": "Yonggan shuo chu wo ai ni (; conosciuta anche come \"Bravely Say I Love You\" o \"Say I Love You\") \u00e8 una serie televisiva taiwanese trasmessa su CTV dal 15 giugno al 28 settembre 2014, e in replica dal sabato successivo su CTiTV.\nTrama.\nShi Peiran \u00e8 un padre single che, dopo il divorzio, non crede pi\u00f9 nell'amore, ma vive comunque una vita felice insieme alla figlia. Un giorno Peiran incontra Chen Yijun, una ragazza di campagna appena trasferitasi in citt\u00e0 che si vede improvvisamente licenziata e lasciata dal fidanzato. Yijun inizia a lavorare alla pizzeria e, nonostante all'inizio lei e Peiran non si sopportino, alla fine s'innamorano.\nColonna sonora.\nLa sigla d'apertura \u00e8 \"Just Say It\" delle Popu Lady, mentre la sigla di chiusura \u00e8 \"Lost\" di Selina Ren."}
{"id": "5219054", "revid": "123809837", "url": "https://it.wikipedia.org/wiki?curid=5219054", "title": "Stazione di Gordola", "text": "La stazione di Gordola \u00e8 una fermata ferroviaria posta sulla linea Bellinzona-Locarno. Serve il centro abitato di Gordola.\nStoria.\nLa fermata venne inaugurata nel 1893. La fermata, allora denominata \"Gordola-Verzasca\", sostitu\u00ec, con quella allora detta di \"Riazzino\", la precedente fermata di Gordola. Sin dal 1893 era dotata di un apparato di comando degli scambi e dei segnali. Nel 2006 la fermata venne sottoposta a lavori di ristrutturazione che comportarono il rialzamento del marciapiede e l'adeguamento all'identit\u00e0 societaria delle Ferrovie federali svizzere (FFS).\nTra il 24 giugno e il 2 luglio 2019, contestualmente ai lavori di raddoppio del binario, il marciapiede fu smantellato e sostituito da uno edificato ex-novo a duecento metri di distanza in direzione di Riazzino.\nStrutture e impianti.\nLa fermata \u00e8 dotata di due binari per il servizio viaggiatori.\nMovimento.\nAl 2015 la fermata \u00e8 servita, con cadenza semi-oraria (rinforzata alle ore di punta), dai treni regionali della linea S20 della rete celere del Canton Ticino e da un RegioExpress Locarno-Lugano.\nServizi.\nLa fermata \u00e8 dotata di un sistema elettronico di informazione sulla circolazione dei treni."}
{"id": "5219062", "revid": "767487", "url": "https://it.wikipedia.org/wiki?curid=5219062", "title": "Domenico Cunego", "text": "Biografia.\nAvrebbe studiato sotto Francesco Ferrari, un pittore non noto altrimenti. Inizi\u00f2 la sua carriera artistica come pittore, producendo diverse opere, che sono o andate perse o comunque non identificabili. A 18 anni inizi\u00f2 all'incisione, tecnica su cui fu probabilmente un autodidatta.\nLe incisioni che esegu\u00ec sulla Cappella Sistina di Michelangelo, pubblicate nella \"Schola Italica Picturae\" (1773) da Gavin Hamilton, furono una importante fonte per gli artisti del suo tempo.\nCunego \u00e8 rilevante non solo per le riproduzioni dei dipinti del suo compaesano Guido Reni e di altri italiani contemporanei come Antonio Balestra, Francesco Solimena, e Felice Boscaratti, ma anche per il lavoro con artisti britannici che venivano in Italia per il Grand Tour. Tra questi il ciclo di Gavin Hamilton composto da sei opere sulla \"Iliade\" e il lavoro di David Allan, \"Origin of Portraiture\".\nI figli Luigi (ca. 1750) e Giuseppe (b. 1760) furono anch'essi incisori."}
{"id": "5219066", "revid": "726373", "url": "https://it.wikipedia.org/wiki?curid=5219066", "title": "H\u00f4tel del ritorno alla natura", "text": "H\u00f4tel del ritorno alla natura \u00e8 un romanzo di Georges Simenon scritto nel 1935 e pubblicato da Gallimard nel 1938. Pare che Simenon si sia ispirato per la trama a un fatto di cronaca. \nIn italiano \u00e8 uscito nella traduzione di Franco Roberto come Gli assetati presso Mondadori (coll. \"Romanzi della Palma\" n. 47) nel 1953. Precedentemente, nel 1947 ne era stato pubblicato un estratto, dal titolo \"Esperimento alle Galapagos\" in \"L'uomo dai due corpi\" (1947, coll. \"Gialli\", nuova serie n. 24). In nuova traduzione di Giandonato Crico \u00e8 uscito quindi nel 1989, presso Adelphi (coll. \"Biblioteca Adelphi\" n. 214) e nel 2014 (coll. \"gli Adelphi\" n. 469).\nTrama.\nLo scienziato tedesco Frantz M\u00fcller vive da cinque anni in un'isola delle Gal\u00e1pagos, chiamata nel romanzo Floreana, in compagnia di Rita Ehrlich, un'ammiratrice con cui intrattiene una relazione solo platonica. Lo studioso si \u00e8 rifugiato in quel luogo speduto per fuggire una vita borghese, e inganna il tempo redigendo un trattato che non riesce a portare a termine. Da poco tempo i due hanno come vicini gli Herrmann, arrivati fin l\u00ec sperando che la vita al contatto della natura possa giovare al loro figlio Jef, adolescente tubercolotico e debole di mente. Ogni sei mesi arriva una nave con i rifornimenti di viveri e la posta. La vita prosegue regolare fino allo sbarco sull'isola dell'eccentrica e insopportabile contessa von Kleber, affiancata da due bellimbusti, Nic e Kraus. Anche lei vorrebbe fare ritorno a una vita naturale, ma in modo diverso dagli altri ospiti dell'isola: intende, infatti, costruire un albergo per turisti, che vuole appunto battezzare come il titolo del libro. La donna passa le giornate nell'attesa degli yacht dei suoi amici altolocati, ai quali chiede di portarle sigarette e whisky, di cui lei non sa fare a meno. Tuttavia, non si presenta praticamente nessuno, tranne un freddo aristocratico inglese che si limita a invitarla a pranzo a bordo della sua lussuosa imbarcazione. Le cose sono sul punto di precipitare. La contessa, che da tempo \u00e8 diventata l'amante di Nic, ferisce il giovanotto nel corso di un litigio. La situazione diventa tesa anche con gli altri abitanti: scatta anche una disputa, durante la stagione della siccit\u00e0, a proposito di una sorgente d'acqua che i nuovi venuti utilizzano senza riguardo degli altri. Il giovane Kraus, che ha abbandonato da tempo la coppia di avventurieri che lo sfruttava e che teme di avere i giorni contati a causa della tubercolosi cui \u00e8 affetto, si allontana con un canotto in compagnia di un pescatore locale. Si sapr\u00e0 pi\u00f9 tardi che i due hanno fatto naufragio e che sono annegati. Un giorno, Nic e la contessa scompaiono: si suppone che abbiano preferito metter fine ai loro giorni piuttosto che ammettere lo scacco del loro progetto. Infine, il professor M\u00fcller, esasperato per la piega che hanno preso gli eventi, muore d'una crisi di apoplessia. Rimasta sola, a Rita non resta che rientrare in Germania.\nTemi.\nTra i temi del libro, l'esistenza forzata degli individui in piccoli gruppi, l'erotismo e l'autodistruzione alcolica, l'esperienza della natura tra utopia robinsoniana da \"isola incantata\" e la \"natura che si difende da s\u00e9 contro l'orgoglio degli esseri umani\"."}
{"id": "5219067", "revid": "110157", "url": "https://it.wikipedia.org/wiki?curid=5219067", "title": "Cattedrale di Ceuta", "text": "La cattedrale dell'Assunzione (in spagnolo: \"Catedral de la Asunci\u00f3n\") si trova a Ceuta, in Spagna, ed \u00e8 la cattedrale della diocesi di Cadice e Ceuta, insieme alla cattedrale della Santa Croce di Cadice.\nStoria.\nLa cattedrale di Ceuta si trova nella zona conosciuta dall'epoca portoghese come \"La Ciudad\" ed \u00e8 stata costruita sui resti di una moschea risalente al tempo della dominazione araba (711 - 1415).\nSui resti di una precedente chiesa paleocristiana, probabilmente fatta costruire nel VI secolo dall'Imperatore Giustiniano I, fu edificata l'antica Grande Moschea di Ceuta, opera architettonica di enorme ricchezza che ha subito numerosi ampliamenti e di cui quasi nulla \u00e8 rimasto.\nDopo la conquista portoghese del 1415 la moschea fu trasformata in chiesa cristiana, con gli adeguamenti necessari. Il passare del tempo e i danni causati dagli incidenti bellici determinarono il crollo dell'edificio e la necessit\u00e0 di costruire una nuova chiesa, progettata alla fine del XVII secolo dall'architetto Juan de Ochoa. La sua costruzione \u00e8 iniziata nel 1686, ma la chiesa \u00e8 stata consacrata solo nel 1726 all'Assunzione della Vergine Maria, ritardo in gran parte dovuto alle difficolt\u00e0 incontrate a causa del grande assedio che Ceuta ha subito in quegli anni.\nIl lavoro \u00e8 continuato anche dopo la consacrazione. Il coro fu demolito nel 1728 perch\u00e9 considerato troppo grande per le esigenze di culto. Nel 1735, seguendo le tracce di Ochoa, \u00e8 stato costruito il tabernacolo, rettangolare e volta a botte con lunette. Alla fine del XVIII secolo, durante l'assedio degli anni 1790-1791, tetti e finestre hanno subito gravi danni che hanno richiesto costose sostituzioni. Nel 1828 la pala \u00e8 stata sostituita da un dipinto dell'Assunzione della Vergine.\nLa cattedrale \u00e8 oggi un edificio di pianta rettangolare con tre navate il cui aspetto \u00e8 il risultato degli interventi degli anni 1954 e 1955 effettuati da Blein Jos\u00e9 Gaspar. L'impostazione voluta da Ochoa \u00e8 stata profondamente trasformata, con un nuovo coro e la costruzione della cappella del Sacramento, posta sull'asse principale del tempio."}
{"id": "5219088", "revid": "22229", "url": "https://it.wikipedia.org/wiki?curid=5219088", "title": "Ex territori della Germania", "text": ""}
{"id": "5219089", "revid": "110157", "url": "https://it.wikipedia.org/wiki?curid=5219089", "title": "Laila Traby", "text": "Biografia.\nOttiene la medaglia di bronzo ai campionati europei del 2014 sulla distanza dei 10\u00a0000 metri. Nel mese di novembre dello stesso anno \u00e8 risultata positiva all'epo dopo che i gendarmi francesi abbiano trovato dell'EPO nel suo appartamento."}
{"id": "5219109", "revid": "767487", "url": "https://it.wikipedia.org/wiki?curid=5219109", "title": "Episodi di Le cronache di Evermoor (prima stagione)", "text": "La prima stagione di Le cronache di Evermoor, composta da 24 episodi, va in onda in prima visione nel Regno Unito dal 9 novembre 2015.\nLa prima parte della stagione (episodi 1-10) va in onda dal 9 novembre all'8 dicembre 2015. La seconda parte (episodi 11-20) arriver\u00e0 dal 22 febbraio 2016.\nIn Italia, la serie ha debuttato su Disney Channel (Italia) con i primi 10 episodi dall'11 al 22 gennaio 2016 e i restanti 10 episodi dal 4 al 15 aprile dello stesso anno.\nLa finta Suprema Everine.\nEsmeralda crede che Tara \u00e8 la Suprema Everine. Tara per questo dice alle Everine che la Suprema \u00e8 Bella, che viene per questo imprigionata nell'arazzo. Tara e tutti i suoi amici riescono a liberarla ma, oltre Bella, viene liberata Cotton Lively, un'everine affetta da peste blu."}
{"id": "5219110", "revid": "1543377", "url": "https://it.wikipedia.org/wiki?curid=5219110", "title": "Calais Campbell", "text": "Carriera professionistica.\nArizona Cardinals.\nCampbell fu scelto nel secondo giro del Draft 2008 Arizona Cardinals. Nella sua stagione da rookie disput\u00f2 tutte le 16 partite, arrivando sino al Super Bowl XLIII, il primo della storia della franchigia, perso contro i Pittsburgh Steelers.\nNel 2011 disput\u00f2 per la prima volta tutte le 16 gare come titolare, contribuendo a rendere la difesa dei Cardinals una delle migliori della lega e terminando con 8 sack, 2 fumble forzati e un intercetto, il primo della carriera. Diede un solido contributo anche come membro degli special team, bloccando 3 field goal. A fine anno gli fu rinnovato il contratto, firmando un accordo quinquennale del valore di 55 milioni di dollari, inclusi 31 milioni garantiti.\nNel 2013, i Cardinals guidati dal nuovo allenatore Bruce Arians sfiorarono i playoff terminando con un record di 10-6, mentre Campbell fece registrare un nuovo primato in carriera di 9 sack.\nNel 2014, Campbell nella settimana 5 fece registrare il secondo intercetto in carriera su Peyton Manning dei Denver Broncos. Nel dodicesimo turno fece registrare un massimo stagionale di 3 sack su Russell Wilson ma Arizona, in possesso del miglior record della lega, fu battuta dai Seahawks campioni in carica. A fine anno fu convocato per il primo Pro Bowl in carriera e inserito nel Second-team All-Pro dopo avere messo a segno 7 sack, secondo nella squadra. Fu inoltre classificato al 99\u00ba posto nella NFL Top 100, la classifica dei migliori cento giocatori della stagione.\nNella settimana 14 della stagione 2015, Campbell recuper\u00f2 un fumble forzato dal compagno Dwight Freeney a cinque secondi dal termine che imped\u00ec ai Vikings di calciare il field goal del potenziale pareggio. Con quella vittoria, la settima consecutiva, i Cardinals ottennero la matematica qualificazione ai playoff. A fine anno fu convocato per il primo Pro Bowl in carriera.\nNel 2015, Campell fu convocato per il suo secondo Pro Bowl consecutivo, mentre i Cardinals tornarono a vincere la propria division per la prima volta dal 2009. L'anno seguente fu inserito per la seconda volta nel Second-team All-Pro dopo 53 tackle, 8 sack e un intercetto\nJacksonville Jaguars.\nIl 9 marzo 2017, Campbell firm\u00f2 con i Jacksonville Jaguars. Nella prima partita con la nuova maglia stabil\u00ec un nuovo record di franchigia con 4 sack nella gara del primo turno vinta contro gli Houston Texans, venendo premiato come miglior difensore della AFC della settimana. Con altri due nella vittoria della settimana 7 contro gli Indianapolis Colts giunse a quota 10, gi\u00e0 un nuovo primato personale a meno di met\u00e0 di stagione. Il 4 dicembre, con un sack su Jacoby Brissett degli Indianapolis Colts, Campbell giunse a quota 12,5, un nuovo record stagionale di franchigia per i Jaguars. A fine stagione fu convocato per il suo terzo Pro Bowl e inserito per la prima volta nel First-team All-Pro dopo essersi classificato secondo nella NFL con 14,5 sack. Si piazz\u00f2 inoltre secondo nel premio di miglior difensore dell'anno della NFL dietro ad Aaron Donald.\nNel 2018 i Jaguars disputarono una stagione negativa ma Campbell con 72 tackle e 10,5 sack fu convocato per il suo quarto Pro Bowl.\nNel terzo turno della stagione 2019 Campbell mise a segno 7 tackle e 3 sack nella vittoria della gara del gioved\u00ec notte contro i Tennessee Titans, la prima della stagione dei Jaguars, venendo premiato come difensore della AFC della settimana. A fine stagione fu convocato per il suo quinto Pro Bowl dopo avere fatto registrare 56 tackle e 6,5 sack.\nBaltimore Ravens.\nIl 15 marzo 2020 Campbell fu ceduto ai Baltimore Ravens in cambio di un quinto giro del draft NFL 2020. Nella settimana 6 contro i Philadelphia Eagles mise a segno un massimo stagionale di 3 sack nella vittoria per 30-28, venendo premiato come miglior difensore della AFC della settimana. A fine stagione fu convocato per il suo sesto Pro Bowl (non disputato a causa della pandemia di COVID-19) dopo avere fatto registrare 28 placcaggi e 4 sack."}
{"id": "5219114", "revid": "536103", "url": "https://it.wikipedia.org/wiki?curid=5219114", "title": "Mahendrapura", "text": ""}
{"id": "5219120", "revid": "463686", "url": "https://it.wikipedia.org/wiki?curid=5219120", "title": "Questuante", "text": ""}
{"id": "5219136", "revid": "287204", "url": "https://it.wikipedia.org/wiki?curid=5219136", "title": "George Clinton", "text": ""}
{"id": "5219149", "revid": "120005102", "url": "https://it.wikipedia.org/wiki?curid=5219149", "title": "Fosfatidilserina", "text": "La fosfatidilserina (abbrev. \" 'FS', 'Ptd-L-Ser' \" o \" 'PS' \") \u00e8 un fosfolipide e un importante componente della membrana plasmatica, che svolge un ruolo chiave nella segnalazione del ciclo cellulare, specificamente in relazione all'apoptosi. Nella cellula sana \u00e8 normalmente esposta sul versante citoplasmatico. Quando spontaneamente trasloca sul versante extracellulare, le flippasi (enzimi) provvedono a farla ritornare nella sua sede d'origine.\nSegnalazione cellulare.\nLa fosfatidilserina funge da segnale in grado di promuovere la fagocitosi da parte dei macrofagi. Infatti la membrana plasmatica \u00e8 caratterizzata da una asimmetria tra foglietto esterno ed interno, cio\u00e8 differenze nella componente lipidica e proteica tra i due; normalmente si trova una percentuale di fosfatidilserina maggiore sull'emistrato interno della membrana plasmatica. Invece durante il processo di apoptosi la fosfatidilserina viene esposta, ad opera di flippasi, sul foglietto esterno della membrana plasmatica (segnale di \"eat me\") provocando il riconoscimento della cellula da parte dei fagociti e la sua successiva eliminazione.\nInoltre, la presenza di fosfatidilserina sulla superficie esterna delle piastrine, promuove la coagulazione e la trombosi, aumentando la concentrazione della trombina di oltre un milione di volte.\nIntegrazione e benefici per la salute.\nMemoria e cognizione.\nI primi studi di fosfatidilserina sulla memoria e cognizione utilizzarono la molecola isolata dal cervello bovino (BC-PS).\nLa fosfatidilserina permette una pi\u00f9 efficace comunicazione tra i neuroni facilitando la conduzione degli impulsi nervosi. Questo potrebbe tradursi in un sistema neuro-muscolare pi\u00f9 efficace. Diversi studi confermano la virt\u00f9 della fosfatidilserina bovina sul ripristino delle capacit\u00e0 mnemoniche dovute all'invecchiamento. Attualmente, la maggior parte di prodotti, disponibili in commercio, sono a base di cavolo o di soia (S-PS) a causa del rischio di mucca pazza nel tessuto cerebrale dei bovini. Questi prodotti a base di piante hanno una struttura chimica simile, ma non identico ai supplementi derivati dal cervello bovino (BC-PS). per esempio, la FDA americana osserva che \"la molecola fosfatidilserina da lecitina di soia (S-PS) contiene acidi principalmente polinsaturi, mentre la molecola di fosfatidilserina isolata dal cervello bovino (BC-PS) contiene principalmente acidi grassi saturi e monoinsaturi e acidi grassi polinsaturi a catena lunga\". Studi clinici sull'uomo hanno scoperto che \"una supplementazione giornaliera con la S-PS [fosfatidilserina soia-derivata] non ha effetti sulla memoria o altre funzioni cognitive negli anziani con disturbi di memoria\"\nPi\u00f9 promettenti, anche se poche, le ricerche sulla Ovo-fosfatidilserina (E-PS) e Ovofosfolipidi. Questi acidi grassi hanno una struttura specifica, simile a quella dei fosfolipidi di membrana delle cellule cerebrali umane. Queste molecole contengono acidi grassi polinsaturi a catena lunga, omega 6 e omega 3, che permettono una ottimale fluidit\u00e0 delle membrane neuronali. Questa fluidit\u00e0 \u00e8 essenziale per la loro attivit\u00e0 in quanto le membrane sono il sito della trasmissione delle informazioni da una cellula nervosa all'altra attraverso la propagazione degli impulsi nervosi e secrezione di messaggeri chimici, chiamati neurotrasmettitori. Ad esempio, GABA agisce sull'equilibrio nervoso, la dopamina sull'umore e l'acetilcolina sulla memoria.\nRicerche biochimiche hanno dimostrato che la capacit\u00e0, le prestazioni mentali, i disturbi del sonno o dell'umore o di apprendimento, sono direttamente connessi alla composizione e struttura delle membrane dei neuroni. &lt;br&gt;In caso di stanchezza o durante l'invecchiamento, questi acidi grassi sono degradati, rendendo la membrana meno efficace e causando disturbi dell'attivit\u00e0 cerebrale (perdita di memoria, irritabilit\u00e0, insonnia, ecc.)."}
{"id": "5219151", "revid": "484362", "url": "https://it.wikipedia.org/wiki?curid=5219151", "title": "Stati sovrani africani", "text": ""}
{"id": "5219153", "revid": "729019", "url": "https://it.wikipedia.org/wiki?curid=5219153", "title": "24 cm SK L/30 &quot;Theodor Otto&quot;", "text": "Il 24\u00a0cm Schnelladekanone L/30 \"Theodor Otto\", abbreviato in 28\u00a0cm SK \"Theodor Otto\", era un cannone ferroviario tedesco della prima guerra mondiale. Furono realizzati 4 pezzi, impiegati nel 1918 sul su quello occidentale.\nStoria.\nLa bocca da fuoco era in origine un cannone navale e costituiva l'armamento principale del SMS Oldenburg, posto in disarmo nel 1912 e convertito a nave bersaglio. Il principale adattamento per l'uso terrestre fu l'introduzione di un grosso contrappeso appena dietro agli orecchioni per bilanciare il peso della bocca da fuoco; questa soluzione, pesante ma semplice, evit\u00f2 l'adozione di equilibratori. I cannoni cos\u00ec modificati vennero installati nel 1918 su impianti \"Eisenbahn und Bettungsschiessger\u00fcst\" (\"E. u. B.\", piattaforma ferroviaria e di tiro), progettati per il 24 cm SK L/40 \"Theodor Karl\"; rispetto a quest'ultimo, il \"Theodor Otto\" richiedeva un contrappeso pi\u00f9 grande per compensare il peso maggiore della sua vecchio cannone.\nLa \"E.u.B.\" poteva sparare da qualsiasi adeguato tratto di ferrovia, sulla quale venivano imbullonati dei cunei ricurvi per l'assorbimento delle energie residue non assorbite dal freno di sparo idraulico della culla, oppure poteva essere messa in batteria su una piattaforma di tiro. La struttura a trave, che sosteneva l'affusto, poggiava su due carrelli ferroviari a 4 assi; inoltre per l'installazione su piattaforma di tiro, sotto alla parte anteriore della trave era installato una piastra circolare, mentre due grossi rulli erano posizionati ai lati della parte posteriore. La piazzola di tiro (\"Bettungslafette\") metallica era dotata di perno centrale ed una guida esterna. Trasportata da sette carri ferroviari, veniva assemblata in 3-5 giorni con l'aiuto di una gru, comprese le rotaie ferroviarie disposte leggermente oltre la piattaforma per ospitare il carrello anteriore del pezzo. Il pezzo veniva poi spostato sulla piattaforma ed abbassato su di essa, previa rimozione del tratto centrale di rotaia; dopo aver imbullonato la piastra circolare con il perno rotante della piattaforma, venivano rimossi i carrelli ferroviari e le sezioni di rotaia rimaste, poggiando anche la parte posteriore della struttura a trave sulla piattaforma tramite i due rulli, che scorrevano sulla guida esterna consentendo il brandeggio. L'affusto della \"E.u.B.\" inoltre poteva brandeggiare sulla struttura a trave di 2\u00b015' per gli aggiustamenti del tiro. Furono realizzate anche piazzole di tiro in cemento armato, con 360\u00b0 di brandeggio.\nSi conosce poco dell'impiego operativo di queste armi. Gli americani ne catturarono una nel novembre 1918. Sconosciuto anche il loro destino dopo l'armistizio di Compi\u00e8gne.\nMunizionamento.\nIl munizionamento veniva movimentato tramite una pinza collegata ad un paranco, scorrevole su una rotaia aerea estensibile che univa il pianale del carro munizioni alla culatta del cannone. Per eseguire il caricamento il cannone doveva essere portato ogni volta ad alzo 0\u00b0. Il \"Theodor Karl\" disponeva di due differenti tipi di munizioni, una perforante ed una ad alto esplosivo, entrambe del peso di 151\u00a0kg. La munizione era del tipo navale tedesco, con carica di lancio separata dal proietto, costituita da una carica principale in bossolo di ottone ed una aggiuntiva in sacchetto di seta."}
{"id": "5219154", "revid": "599013", "url": "https://it.wikipedia.org/wiki?curid=5219154", "title": "Cindy Watson", "text": "Carriera.\nNel corso della sua carriera ha vinto 7 titoli ITF di singolare e 6 di doppio. Nei tornei del Grande Slam ha ottenuto i suoi migliori risultati raggiungendo il terzo turno nel singolare all'Australian Open nel 2002.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5219163", "revid": "599013", "url": "https://it.wikipedia.org/wiki?curid=5219163", "title": "Liu Nannan", "text": "Carriera.\nNel corso della sua carriera ha vinto 5 titoli ITF di singolare e 2 di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare all'Australian Open nel 2005 e agli US Open nel 2004.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\""}
{"id": "5219184", "revid": "484362", "url": "https://it.wikipedia.org/wiki?curid=5219184", "title": "Altopiano etiopico", "text": ""}
{"id": "5219214", "revid": "110157", "url": "https://it.wikipedia.org/wiki?curid=5219214", "title": "In the Christmas Spirit", "text": "In the Christmas Spirit \u00e8 il quarto album degli Booker T. &amp; the M.G.'s, pubblicato (prima pubblicazione) dalla Stax Records nel novembre del 1966. Il disco fu registrato il 28 ottobre 1966 a (luogo probabile) Memphis, Tennessee (Stati Uniti)."}
{"id": "5219220", "revid": "88740", "url": "https://it.wikipedia.org/wiki?curid=5219220", "title": "Russi in Australia", "text": "La comunit\u00e0 russa in Australia \u00e8 composta da circa 20.000 persone, che salgono a 75.000 se si considerano gli individui di discendenza russa.\nIl primo cittadino a risiedere sul territorio australiana fu John Potocki, arrestato in Inghilterra e condannato ai lavori forzati in Tasmania, che sbarc\u00f2 a Hobart nel 1804. Altri connazionali lo seguirono negli anni successivi e si form\u00f2 una piccola comunit\u00e0 che nel 1820 era composta da quattro famiglie \nIn quello stesso periodo Russia e Australia iniziarono ad entrare in contatto per traffici marittimi russi nell'area. Alcune minoranze russe, come quelle dei Mennoniti e dei Duchobory pianificarono un'emigrazione di massa, con 40.000 colonizzatori fra Australia e Nuova Guinea, ma l'esodo non si materializz\u00f2.\nUna prima ondata di immigrati russi si ebbe invece fra la fine del XIX secolo e l'inizio del XX secolo, soprattutto ebrei dalla zona del Baltico e della Russia sud-occidentale, in fuga dai pogrom e dall'antisemitismo crescente dopo l'assassinio dello zar Alessandro II di Russia nel 1881. Secondo i dati riportati nei censimenti, il numero di Russi in Australia pass\u00f2 da 720 del 1871 fino a 4456 di quarant'anni dopo . \nFra la sconfitta nella Guerra russo-giapponese del 1905 e la rivoluzione di Ottobre molti oppositori del regime zarista e disertori militari salparono per l'Australia. Il console russo in Australia, principe Abaza, stimava nel 1914 che i russi nel Paese fossero 12.000. Molti di loro parteciparono alla Prima Guerra Mondiale sotto l'esercito australiano. Non meno di 400 erano dislocati sul fronte occidentale nel 1916 \nDopo la rivoluzione del 1917 e la successiva guerra civile russa, gli australiani posero un embargo all'immigrazione russa, ma negli anni '20 arriv\u00f2 una seconda ondata, composta dai reduci dell'Armata Bianca sconfitta dai bolscevichi. Arrivarono poi altri immigrati dopo la Seconda Guerra Mondiale: prigionieri di guerra e perseguitati politici che volevano scampare i gulag.\nIl censimento del 2006 rilev\u00f2 che in Australia vivevano 15.354 persone nate in Russia; la maggior parte di loro vive a Melbourne (5.407) o Sydney (5.367). Una significante frazione di questi sono donne (62%) e la maggior parte (69%) di questi non \u00e8 giunta in Australia prima del 1990. Nello stesso censimento 67.055 australiani residenti dichiararono di avere origine russa, sia da sola che in combinazione con altre discendenze "}
{"id": "5219221", "revid": "71433", "url": "https://it.wikipedia.org/wiki?curid=5219221", "title": "Scusate se esisto", "text": ""}
{"id": "5219235", "revid": "77594", "url": "https://it.wikipedia.org/wiki?curid=5219235", "title": "Grand Hotel d'Angkor", "text": "Il Grand Hotel d'Angkor \u00e8 uno storico albergo di lusso di Siem Reap, in Cambogia. Iniziato sul finire degli anni venti, entr\u00f2 in attivit\u00e0 nei primi anni trenta. Fa oggi parte del gruppo Raffles.\nPrima della seconda guerra mondiale ospit\u00f2 il turismo d'\u00e9lite che si recava a visitare Angkor. Noti furono ad esempio i soggiorni di Charlie Chaplin e Paulette Goddard.\nEbbe un secondo periodo di splendore nel dopoguerra, nella prima fase del regno di Sihanouk. Ospit\u00f2 tra gli altri Charles de Gaulle e Jacqueline Kennedy Onassis nella seconda met\u00e0 degli anni sessanta.\nRiaperto brevemente nel 1991, dopo i travagli delle guerre civili che comportarono l'evacuazione di Siam Reap, fu chiuso un paio di anni dopo. Con l'acquisizione da parte del gruppo Raffles ed un rifacimento completo \u00e8 ridivenuto operativo come hotel a cinque stelle nel 1997."}
{"id": "5219237", "revid": "729019", "url": "https://it.wikipedia.org/wiki?curid=5219237", "title": "Stazione di Riazzino-Cugnasco", "text": "La stazione di Riazzino-Cugnasco \u00e8 una stazione ferroviaria posta sulla linea Bellinzona-Locarno. Situata in un'exclave del comune di Locarno, fino al 2008 serviva le localit\u00e0 di Riazzino e di Cugnasco. Da allora resta in uso per esigenze di servizio.\nStoria.\nLa stazione venne inaugurata come fermata nel 1893. Allora denominata \"Reazzino\", la fermata sostitu\u00ec, con quella allora detta di \"Gordola-Verzasca\", la precedente fermata di Gordola. Nel dicembre 2008 la stazione \u00e8 stata sostituita, per quanto attiene il servizio viaggiatori, da una nuova fermata denominata \"Riazzino\" situata \u00ab\"900 metri pi\u00f9 a ovest\"\u00bb. Fino alla soppressione del servizio viaggiatori nel 2008, la stazione di Riazzino-Cugnasco, posta a 201,2 m.s.m., aveva detenuto il record di stazione ferroviaria (aperta al pubblico) pi\u00f9 bassa della Svizzera.\nStrutture e impianti.\nLa stazione \u00e8 dotata di un binario d'incrocio; da essa si dirama inoltre un raccordo industriale.\nMovimento.\nLa stazione, essendo chiusa al servizio viaggiatori, non \u00e8 servita da alcun treno. La stazione \u00e8 tuttavia regolarmente utilizzata per l'effettuazione di incroci tra i treni della linea S20 della rete celere del Canton Ticino.\nFino al 2008 la stazione era servita, con cadenza semi-oraria (rinforzata alle ore di punta), dai treni regionali della linea S2 (occasionalmente classificati RegioExpress) della rete celere del Canton Ticino.\nServizi.\nAl 2008 la stazione era dotata di una banchina centrale servita da attraversamenti a raso e di una biglietteria automatica."}
{"id": "5219239", "revid": "47767", "url": "https://it.wikipedia.org/wiki?curid=5219239", "title": "Oksana Chusovitina", "text": ""}
{"id": "5219241", "revid": "76963", "url": "https://it.wikipedia.org/wiki?curid=5219241", "title": "Nick Stabile", "text": ""}
{"id": "5219250", "revid": "767487", "url": "https://it.wikipedia.org/wiki?curid=5219250", "title": "Her Terrible Peril", "text": "Her Terrible Peril \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 28 giugno 1910."}
{"id": "5219262", "revid": "305330", "url": "https://it.wikipedia.org/wiki?curid=5219262", "title": "Seconda guerra romano-punica", "text": ""}
{"id": "5219269", "revid": "767487", "url": "https://it.wikipedia.org/wiki?curid=5219269", "title": "A Mexican Lothario", "text": "A Mexican Lothario \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 24 giugno 1910."}
{"id": "5219271", "revid": "767487", "url": "https://it.wikipedia.org/wiki?curid=5219271", "title": "Saint Laurent (film)", "text": "Saint Laurent \u00e8 un film del 2014 diretto da Bertrand Bonello.\nTrama.\nIl film narra la vita dello stilista francese Yves Saint Laurent (interpretato da Gaspard Ulliel)."}
{"id": "5219275", "revid": "767487", "url": "https://it.wikipedia.org/wiki?curid=5219275", "title": "A Cowboy's Race for a Wife", "text": "A Cowboy's Race for a Wife \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 17 giugno 1910."}
{"id": "5219276", "revid": "767487", "url": "https://it.wikipedia.org/wiki?curid=5219276", "title": "India Song", "text": "India Song \u00e8 un film del 1975 diretto da Marguerite Duras.\nTrama.\nDelle voci \"intemporali\" evocano la vita di Anne-Marie Stretter, moglie dell'ambasciatore francese nell'India britannica degli anni trenta. Nella prima parte del film, le voci raccontano del suo primo matrimonio e della fuga con colui che sar\u00e0 il suo secondo marito; nella seconda parte, viene messo in scena un ricevimento all'Ambasciata di Francia a Calcutta, durante il quale il viceconsole di Francia a Lahore le urla il suo amore nel bel mezzo della serata; la terza e ultima parte si situa nelle isole all'imbocco del fiume Gange.\nProduzione.\nLa particolarit\u00e0 del film \u00e8 la \"desincronizzazione\" tra ci\u00f2 che Duras chiama \"il film delle voci\" e il \"film delle immagini\". I personaggi non parlano mai in sincrono e le loro parole non sono accompagnate da alcun movimento delle labbra. Secondo quanto raccontato dall'attore Michael Lonsdale, il concepimento di un film tutto in voce fuori campo non fu dettato da una scelta premeditata, ma da una decisione presa dalla Duras nel corso delle riprese della scena del ballo, quando il fonico lament\u00f2 l'impossibilit\u00e0 di registrare le voci degli attori con la colonna sonora in sottofondo.\nGirato nel 1974, bench\u00e9 ambientato a Calcutta, gli esterni del film sono stati girati a Boulogne-Billancourt, nella banlieue di Parigi, e pi\u00f9 precisamente al castello Rothschild."}
{"id": "5219279", "revid": "767487", "url": "https://it.wikipedia.org/wiki?curid=5219279", "title": "An Engineer's Sweetheart", "text": "An Engineer's Sweetheart \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 14 giugno 1910."}
{"id": "5219280", "revid": "256263", "url": "https://it.wikipedia.org/wiki?curid=5219280", "title": "Miracles (film)", "text": ""}
{"id": "5219284", "revid": "767487", "url": "https://it.wikipedia.org/wiki?curid=5219284", "title": "Saved from the Redmen", "text": "Saved from the Redmen \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 10 giugno 1910 in una versione di 295 metri. Nel Regno Unito, venne distribuito due anni pi\u00f9 tardi, il 6 luglio 1912, in una versione ridotta di 285 metri."}
{"id": "5219286", "revid": "1305772", "url": "https://it.wikipedia.org/wiki?curid=5219286", "title": "Hip Hug-Her", "text": "Hip Hug-Her \u00e8 un album degli Booker T. &amp; the M.G.'s, pubblicato dalla Stax Records nel giugno del 1967.\nMusicisti.\nHip Hug-Her\nClassifica.\nAlbum\nSingoli"}
{"id": "5219293", "revid": "767487", "url": "https://it.wikipedia.org/wiki?curid=5219293", "title": "Girls (film 1910)", "text": "Girls \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 7 giugno 1910."}
{"id": "5219294", "revid": "123850840", "url": "https://it.wikipedia.org/wiki?curid=5219294", "title": "Giuseppe Trabucchi", "text": "Biografia.\nFiglio di Marco (anch'esso avvocato, fondatore dell'Istituto Artigianelli con Giovanni Battista Piamarta e zio di Alessandro Trabucchi) e di Maria Zamboni (sorella del filosofo Giuseppe Zamboni) era fratello di Emilio, Alberto, Cherubino e Maria. Spos\u00f2 Ada Fiori ed ebbe 9 figli.\nDopo gli studi primari, svolti nella citt\u00e0 natale, si laure\u00f2 in giurisprudenza all'Universit\u00e0 degli Studi di Padova ed in scienze politiche all'Universit\u00e0 Cattolica di Milano.\nFu Vice Sindaco di Verona dal 1946 al 1951 e sindaco di Selva di Progno e Brenzone; per tredici anni (dal 1953 al 1966) fu presidente della Fiera di Verona.\nAldo Fedeli (sindaco) e Trabucchi (vice sindaco) che guidarono la citt\u00e0 di Verona dal 1946 al 1951 furono definiti da Giorgio Zanotto \"una bella accoppiata: la testa e la\nferma volont\u00e0 erano di Trabucchi, il profeta era Fedeli\". In particolare Trabucchi \u00e8 definito \"figura straordinaria\u2026 un\u2019intelligenza fuori del comune, con un\u2019indipendenza assoluta di carattere\". Tra i meriti di Trabucchi oltre alla ricostruzione materiale, l\u2019aver rimesso in moto la macchina comunale, riassestando in particolare gli uffici finanziari e garantendo un gettito fiscale adeguato. Dal 1959 alla morte fu Presidente dell'Istituto Artigianelli di padre Piamarta.\nRicopr\u00ec la carica di ministro delle finanze della Repubblica Italiana. In questa qualit\u00e0 nel 1960 sottoscrisse la transazione in sede stragiudiziale con lo Stato italiano per il rilascio della storica sede del Grande Oriente d'Italia, Palazzo Giustiniani. \nIl suo successore Rino Formica ha anche evidenziato gli effetti di una sua circolare in materia doganale."}
{"id": "5219295", "revid": "587663", "url": "https://it.wikipedia.org/wiki?curid=5219295", "title": "Tierpark Hellabrunn", "text": ""}
{"id": "5219297", "revid": "594360", "url": "https://it.wikipedia.org/wiki?curid=5219297", "title": "Kim So-eun", "text": "Biografia.\nKim So-eun debutta come attrice nel film del 2004 \"Two Guys\", interpretando un piccolo ruolo. Appare poi in parti minori in televisione e al cinema, per esempio in \"Jamaebada\" (\"Sisters of the Sea\") e \"U-ahan segye\" (\"The Show Must Go On\"). Raggiunge la fama nel 2009 con il ruolo di supporto dell'amica della protagonista nel serial di successo \"Kkotboda namja\" (\"Boys Over Flowers\"). Successivamente viene lodata per la sua versatilit\u00e0 nell'interpretare la regina Heonae di Goryeo da giovane nel drama storico \"Cheonchu taehu\" (\"Empress Cheonchu\"), per il quale impara a tirare con l'arco mentre cavalca. Pi\u00f9 tardi quello stesso anno, si unisce al cast del serial romantico \"Gyeolhon mothaneun namja\" (\"He Who Can't Marry\"), remake del dorama \"Kekkon dekinai otoko\".\nIl primo ruolo da protagonista arriva nel 2010 con il drama \"Baram bur-eo joh-eunnal\" (\"A Good Day for the Wind to Blow\"), che la eleva a icona dell'onda coreana. Segue un altro serial, \"Cheonbeon-ui immatchum\" (\"A Thousand Kisses\"), dal 2011 al 2012.\nNel 2012, Kim ha il ruolo principale nella serie televisiva cinese \"Mimi tianshi\" (\"Secret Angel\"). Torna sugli schermi coreani nel drama via cavo \"Happy Ending\" e, sempre nel 2012, partecipa a \"Geu yeoja jagsa, geu namja jaggog\" (\"Music and Lyrics\"), un reality show in cui un'attrice e un musicista vengono affiancati per collaborare, rispettivamente come paroliere e compositore, per creare una canzone. Per il programma, Kim lavora con Lee Junho dei 2PM realizzando il brano \"Love is Sad\", pubblicato da Lee come singolo e incluso nella colonna sonora di \"Sindeur-ui manchan\" (\"Feast of the Gods\").\nDopo aver interpretato la principessa Sukhwi nel drama storico \"Ma-ui\" (\"The King's Doctor\", 2012-2013), Kim \u00e8 protagonista di \"Bang-gwa hu bokbulbok\" (\"After School: Lucky Or Not\"), una serie distribuita online da SK Telecom. Lei e Victoria delle f(x) vengono poi scelte per presentare \"Glitter\", un variet\u00e0 sulla vita dei ventenni alla moda.\nNel 2014, Kim torna al cinema nell'horror \"Sonyeogoedam\" (\"Mourning Grave\"), dove riveste il ruolo di una ragazza fantasma che fa amicizia con un liceale che pu\u00f2 vedere gli spiriti. Segue la parte da protagonista nel serial \"Liar Game\", adattamento dell'omonimo manga giapponese di Shinobu Kaitani. In seguito, Kim entra nella quarta stagione del reality show \"Uri gyeolhonhaess-eo-yo\" (\"We Got Married\"), dove viene affiancata da Song Jae-rim, insieme al quale finge di essere una coppia sposata. La permanenza nello show viene interrotta dopo nove mesi, con l'ultimo episodio, il trentottesimo, trasmesso il 13 giugno 2015.\nAd aprile 2015, entra nel cast del film cino-coreano \"Xiri lianren\" con Aaron Yan e Song Yang, mai girato, mentre in estate interpreta la nobildonna Choi Hye-ryung nel drama storico-soprannaturale \"Bam-eul ganneun seonbi\" (\"The Scholar Who Walks the Night\"), basato sull'omonimo manhwa scritto da Jo Joo-hee, illustrato da Han Seung-hee e pubblicato dalla Seoul Cultural a partire dal 2012. In seguito, recita nel web drama \"Dojeon-e banhada\" con Xiumin degli EXO e sostituisce Yoo In-na come DJ radiofonica del programma \"Volume Up\" su KBS Cool FM dal 7 dicembre al 31 gennaio 2016. A marzo viene comunicata la sua partecipazione alla seconda stagione della webserie \"Dugundugun spike\" con Lee Won-geun, mentre a luglio entra nel cast del serial \"Uri Gap-soon-i\" nel ruolo della protagonista dopo il ritiro di Lee Ha-na; il drama la vede affiancata nuovamente a Song Jae-rim nella parte del protagonista maschile.\nVideografia.\nKim So-eun \u00e8 apparsa nei seguenti videoclip:"}
{"id": "5219298", "revid": "767487", "url": "https://it.wikipedia.org/wiki?curid=5219298", "title": "The Sea Wolves (film 1910)", "text": "The Sea Wolves \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 21 giugno 1910."}
{"id": "5219303", "revid": "767487", "url": "https://it.wikipedia.org/wiki?curid=5219303", "title": "Remparts d'argile", "text": "Remparts d'argile \u00e8 un film del 1971 diretto da Jean-Louis Bertuccelli."}
{"id": "5219315", "revid": "767487", "url": "https://it.wikipedia.org/wiki?curid=5219315", "title": "Love in Mexico", "text": "Love in Mexico \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 26 luglio 1910."}
{"id": "5219316", "revid": "113757", "url": "https://it.wikipedia.org/wiki?curid=5219316", "title": "Sindaci di Fiume", "text": ""}
{"id": "5219318", "revid": "1566286", "url": "https://it.wikipedia.org/wiki?curid=5219318", "title": "Jean-Louis Bertuccelli", "text": "Muore a Parigi il 5 marzo 2014 all' et\u00e0 di 71 anni."}
{"id": "5219319", "revid": "767487", "url": "https://it.wikipedia.org/wiki?curid=5219319", "title": "Black Pete's Reformation", "text": "Black Pete's Reformation \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 22 luglio 1910."}
{"id": "5219321", "revid": "2034231", "url": "https://it.wikipedia.org/wiki?curid=5219321", "title": "Le grandi storie della fantascienza 20", "text": "Le grandi storie della fantascienza 20 (\"Isaac Asimov Presents The Great SF Stories 20 (1958)\") \u00e8 il ventesimo volume dell'antologia di racconti di fantascienza \"Le grandi storie della fantascienza\" raccolti e commentati da Isaac Asimov e Martin H. Greenberg per far conoscere maggiormente i racconti della \"Golden Age\" (Et\u00e0 d'oro) della fantascienza, che va dal 1939 al 1963.\nIl volume \u00e8 stato pubblicato nel 1990 e tradotto in italiano lo stesso anno."}
{"id": "5219323", "revid": "76963", "url": "https://it.wikipedia.org/wiki?curid=5219323", "title": "Manuel Poirier", "text": ""}
{"id": "5219327", "revid": "3115", "url": "https://it.wikipedia.org/wiki?curid=5219327", "title": "Francesco Iannelli", "text": ""}
{"id": "5219331", "revid": "76963", "url": "https://it.wikipedia.org/wiki?curid=5219331", "title": "Gilles Bourdos", "text": ""}
{"id": "5219333", "revid": "365411", "url": "https://it.wikipedia.org/wiki?curid=5219333", "title": "Statistiche e record del Parma Calcio 1913", "text": "Nella presente pagina sono riportate le statistiche nonch\u00e9 record riguardanti il Parma Calcio 1913, societ\u00e0 calcistica italiana per azioni con sede a Parma.\nPartecipazione ai campionati.\nDi seguito una tabella raffigurante la partecipazione del Parma ai campionati di calcio.\nStatistiche di squadra.\nIncludendo la stagione in corso, il club ha partecipato a 85 campionati, di cui 27 a campionati di primo livello, 32 di secondo livello, 30 di terzo livello, 5 di quarto e uno di quinto. Dall'istituzione del campionato a girone unico nel 1929, la squadra ottiene nel 1996-97 il suo miglior piazzamento finale (secondo posto in Serie A).\nI gialloblu hanno vinto 3 edizioni della Coppa Italia e disputato 2 finali di questa competizione; il Parma ha anche vinto 1 delle 3 edizioni della Supercoppa italiana a cui ha partecipato.\nPer quanto riguarda le competizioni europee, \u00e8 detentrice della Coppa delle Coppe 1992-93, delle Coppa UEFA 1994-95 e di quella 1998-99, della Supercoppa UEFA 1993 ed ha disputato la finale di Coppa delle Coppe 1993-94.\nPiazzamenti nel ranking UEFA.\nDi seguito sono riportati i piazzamenti nel Ranking UEFA."}
{"id": "5219334", "revid": "773636", "url": "https://it.wikipedia.org/wiki?curid=5219334", "title": "Amirante", "text": ""}
{"id": "5219336", "revid": "767487", "url": "https://it.wikipedia.org/wiki?curid=5219336", "title": "A Message of the Sea", "text": "A Message of the Sea \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 19 luglio 1910."}
{"id": "5219338", "revid": "767487", "url": "https://it.wikipedia.org/wiki?curid=5219338", "title": "Red Fern and the Kid", "text": "Red Fern and the Kid \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 15 luglio 1910."}
{"id": "5219340", "revid": "1305772", "url": "https://it.wikipedia.org/wiki?curid=5219340", "title": "Melchior Lotter", "text": ""}
{"id": "5219341", "revid": "69293549", "url": "https://it.wikipedia.org/wiki?curid=5219341", "title": "Melchior Lotter der \u00c4ltere", "text": ""}
{"id": "5219344", "revid": "1728", "url": "https://it.wikipedia.org/wiki?curid=5219344", "title": "Antonini Augusti itinerarium", "text": ""}
{"id": "5219346", "revid": "287204", "url": "https://it.wikipedia.org/wiki?curid=5219346", "title": "Petrus Wesseling", "text": "Biografia.\nNato in Vestfalia, fu discepolo di Gronovius e di Hemsterhuis. Insegn\u00f2 storia e eloquenza a Deventer, Franeker, Utrecht. \nIn seguito diresse le scuole a Middelburg, poi divenne rettore dell'Universit\u00e0 di Utrecht e bibliotecario di questa citt\u00e0. \nOpere.\nTra le altre:\nInoltre:\nBibliografia.\nMarie-Nicolas Bouillet et Alexis Chassang (dir.), \u00ab Pierre Wesseling \u00bb dans Dictionnaire universel d'histoire et de g\u00e9ographie, 1878"}
{"id": "5219347", "revid": "767487", "url": "https://it.wikipedia.org/wiki?curid=5219347", "title": "A Mexican Love Affair", "text": "A Mexican Love Affair \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 12 luglio 1910."}
{"id": "5219350", "revid": "290309", "url": "https://it.wikipedia.org/wiki?curid=5219350", "title": "Cimitero austro-ungarico di Geroli", "text": "Il cimitero austro-ungarico di Geroli (\"Soldatenfriedhof Geroli\" in tedesco) \u00e8 stato un cimitero di guerra nel comune di Terragnolo in localit\u00e0 Geroli e dal 2014 \u00e8 divenuto un monumento alla memoria dei soldati che sono caduti nella zona durante la Prima guerra mondiale combattendo con la divisa dell'esercito austro-ungarico.\nStoria.\nIl cimitero di Geroli \u00e8 stato costruito nel 1916 dopo l'inizio della Strafexpedition, ma \u00e8 stato utilizzato fino al 1918. Nel cimitero sono stati raccolti complessivamente le salme di 858 soldati e prigionieri di guerra, morti durante l'offensiva austro-ungarica del 1916 nei territori di Terragnolo e negli anni successivi sul versante nord del Pasubio. \nLe tombe del cimitero erano 470, i sepolti riconosciuti erano in tutto 492 (404 austriaci, 76 ungheresi, 9 russi e 3 rumeni) mentre 366 erano senza nome.\nNel 1929 iniziarono le prime esumazioni delle salme che furono trasferite a Rovereto. Tra il 1969 e il 1970 furono riesumate tutte le restanti salme e raccolte nel sacrario militare di Castel Dante. Dopo queste operazioni il cimitero di Geroli fu abbandonato per diversi anni.\nStruttura.\nIl cimitero era delimitato da un recinto in filo spinato, con un piccolo cancello in ferro per l'entrata. Oltre il cancello, una corsia pedonale divideva il cimitero in due campi: quello di destra aveva 142 tombe disposte su tredici file, quello di sinistra aveva 313 tombe disposte su dodici file. \nRestauro.\nA partire dagli anni ottanta del secolo scorso, le autorit\u00e0 locali pensarono di recuperare il cimitero, ma solo nel 2011 ebbe inizio l'iter per il restauro del cimitero. \nNel triennio 2012-2014 il Gruppo alpini di Terragnolo, il Comune di Terragnolo e la Provincia autonoma di Trento, su progetto del geom. Massimo Stoffella e l'architetto Giorgio Lasta, si impegnarono a recuperare e restaurare il cimitero. L'inaugurazione del cimitero restaurato \u00e8 avvenuta il 28 settembre 2014, alla presenza di numerosi politici trentini e altoatesini, ai gruppi locali di alpini e quelli di Sch\u00fctzen e Kaiserj\u00e4ger."}
{"id": "5219352", "revid": "767487", "url": "https://it.wikipedia.org/wiki?curid=5219352", "title": "The Sheriff of Black Gulch", "text": "The Sheriff of Black Gulch \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA l'8 luglio 1910."}
{"id": "5219366", "revid": "767487", "url": "https://it.wikipedia.org/wiki?curid=5219366", "title": "A Sinner's Sacrifice", "text": "A Sinner's Sacrifice \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 5 luglio 1910."}
{"id": "5219370", "revid": "767487", "url": "https://it.wikipedia.org/wiki?curid=5219370", "title": "A Ranchman's Simple Son", "text": "A Ranchman's Simple Son \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 1\u00ba luglio 1910."}
{"id": "5219371", "revid": "380453", "url": "https://it.wikipedia.org/wiki?curid=5219371", "title": "Liga de Voleibol Superior Femenino", "text": "La Liga de Voleibol Superior Femenino \u00e8 il massimo campionato portoricano, posto sotto l'egida della FPV.\nStoria.\nNel 2020, dopo aver posticipato alcuni incontri, il torneo viene inizialmente sospeso e poi definitivamente cancellato a causa della pandemia da Covid-19."}
{"id": "5219373", "revid": "110157", "url": "https://it.wikipedia.org/wiki?curid=5219373", "title": "Museo Emanuele Luzzati di Genova", "text": "Il museo Emanuele Luzzati era situato a Genova, nell'area del Porto Antico. Inaugurato nel giugno 2008, nell'ottobre 2019 gli spazi del museo sono stati occupati dall'infopoint per seguire i lavori del nuovo Ponte per Genova, cambiando di fatto la destinazione d'uso della struttura museale.\nLa storia.\nLa sede.\nSede del museo \u00e8 l'antica porta del molo Porta Siberia, progettata e costruita dall'architetto Galeazzo Alessi nel XVI secolo. Fu restaurata nel 1992 con tutta l'area del Porto Antico su progetto dell'architetto genovese Renzo Piano.\nLa porta venne utilizzata negli '80, prima del restauro, per manifestazioni musicali dal Circolo Arte e Musica. Oggi \u00e8 sede del museo, che il Comune di Genova ha voluto intitolare nel 2001 allo scenografo e illustratore genovese Emanuele Luzzati.\n\u00c8 composto da una grande sala centrale con le cannoniere, che sono altre quattro sale. In esse si svolge l'attivit\u00e0 del museo, dalle mostre ai laboratori, alle proiezioni, alla libreria e poi lo spazio della terrazza soprastante ove si svolgono le manifestazioni all'aperto.\nLa struttura.\n\u00c8 gestita dalla Nugae srl. Alla Mil Onlus \u00e8 stata conferita una procura dell'erede e presidente onorario Gabriella Luzzati.\nSono stati presidenti Gianfranco Franchini e Flavio Costantini. \nSoci onorari note figure del mondo della cultura quali: Tonino Conte, Filippo Crivelli, Moni Ovadia, Renzo Piano, Maurizio Scaparro.\nIl comitato scientifico \u00e8 composta da: Gianfranco De Bosio, Antonio Faeti, Matteo Fochessati, Gianni Rondolino.\nIl museo.\nIl museo ripercorre la storia dell'opera di Emanuele Luzzati, ma non solo. L'attivit\u00e0 si rivolge anche all'ambito internazionale.\nSono previsti incontri con il mondo della scuola e dell'infanzia. I laboratori didattici sono i momenti di espressione della creativit\u00e0.\nIl museo vuole essere un punto di riferimento culturale e uno spazio aperto alla comunicazione della creativit\u00e0. Non \u00e8 solo inerente all'attivit\u00e0 di Luzzati e di altri artisti. \nLo spirito \u00e8 il fare cultura con il contatto con le giovani generazioni per incrementarne la capacit\u00e0 creativa e la fantasia attraverso quella che \u00e8 chiamata \"l'officina didattica\" con momenti di didattica e di animazione.\n\"L'officina didattica\" prevede percorsi specifici, il primo \u00e8 rivolto ai bambini dai 3 a 6 anni, il secondo per quelli dai 7 agli 11 anno, il terzo ai ragazzi dai 12 ai 18 anni, con informazioni agli insegnanti e laboratori per il pubblico, per i bambini dai 5 ai 12 anni. Sono laboratori per singoli e scuole. Vi \u00e8 un comitato scientifico composto da: Francesco Tullio Altan, Quentin Blake, Pino Boero, Nicoletta Costa, Emilia Marasco, Guglielmo Mordillo, Gianni Nuti, Maria Teresa Rodari, la direzione \u00e8 di Sergio Noberini e il progetto didattico di Elisa Pezzolla.\nNel corso degli anni sono state realizzate mostre sulle opere di Emanuele Luzzati e di alcuni artisti con l'esposizione dei loro disegni e opere, manifesti, tavole per film di animazione. Vi \u00e8 poi un'area multimediale e una biblioteca. Il museo offre anche la proiezione e incontri anche con concerti. Il Museo Luzzati ha curato su autorizzazione della famiglia l'edizione di serigrafie d'apr\u00e8s di Emanuele Luzzati realizzate in collaborazione con, tra gli altri, Essedi Edizioni e conserva un archivio delle opere autografe dell'autore genovese.\nAlcune delle mostre che si sono svolte sono state con autori come: Altan, Nicoletta Costa, Flavio Costantini, Quentin Blake, Armando Milani, Leo Lionni, Mordillo, Andrea Pazienza, Jutta Bauer, Enrico Baj, Riccardo Dalisi, Jim Dine, Guido Fiorato, Stefano Grondona, Roberto Innocenti, Jacovitti, Emanuele Luzzati, Lorenzo Mattotti, Ugo Nespolo, Mimmo Paladino, Filippo Sass\u00f2li, Roland Topor Guido Scarabottolo.\nGalleria d'immagini.\nPorta Siberia: la sede del Museo Internazionale Emanuele Luzzati"}
{"id": "5219377", "revid": "1573940", "url": "https://it.wikipedia.org/wiki?curid=5219377", "title": "Francesco Pintus", "text": "Da senatore fece parte della commissione d'inchiesta sulla Loggia P2. \nTra il 2002 e il 2008 fu Assessore all'Ambiente della Provincia di Varese nella giunta di centrodestra di Marco Reguzzoni."}
{"id": "5219378", "revid": "287204", "url": "https://it.wikipedia.org/wiki?curid=5219378", "title": "Le grandi storie della fantascienza 16", "text": "Le grandi storie della fantascienza 16 (titolo originale \"Isaac Asimov Presents the Great SF Stories 16 (1954)\") \u00e8 il sedicesimo volume dell'antologia di racconti di fantascienza \"Le grandi storie della fantascienza\" raccolti e commentati da Isaac Asimov e Martin H. Greenberg per far conoscere i racconti della Epoca d'oro della fantascienza (\"Golden Age\"), che va dal 1939 al 1963.\nIl volume \u00e8 stato pubblicato nel 1987 e tradotto in italiano nello stesso anno."}
{"id": "5219379", "revid": "767487", "url": "https://it.wikipedia.org/wiki?curid=5219379", "title": "The Prairie Post Mistress", "text": "The Prairie Post Mistress \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 12 agosto 1910."}
{"id": "5219381", "revid": "1543377", "url": "https://it.wikipedia.org/wiki?curid=5219381", "title": "EMI Televisa Music", "text": "EMI Televisa Music \u00e8 una casa discografica fondata nel 2005 come una partner-ship tra EMI Music Messico e la divisione musicale del canale televisivo di Televisa. Dopo quattro anni di attivit\u00e0, chiude definitivamente nel dicembre del 2009.\nStoria.\nNasce il 19 luglio 2005 per promuovere la musica latina negli Stati Uniti e in Messico. Alcuni artisti come Thal\u00eda, Intocable e Vico C, prodotti fino a quel momento dalla EMI, registrano per l'etichetta EMI Televisa Music. L'accordo prevede anche la partecipazione di Televisa nelle operazioni di EMI per quanto riguarda il mercato latino negli Stati Uniti.\nLa casa discografica viene fondata con lo scopo principale di aiutare Televisa ad accedere al mercato musicale grazie all'etichetta discografica EMI. Inoltre, serve per produrre i CD degli artisti delle serie televisive registrate dal gruppo messicano.\nTra i cantanti troviamo il gruppo RBD che sotto l'etichetta EMI Televisa Music hanno venduto oltre 10 milioni di copie. Oltre ad altri artisti messicani, per l'etichetta vengono distribuiti compact disc del gruppo argentino Miranda!, del cantante italiano Tiziano Ferro e per la statunitense Selena.\nLa joint venture tra i due si conclude nel dicembre del 2009. Nonostante ci\u00f2, i due gruppi continuano a collaborare insieme. Alcuni degli appartenenti a questa casa discografica passano alla Capitol Latin."}
{"id": "5219382", "revid": "767487", "url": "https://it.wikipedia.org/wiki?curid=5219382", "title": "A True Country Heart", "text": "A True Country Heart \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 9 agosto 1910."}
{"id": "5219383", "revid": "226458", "url": "https://it.wikipedia.org/wiki?curid=5219383", "title": "Cleistocarpida", "text": "Le Cleistocarpida sono un sottordine di cnidari Staurozoa comprendente meduse sessili peduncolate ottenute dalla modificazione dell'esombrella. \nDescrizione.\nIl sottordine Cleistocarpida si distingue per le caratteristiche gonadi, attaccate ad una estremit\u00e0 ed unite da una membrana, il \"claustrum,\" un tessuto complesso che divide trasversalmente le quattro sacche gastriche in due setti (uno interno ed uno esterno). Il setto interno ha un lato cieco, mentre l'altro sbocca nella cavit\u00e0 gastrovascolare. L'ombrella caliciforme presenta 8 ciuffi marginali di tentacoli capitati ricchi di cnidociti e cellule mucipare tra le quali sono allocati i ropali. \nQuesti cnidari vivono capovolti, in forma bentonica, litoranee ed epifitiche (ancorati alla vegetazione sommersa). \nSistematica.\nLa classificazione tassonomica del sottordine \u00e8 poco chiara: da un lato il claustrum, la caratteristica peculiare delle Cleistocarpida, sembra essere presente anche in altri ordini di stauromeduse e le poche analisi genetiche su due esemplari delle due famiglie attualmente riconosciute, sembrano contraddire la monofilia delle Cleistocarpida. \nLe Cleistocarpida sono attualmente classificate in due famiglie secondo il World Register of Marine Species:\nIl catalogo Integrated Taxonomic Information System (ITIS) segnala unicamente la famiglia Depastridae ."}
{"id": "5219385", "revid": "767487", "url": "https://it.wikipedia.org/wiki?curid=5219385", "title": "A Cowboy's Generosity", "text": "A Cowboy's Generosity \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 5 agosto 1910."}
{"id": "5219387", "revid": "76963", "url": "https://it.wikipedia.org/wiki?curid=5219387", "title": "Khamani Griffin", "text": "Ha un fratello pi\u00f9 grande e una sorella pi\u00f9 piccola.\nSuo fratello \u00e8 il giocatore De'Von Flournoy.\nA soli 2 anni e 9 mesi ha iniziato la scuola materna.\nHa iniziato a recitare dall'et\u00e0 di 2 anni apparendo in vari spot televisivi.\nHa fatto il suo debutto cinematografico a 4 anni nel film \"L'asilo dei pap\u00e0\" in cui interpreta il figlio piccolo di Eddie Murphy."}
{"id": "5219388", "revid": "767487", "url": "https://it.wikipedia.org/wiki?curid=5219388", "title": "A Miner's Sweetheart", "text": "A Miner's Sweetheart \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 2 agosto 1910."}
{"id": "5219389", "revid": "116736163", "url": "https://it.wikipedia.org/wiki?curid=5219389", "title": "Modestino Acone", "text": "Biografia.\nAllievo di Giuliano Vassalli, avvocato, docente universitario ed esponente della sinistra lombardiana del PSI, \u00e8 stato consigliere comunale ad Avellino dal 1975 al 1980 e dal 1985 al 1995 e senatore della Repubblica nella X legislatura (1987-1992). Ha fatto parte della Commissione Affari costituzionali e Giustizia insieme a Luigi Covatta.Nell'anno 2013 ha raggiunto i 50 anni di carriera forense. \nIl padre, l'Avv. Pasquale Acone \u00e8 stato pi\u00f9 volte consigliere comunale presso il Comune di Avellino.\nAlla madre, n.d. Anna Maria Toni, in data 30/11/2019 \u00e8 stata intitolata una strada nel Comune di Montemarano, sua citt\u00e0 di origine, per l'intensa attivit\u00e0 caritatevole prestata in vita in favore della comunit\u00e0 montemaranese.\nIl fratello Federico, \u00e8 stato tra i pi\u00f9 importanti penalisti del Foro Irpino, nonch\u00e9 componente del Consigliere dell'Ordine degli Avvocati di Avellino nel corso della sua quarantennale carriera forense, ossequiata nell'anno 2013."}
{"id": "5219391", "revid": "33888", "url": "https://it.wikipedia.org/wiki?curid=5219391", "title": "Adattamenti cinematografici e televisivi dei romanzi di Stephen King", "text": "Questo \u00e8 l'elenco degli adattamenti cinematografici, film televisivi ed episodi di serie televisive tratti dai romanzi e racconti di Stephen King."}
{"id": "5219393", "revid": "599013", "url": "https://it.wikipedia.org/wiki?curid=5219393", "title": "In the Wild West", "text": ""}
{"id": "5219394", "revid": "599013", "url": "https://it.wikipedia.org/wiki?curid=5219394", "title": "Principato di Oneglia", "text": "Il principato di Oneglia fu un minuscolo Stato indipendente, per secoli signoria amministrata da una serie complessa di consignori della famiglia Doria del ramo di \"Babilano\". \nGeografia.\nLa sua posizione, nel Ponente ligure, era interessante soprattutto per i duchi di Savoia che cercavano uno sbocco sul mare, seppure in un modesto spazio circondato dalla repubblica di Genova. Nonostante l'appariscente \"status\" di principato, acquisito negli ultimi anni di autonomia, era un feudo \"periferico\", seppure uno dei primi dorieschi. Fu luogo di nascita del famoso ammiraglio Andrea e punto di partenza di brillanti percorsi militari personali.\nStoria.\nLa prosapia dei Doria fu una delle cinque pi\u00f9 importanti della repubblica di Genova, insieme alle famiglie \"rivali\" Fieschi, Spinola, Grimaldi e Imperiali, che incrementarono il patrimonio soprattutto con l'attivit\u00e0 commerciale, finanziaria e l'acquisizione di terreni da soggetti privati. Varie linee dinastiche dipartirono dal capostipite Ansaldo (1220-1290, sepolto nell'abbazia di San Fruttuoso), conquistando feudi e ranghi principeschi, marchionali, ducali, comitali e signorili.\nI primi Doria intuirono che la loro scalata sociale poteva iniziare soltanto con la graduale autonomia rispetto a Genova e con il dominio su molti feudi che effettivamente riusciranno ad assoggettare dal Piemonte alla Calabria e Sardegna. Oneglia nel Duecento era un modestissimo borgo la cui unica ricchezza era il mare: ma Nicol\u00f2 Doria, figlio di Babilano e di Leona Savignone, parti proprio da qui. L'insignificante territorio apparteneva alla diocesi di Albenga, il cui vescovo Nicol\u00f2 Vaschino, con il consenso papale, lo infeud\u00f2, con relativi diritti e privilegi, al suddetto intraprendente Doria che acquis\u00ec la posizione di primo signore di Oneglia, dal 1298 al 1312. L'atto di vendita avvenne il 30 gennaio 1298 a Savona nella chiesa di Santa Maria dalle tre fontane, rogato da Pietro Grasso da Itera, notaio imperiale per il costo di undicimila lire genovesi. Grazie a tale atto, si sa che il principato comprendeva il \"castello e villa d\u2019Oneglia, del Bestagno, del castello e castellania del ponte d\u2019Assio, e villa di detto castello e castellania, delle ville di S. Pietro del Testico, e del Poggio Bottaro, di Torria, di Chiusanico, e di Gazzelli, con tutti i loro territorii e pertinenze, mero e misto impero, e totale giurisdizione, ed anche acque, molini, boscaglie, ecc.\"\nLo \"status\" di Oneglia era quello di feudo pontificio, come inizialmente fu per la signoria di Loano. La minore rilevanza rispetto ad altri possedimenti doriani era principalmente dovuta alla vigilanza continua di Genova e dei Savoia e all'amministrazione precaria e \"rissosa\" di molti consignori (fratelli o congiunti), che si avvicendavano alla guida del borgo. Questa discontinuit\u00e0 caus\u00f2 una precoce decadenza del feudo di cui approfitt\u00f2 il ducato di Savoia che bramava l'avvicinamento al mare.\nI Doria, comunque, migliorarono l'assetto urbanistico del paese con la realizzazione di nuove costruzioni, come la chiesa di san Camillo, il palazzo (dove nacque il futuro ammiraglio Andrea) e, per volere di Gian Domenico, nel 1488, il castello. L'edificio era posto lungo la cinta muraria presso la foce del torrente Impero, dotato di quattro torrioni e un fossato, fu demolito nel secolo XIX. I signori, altres\u00ec, cercarono di incentivare l'agricoltura, la pesca e l'allevamento del bestiame per rendere pi\u00f9 sopportabili le condizioni di vita degli onegliesi.\nSi pu\u00f2 ricordare, tra gli ultimi feudatari, Ceva II (1460-1476), sposo di Caracosa Doria di Dolceacqua e padre del celebre Andrea. Questi, attratto da traguardi pi\u00f9 brillanti, permise al parente Gian Domenico (detto \"Domenicaccio\") (1450-1505), del ramo di Giovanni, di acquistare Oneglia con un contratto perfezionato il 1 gennaio 1488 e l'esborso di 7000 ducati. Gian Domenico e la sposa Peretta Cybo Di Mari, ricevettero per procura, il 5 gennaio successivo, nella chiesa di San Giovanni, l'omaggio feudale come primi principi di Oneglia.\nMorto \"Domenicaccio\" (assassinato) nel 1505, gli succedettero i figli minori con la reggenza della principessa Peretta fino al 1512: deceduti i due maggiori rimase Stefano, consorte di Brigida Doria, che govern\u00f2 dal 1522 al 1537. Questi si rese impopolare emanando \"gride\" onerose e limitative delle situazioni familiari dei sudditi. Gli subentr\u00f2, infine, Giovanni Gerolamo (1537-1576) che, non amato dagli onegliesi per gli esosi tributi e l'iniquo funzionamento della giustizia (il castello era diventato il rifugio di malviventi stranieri, protetti dal podest\u00e0, vicario del principe), decise di vendere il feudo il 30 aprile 1576. Lo acquist\u00f2 il duca Emanuele Filiberto di Savoia, per la somma di scudi e la concessione a Giovanni Gerolamo dell'investitura del marchesato di Ciri\u00e9. La transazione determin\u00f2 l'inizio dell'espansione piemontese verso il Ponente ligure."}
{"id": "5219396", "revid": "1543377", "url": "https://it.wikipedia.org/wiki?curid=5219396", "title": "Gail Dines", "text": "Biografia.\nDines \u00e8 nata il 29 luglio 1958 a Manchester, in Inghilterra. Ha studiato dapprima per conseguire una laurea di primo livello all'Universit\u00e0 di Salford, successivamente, per ottenere un dottorato di ricerca in sociologia nello stesso istituto. Si \u00e8 trasferita in Israele nel 1980 all'et\u00e0 di 22 anni, dove si \u00e8 sposata ed \u00e8 diventata una femminista. Nel 1986 si \u00e8 trasferita nuovamente, questa volta negli Stati Uniti. Dal 1986 ha lavorato al Wheelock College a Boston, dove \u00e8 stata professoressa di sociologia nel Women's Studies e presidente dell'American Studies Department.\nCarriera.\nDines \u00e8 autrice di tre libri, fra cui \"Pornland\", pubblicato nel 2010. Ha pubblicato molti articoli, fra cui alcuni sono apparsi nelle riviste \"New Left Project\", \"Violence Against Women\", \"CounterPunch\", \"International Encyclopedia of Communication\", \"Newsweek\", \"Time\", \"Working Woman\", \"New York Times\", \"Boston Globe\", \"USA Today\", Huffington Post e \"Daily Mail\". Dines \u00e8 membro fondatore dell'organizzazione femminista Stop Porn Culture e cofondatore dell'organizzazione National Feminist Anti-Pornography Movement. Dines ha tenuto conferenze e ha partecipato a dibattiti riguardo all'effetto della pornografia sulla societ\u00e0.\nNel 2011, Gail Dines \u00e8 stata invitata insieme a Shelley Lubben, altra attivista nella lotta contro alla pornografia, a confrontarsi con Anna Span in un dibattito presso l'Universit\u00e0 di Cambridge sulla proposta di mozione \"Questo ateneo ritiene che la pornografia offra un buon servizio pubblico\". La mozione \u00e8 stata approvata con 231 voti a favore, 187 voti contrari e 197 astensioni. Secondo Dines, i suoi avversari hanno avuto la meglio perch\u00e9 i votanti erano in gran parte \"maschi di et\u00e0 compresa fra i 18 e 22 anni, che usufruiscono regolarmente di materiale pornografico\".\nPunto di vista sulla pornografia.\nSecondo Dines la pornografia distorce l'opinione dell'utente sulla sessualit\u00e0 e rende pi\u00f9 difficile la creazione di reali rapporti intimi con il partner. Dines sostiene che la pornografia moderna sia crudele e violenta a differenza di precedenti forme di pornografia che possono essere pi\u00f9 familiari per il pubblico e che abbia l'effetto di tendere in generale a degradare la posizione delle donne nella societ\u00e0. Avanza anche la posizione che la prevalenza di pornografia sia un fattore che contribuisca ad aumentare la \"domanda\" di traffico sessuale.\nDines ritiene che la pornografia sia un problema di salute pubblica e che quindi siano necessarie misure legali per impedire l'accesso alla pornografia. Dines ha una posizione pro-censura e ha sostenuto recenti iniziative per attuare la censura della pornografia in Islanda. In un'intervista televisiva in Islanda nel 2012, il presentatore ha detto alla Dines che il ministro del welfare dell'Islanda, Gu\u00f0bjartur Hannesson, si opponeva alla legislazione e aveva suggerito che era meglio \"fare affidamento su un cambiamento di pensiero.\" La Dines ha risposto, \"direi che \u00e8 assolutamente necessario cambiare il modo di pensare della gente in proposito, ma direi che siamo a un tale livello di crisi che \u00e8 necessario un approccio di salute pubblica. Cos\u00ec, una via sarebbe certamente l'istruzione e il modo di pensare della gente, ma sarei anche assolutamente a favore di una legislazione. Se si desidera fermare questa situazione allora si deve trovare un modo perch\u00e9 gli uomini islandesi non abbiano accesso alla pornografia hardcore\". Successivamente, nella stessa intervista continua: \"se volete veramente che le donne e le ragazze abbiano parit\u00e0 sessuale in Islanda, allora non potete alimentare i vostri ragazzi e i vostri uomini con una costante dieta di pornografia. Le due cose non vanno d'accordo. Quindi sarei d'accordo, che - s\u00ec - \u00e8 necessario cambiare pensiero, ma \u00e8 anche necessario pensare ad una attivit\u00e0 legislativa\".\nCritiche.\nLa recente pubblicazione di Dines, \"Pornland: How Porn Has Hijacked our Sexuality\", \u00e8 stata accolta da pareri discordanti: tra le critiche espresse da coloro che non concordano sulle tesi emerse dalla pubblicazione, figura l'uso da parte dell'autrice di un linguaggio sedizioso.\nDines \u00e8 stata inoltre accusata da alcune femministe di aver cercato di fomentare il panico morale, in particolare opponendosi all'industria del sesso e ai diritti dei lavoratori del settore, piuttosto che assumere una posizione rigorosa dal punto di vista accademico. Dines smentisce quest'affermazione e risponde: \"accusare le femministe che si oppongono alla pornificazione della societ\u00e0 di scatenare il panico morale significa confondere un movimento politicamente progressista con il tentativo della destra di vigilare sul comportamento sessuale delle persone\".\nNel 2007 Gail Dines ha scritto un articolo sul caso dell'Universit\u00e0 Duke, nel quale ha suggerito: \"dovremmo riportare l'attenzione sugli uomini in questo caso\", oltre che sulla loro condotta, \"perch\u00e9 sappiamo che molti degli atti da loro commessi quella notte non sono in discussione. Essi hanno considerato l'assunzione di due spogliarelliste di colore una forma legittima d'intrattenimento maschile, senza rendersi conto dell'aspetto problematico della mercificazione e della sessualizzazione del corpo delle donne di colore, in un paese che ha una lunga e orribile storia di razzismo\". La scrittrice Cathy Young ha visto nell'argomentazione della Dines un doppio standard, che ha criticato affermando che \"le stesse femministe che, giustamente, osservano che le vittime di stupro non devono essere angeli per meritare sostegno applicano uno standard totalmente diverso agli uomini che potrebbero essere vittime di false accuse di stupro\".\nLe pubblicazioni e le dichiarazioni della Dines sono state attaccate da altri accademici: tra questi anche Ronald Weitzer della George Washington University, il cui saggio \"Pornography: the need for solid evidence\" critica gli scritti della Dines (in particolare \"Pornland\"), a suo avviso basati su ricerche insufficienti e fortemente discordanti con la valida letteratura esistente in materia di pornografia.\nIl 30 gennaio 2013 Gail Dines ha pubblicato un articolo su \"CounterPunch\", nel quale ha accusato il sito web BDSM Kink.com di aver violato la Convenzione delle Nazioni Unite contro la tortura: \"non si tratta di un affascinante gruppo di outsider che gestisce un sito sulle fantasie sessuali, ma di un gruppo di uomini d'affari esperti, che avrebbero potuto tranquillamente lavorare ad Abu Ghraib\". Queste dichiarazioni sono state criticate da Mark Kernes di Adult Video News, il quale ha replicato che \"un docente universitario di 55 anni\" dovrebbe \"conoscere la differenza tra ci\u00f2 che accade nella vita reale e ci\u00f2 che avviene nei film\".\nVita privata.\nDines \u00e8 sposata con David Levy, professore dell'Universit\u00e0 del Massachusetts a Boston e con lui ha un figlio."}
{"id": "5219413", "revid": "385977", "url": "https://it.wikipedia.org/wiki?curid=5219413", "title": "Hub Network", "text": ""}
{"id": "5219419", "revid": "21880", "url": "https://it.wikipedia.org/wiki?curid=5219419", "title": "Crinoide", "text": ""}
{"id": "5219420", "revid": "120323137", "url": "https://it.wikipedia.org/wiki?curid=5219420", "title": "Richard Cobb", "text": "Professore all'Universit\u00e0 di Oxford, \u00e8 stato autore di numerose opere autorevoli sulla storia della Francia, in particolare sulla Rivoluzione francese. Cobb studi\u00f2 meticolosamente l'epoca rivoluzionaria dal punto di vista delle classi sociali pi\u00f9 umili, metodo storiografico detto \"storia dal basso\". Le sue opere offrono dettagli di eccezionale accuratezza raccolti da un'ampia variet\u00e0 di fonti meno note e analizzate in un ampio ambito interdisciplinare.\nCobb \u00e8 ben conosciuto per la sua opera in pi\u00f9 volumi \"The People's Armies\", uno studio imponente sulla composizione e formazione delle forze armate civili che parteciparono alla Rivoluzione francese. \u00c8 stato uno scrittore prolifico di saggi ed ha influenzato numerosi autorevoli studi col suo grande tesoro di ricerche sulla storia francese. Cobb trov\u00f2 anche ispirazione dalla sua pittoresca vita e scrisse molti testi autobiografici e riflessioni personali. Gran parte delle sue opere restarono inedite durante la sua vita, e l'organizzazione di nuove raccolte di materiale esistente \u00e8 stata portata avanti da altri studiosi molto tempo dopo la sua morte.\nIstruzione e carriera.\nRichard Cobb nacque a Frinton-on-Sea, in Inghilterra, durante la Prima guerra mondiale e pass\u00f2 l'infanzia a Royal Tunbridge Wells. Dopo gli studi presso la Shrewsbury School nello Shropshire, visit\u00f2 per la prima volta la Francia nel 1935.\nVi rimase per un anno e ne nacque una passione per quel Paese, la sua gente e la sua storia. Torn\u00f2 in Inghilterra per gli studi universitari presso il Merton College (college dell'Universit\u00e0 di Oxford) e ottenne il \"Bachelor of Arts\" (BA) in storia moderna nel 1939.\nFece il servizio militare nell'esercito britannico durante la seconda guerra mondiale.\nDopo il congedo, Cobb torn\u00f2 in Francia e vi rimase per altri nove anni.\nDurante questo periodo, Cobb affin\u00f2 il suo stile di analisi storica. Lavor\u00f2 a stretto contatto con gli storici francesi di formazione marxista Albert Soboul e George Rud\u00e9, spesso condividendo ricerche presso gli Archives nationales.\nImpossibilitato a ottenere la cittadinanza francese, Cobb torn\u00f2 in Inghilterra nel 1955 per una serie di lavori accademici. Insegn\u00f2 presso l'Universit\u00e0 di Aberystwyth e l'Universit\u00e0 di Leeds,\nprima di tornare definitivamente a Oxford, dove fu eletto docente al Balliol College nel 1962. Undici anni pi\u00f9 tardi, fu nominato professore di Storia Moderna dell'Universit\u00e0 di Oxford, ed ebbe un incarico con una borsa di studio presso il Worcester College.\nIn alcune delle sue ultime visite in Francia, nel 1971, Cobb tenne corsi di lezioni al Coll\u00e8ge de France.\nLe opere e la \"storia dal basso\".\nI lavori pubblicati di Cobb consistono principalmente in raccolte di saggi storici, di cui il pi\u00f9 celebre \u00e8 \"The Police and the People: French popular protest, 1789\u20131820\", pubblicato la prima volta nel 1970. Scrisse quasi tutti i suoi primi lavori storici in francese.\nCome Soboul e Rud\u00e9 (e un altro amico, l'anziano storico Georges Lefebvre), Cobb \u00e8 annoverato tra i progenitori della scuola di analisi storica, detta \"storia dal basso\". In generale era in sintonia con la loro storiografia marxista, ma l'approccio personale di Cobb evit\u00f2 sempre le presunzioni dottrinarie comuni ai suoi colleghi francesi.\nCobb ha completamente rifiutato qualsiasi identificazione con l'ideologia marxista.\nMentre gli scrittori marxisti erano pi\u00f9 concentrati su movimenti storici e tendenze, la visione di Cobb \u00e8 stata pi\u00f9 strettamente rivolta agli individui e ai loro singoli contributi.\nAncora pi\u00f9 interessante \u00e8 che gli individui a cui dedicava la sua attenzione non erano i protagonisti celebri: i suoi soggetti favoriti erano o la gente comune o individui anonimi di singolare profondit\u00e0. Cobb aveva \"un'identificazione intensa con le persone che subiscono, piuttosto che fare la storia\". Nei suoi libri e saggi, Cobb tesseva narrazioni avvincenti da dati grezzi: \"Il suo approccio \u00e8 quello del romanziere o pittore impressionista, che comunica, sempre con partecipazione e una totale assenza di solennit\u00e0, ci\u00f2 che la storia ha fatto alla gente comune e di come \u00e8 riuscita a sopravvivere ad essa\".\n\"The People's Armies\".\nAnche se le sue pubblicazioni sono per lo pi\u00f9 raccolte di saggi, l'opera pi\u00f9 famosa di Cobb \u00e8 una consolidata analisi in pi\u00f9 volumi - la massiccia e complessa \"Les Arm\u00e9es R\u00e9volutionnaires\", apparsa per la prima volta in Francia nel 1961. Pubblicato in inglese come \"The People's Armies\" nel 1987, il libro offre un esame sociale e politico dei civili armati \"r\u00e9volutionnaires\", compresi i \"f\u00e9d\u00e9r\u00e9s\" e numerosi altri paramilitari e irregolari. In particolare racconta le loro esperienze durante il Regime del Terrore in quello che \u00e8 ampiamente considerato un \"racconto magistrale\".\nParte di ci\u00f2 che separa Cobb da Soboul, Rud\u00e9 e altri marxisti tradizionali \u00e8 la sua opinione che il movimento popolare dietro la Rivoluzione era debole e fortemente frazionato. In \"The People's Armies\" spiega pi\u00f9 a fondo la sua opinione che le azioni e il corso finale della Rivoluzione non erano necessariamente rappresentativi della \"volont\u00e0 del popolo\", ma piuttosto sono stati inseriti nella storia da fazioni militanti relativamente piccole e da rilevanti personalit\u00e0.\nL'approccio di Cobb \u00e8 stato descritto come una combinazione di \"sfiducia nelle facili generalizzazioni e un apprezzamento entusiasta per l'arazzo variopinto delle singole azioni che compongono gli eventi passati\".\nAltre opere.\nUna raccolta di saggi del 1969 sulla Francia e la vita francese, \"A Second Identity\", Cobb ha fatto conoscere per la prima volta i suoi scritti al vasto pubblico. In una visione pi\u00f9 ampia, il libro intreccia dolorosamente molte delle sue esperienze personali con quelle dei partecipanti dimenticati degli eventi storici.\nNegli anni successivi, Cobb ha pubblicato diversi volumi di memorie e saggi di riflessioni, tra cui un resoconto appassionato della sua infanzia negli anni 1920 a Tunbridge Wells, \"Still Life\" (1983), che vinse il J. R. Ackerley Prize for Autobiography.\nA questo segu\u00ec \"People and Places\" ed \"A Classical Education\", entrambi pubblicati nel 1985; e \"Something To Hold on To\" (1988), in cui Cobb ricorda i suoi nonni e altri parenti in una forma molto personalizzata di \"storia dal basso\".\n\"A Classical Education\" \u00e8 un racconto rigorosamente lineare di Cobb. Tratto dai ricordi dei suoi anni di scuola, il libro narra la storia del compagno di classe Edward Ball che, all'et\u00e0 di vent'anni, fu accusato di aver ucciso la propria madre. \nDopo essere stato recluso quattordici anni nel Central Criminal Lunatic Asylum di Dublino, Ball and\u00f2 a Parigi per cercare Cobb. Confess\u00f2 la sua colpa al suo vecchio amico, ma spieg\u00f2 il suo comportamento con maggiori dettagli di quanto si era sentito di fare in tribunale. In modo compassionevole, Cobb racconta la \"grave provocazione\", che trascin\u00f2 Ball a una \"rabbia incontrollabile\".\nL'ultimo testo di Cobb \u00e8 stato il libro di memorie \"End of the Line\". Complet\u00f2 il manoscritto solo due giorni prima di morire e gli amici e la famiglia si occuparono della sua pubblicazione.\nNuove raccolte dei suoi vari scritti sono stati pubblicati dopo la sua morte, tra cui una collezione di corrispondenza personale, \"My Dear Hugh: Letters from Richard Cobb to Hugh Trevor-Roper and others\" (2011).\nVita privata.\nCobb era conosciuto come una persona di spirito, un burlone e un carattere in genere irriverente. Spesso trascorreva lunghe notti in bevute vivaci, soprattutto durante i suoi soggiorni a Parigi, e per tutta la sua vita ha mantenuto una reputazione per essere \"iconoclasta\" ed \"eccentrico\".\nIl tono ironico che Cobb cos\u00ec frequentemente ha impiegato nelle sue opere accademiche era sempre presente nella sua vita quotidiana.\nBurlone inveterato, ridimensionava anche la sua pi\u00f9 grande passione con frecciatine. Una citazione spesso attribuita a lui \u00e8 \"Paese meraviglioso la Francia... peccato per i francesi\".\nIl suo arguto umorismo concordava con i tratti di molti di quei personaggi minori delle sue opere storiografiche per i quali aveva una palese ammirazione: dopo che un collega storiografo gli disse che egli \"scrive, parla e pensa come un monello parigino\", Cobb lo defin\u00ec il pi\u00f9 grande complimento che avesse mai ricevuto.\nSi racconta anche che invit\u00f2 il suo amico, omicida della madre, Edward Ball ad una cena ufficiale al Balliol College e, facendolo sedere accanto ad un professore in pensione, glielo present\u00f2 dicendo: \"Il mio ospite \u00e8 molto interessato al sistema penale\".\nMorte ed eredit\u00e0.\nPer il successo accademico e letterario, Cobb \u00e8 stato nominato Comandante dell'Ordine dell'Impero Britannico nel 1978.\nSette anni pi\u00f9 tardi, in Francia, gli fu assegnato il titolo di Cavaliere della \"Legione d'Onore\".\nCobb mor\u00ec nella sua casa di Abingdon (Oxfordshire) il 15 gennaio 1996 all'et\u00e0 di 78 anni.\nSi era sposato una prima volta nel 1951 e aveva avuto un figlio. Dalla terza moglie, Margaret Tennant, sposata nel 1963, ebbe tre figli e una figlia.\nOltre a Soboul e Rud\u00e9, Cobb ha influenzato molti altri studiosi, tra cui il suo successore a Oxford Robert Gildea\ne gli storici Colin Lucas\ne Simon Schama.\nNon era, tuttavia, senza detrattori. Le opere di Cobb sono stati svalutate da alcuni studiosi come misantropiche, un uso del moderno cinismo applicato agli eventi del XVIII secolo: \"Perch\u00e9 il suo sguardo comprensivo non si estendeva dai mostri e gli opportunisti ai sinceri sostenitori, fin\u00ec, con tutta la ricchezza del suo lavoro, per mostrare solo un lato della Rivoluzione. Fece anche un po' di fatica a capire perch\u00e9 una rivoluzione scoppiava prima in un luogo\".\nAnche se controverso, Cobb \u00e8 generalmente considerato come uno scrittore di \"formidabile erudizione storica\", e le sue opere hanno un analogo fascino anche per gli studiosi di altre discipline come psicologia, sociologia e letteratura. Come spiega lo storico Robert Darnton, le opere riccamente dettagliate di Cobb sono pervase di \"una visione della condizione umana che trascende i limiti convenzionali delle opere di storia\".\nOpere.\nPubblicazioni postume.\nUna raccolta di documenti e di corrispondenza di Cobb (1941-1997) viene conservata alla Merton College Library di Oxford."}
{"id": "5219422", "revid": "594360", "url": "https://it.wikipedia.org/wiki?curid=5219422", "title": "Lee Tae-hyung (astronomo)", "text": "Laureatosi in chimica all'Universit\u00e0 di Seul nel 1987, ha successivamente conseguito il master in ingegneria nel 1993.\nIl Minor Planet Center gli accredita la scoperta dell'asteroide 23880 Tongil effettuata il 23 settembre 1998."}
{"id": "5219430", "revid": "3115", "url": "https://it.wikipedia.org/wiki?curid=5219430", "title": "Richard Charles Cobb", "text": ""}
{"id": "5219432", "revid": "1573940", "url": "https://it.wikipedia.org/wiki?curid=5219432", "title": "Laomenes", "text": "Laomenes \u00e8 un genere di gamberetti della famiglia Palaemonidae.\nDescrizione.\nSono gamberetti di piccola taglia, con livree mimetiche che si adattano alla colorazione degli organismi ospiti.\nBiologia.\nQuesti gamberetti vivono spesso in simbiosi con animali di taglia maggiore, perlopi\u00f9 celenterati o crinoidi.\nTassonomia.\nIl genere comprende le seguenti specie:"}
{"id": "5219434", "revid": "228587", "url": "https://it.wikipedia.org/wiki?curid=5219434", "title": "Green Onions", "text": ""}
{"id": "5219437", "revid": "124946303", "url": "https://it.wikipedia.org/wiki?curid=5219437", "title": "Edson Barboza", "text": "Combatte nella divisione dei pesi piuma per l'organizzazione statunitense UFC. In passato \u00e8 stato campione di categoria nelle promozioni Renaissance MMA e Ring of Combat.\nCaratteristiche tecniche.\nGrazie al suo forte background nel muay thai Barboza \u00e8 uno dei migliori striker della divisione, ed in particolare sono estremamente temute le sue tecniche di calcio, che sono tra le pi\u00f9 varie, veloci ed efficaci nel panorama delle MMA. Vanta anche un buon jiu jitsu brasiliano ma soprattutto un'ottima difesa dai takedown. Di contro il suo tallone d'achille sembra essere la boxe difensiva, in quanto nelle sue sconfitte spesso non \u00e8 riuscito a difendersi adeguatamente dalle combinazioni di pugni degli avversari.\nCarriera nelle arti marziali miste.\nInizi.\nPrima di iniziare a praticare MMA Barboza era un thaiboxer professionista con un record di 25 vittorie e 3 sconfitte, e vanta diversi successi a livello statale e nazionale in Brasile. Solo nel 2009 prese la decisione di praticare MMA trasferendosi in Florida ed entrando a far parte del team The Armory di Jupiter.\nDebutta in aprile con una vittoria per KO tecnico nella promozione Real FC, e prima della fine dell'anno vince e difende il titolo dei pesi leggeri dell'organizzazione Renaissance MMA sconfiggendo in entrambi i casi Lee King. Nel 2010 difende nuovamente il titolo Renaissance MMA e vince anche quello della promozione del New Jersey Ring of Combat mettendo KO il connazionale Marcelo Guidici per mezzo di ripetuti calci alle gambe.\nUltimate Fighting Championship.\nSul finire del 2010 viene messo sotto contratto dalla prestigiosa promozione UFC, al tempo la pi\u00f9 importante al mondo nel panorama delle MMA, e viene fatto esordire in novembre nell'evento \"UFC 123: Rampage vs. Machida\" contro un Mike Lullo che andava a sostituire l'indisponibile Darren Elkins: Barboza s'impose per la seconda volta consecutiva per KO tecnico per mezzo di low kick alle gambe dell'avversario. Data la sua spettacolare tecnica di striking l'UFC vide bene di abbinare Barboza contro altri kickboxer di buon livello: nel 2011 infatti affront\u00f2 prima Anthony Njokuani e poi Ross Pearson, vincendo entrambi gli incontri ai punti ed ottenendo in tutti e due i casi il riconoscimento \"Fight of the Night\".\nNel 2012 in un incontro in Brasile contro il britannico Terry Etim Barboza sfoder\u00f2 uno dei migliori highlight nella storia recente dell'UFC, ovvero il calcio girato rotante alla testa dell'avversario il quale fin\u00ec immediatamente KO: Barboza ricevette i riconoscimenti \"Fight of the Night\", \"Knockout of the Night\" e soprattutto il premio \"Knockout of the Year\" come miglior KO del 2012. Lo stesso anno avrebbe dovuto affrontare Evan Dunham, ma quest'ultimo s'infortun\u00f2 e venne sostituito dall'ex campione WEC Jamie Varner: Barboza venne sconfitto per la prima volta in carriera con un KO al primo round, e dimostr\u00f2 una certa fragilit\u00e0 nella difesa dai pugni una volta messo sotto pressione.\nIl 2013 fu un anno estremamente positivo e Barboza torn\u00f2 ad avvicinarsi alla top 10 della categoria grazie a tre vittorie consecutive contro Lucas Martins, Rafaello Oliveira e Danny Castillo: in particolare la vittoria per KO tecnico per mezzo di calci alle gambe contro Oliveira pass\u00f2 alla storia in quanto Barboza fu il primo atleta ad ottenere almeno due vittorie in UFC grazie a tale finalizzazione; inoltre contro Castillo Barboza si trov\u00f2 in grave difficolt\u00e0 nel primo round venendo steso da un pugno dell'avversario, ma si rifece dominando i successivi due round.\nNel 2014 arriv\u00f2 finalmente la sfida contro un top fighter assoluto in Donald Cerrone, anch'egli un thaiboxer: Barboza cadde per la seconda volta e ancora una volta fu fatale una pessima difesa dai pugni dell'avversario che stese il brasiliano e lo sottomise rapidamente. Barboza si rifece rapidamente con una spettacolare vittoria per KO contro Evan Dunham grazie ad uno dei suoi poderosi calci, e in novembre arriv\u00f2 una dominante vittoria contro il contendente numero 7 della divisione Bobby Green, vittoria che port\u00f2 Barboza ad essere un top 10 di categoria.\nNel febbraio del 2015 venne sconfitto a sorpresa dal numero 12 dei ranking Michael Johnson. Mentre a luglio sostituisce l'infortunato Anthony Pettis per affrontare Myles Jury; tuttavia, Jury sub\u00ec un infortunio e al suo posto venne inserito Paul Felder. Barbosa vinse per decisione unanime, in un incontro caratterizzato da moltissimi calci e pugni a girare da parte di entrambi gli atleti che ottennero il riconoscimento \"Fight of the Night\". A dicembre venne scelto come sostituto dell'infortunato Chabib Nurmagomedov, per affrontare Tony Ferguson. Il match fu molto combattuto ed entrambi i lottatori assunsero un atteggiamento molto aggressivo sia in piedi e sia al tappeto. Nel primo round Barboza si ritrov\u00f2 al tappeto dopo che il suo avversario improvvis\u00f2 un tentativo di sottomissione; in questa posizione i due cominciarono a scambiarsi alcuni colpi e durante questo frangente Ferguson colp\u00ec il volto di Barboza con un calcio mentre si trovavano ancora al tappeto, ci\u00f2 port\u00f2 l'arbitro a penalizzarlo con la detrazione di 1 punto. Nella seconda ripresa Barboza mise a segno svariati calci sia al corpo e sia alla testa, ma venne colpito con una devastate gomitata che gli procur\u00f2 un taglio sulla fronte. Barboza dopo un tentativo di portare al suolo l'avversario, venne chiuse nella d'arce choke e costretto a chiedere la resa. Entrambi ottennero il premio \"Fight of the Night\".\nIl 23 aprile 2016 dovette affrontare l'ex campione dei pesi leggeri UFC Anthony Pettis. Durante l'incontro, Barboza dimostr\u00f2 un ottimo controllo delle distanze, andando anche a segno con violenti calci bassi che procurarono un grosso ematoma all'interno coscia di Pettis. Dopo 15 minuti di match, Barboza ottenne la vittoria per decisione unanime. A luglio affront\u00f2 Gilbert Melendez. Barboza riusc\u00ec a mettere in serie difficolt\u00e0 il suo avversario, colpendolo ripetutamente alla gamba sinistro con potenti calci bassi; alla fine riusc\u00ec a trionfare per decisione unanime. Il 30 dicembre perde per decisione unanime contro Khabib Nurmagomedov."}
{"id": "5219438", "revid": "999533", "url": "https://it.wikipedia.org/wiki?curid=5219438", "title": "E-Prix di Putrajaya 2014", "text": "L'E-Prix di Putrajaya 2014 \u00e8 stato il secondo evento del campionato di Formula E 2014-2015 e ha visto la vittoria di Sam Bird.\nAspetti sportivi.\nCharles Pic, impegnato come riserva per la Lotus al GP di Abu Dhabi \u00e8 stato sostituito da Matthew Brabham. Ant\u00f3nio F\u00e9lix da Costa ha corso al volante del team Amlin Aguri dopo che in occasione della prima gara era stato sostituito da Takuma Sat\u014d.\nRisultati.\nQualifiche.\nNelle qualifiche si \u00e8 avuta la seguente situazione.\nGara.\nLa gara \u00e8 stata vinta da Sam Bird del team Virgin davanti a Lucas Di Grassi e S\u00e9bastien Buemi."}
{"id": "5219442", "revid": "2091899", "url": "https://it.wikipedia.org/wiki?curid=5219442", "title": "Eleutherocarpida", "text": "Le Eleutherocarpida sono un sottordine di cnidari Staurozoa comprendente meduse sessili peduncolate ottenute dalla modificazione dell'esombrella.\nIl sottordine Eleutherocarpida si distingue per l'assenza di \"claustrum\", un tessuto che divide transversalmente le quattro sacche gastriche nelle Cleistocarpida. Questi cnidari vivono in forma bentonica, sono litoranee ed epifitiche (cio\u00e8 ancorate alla vegetazione sommersa). L'ombrella caliciforme presenta 8 ciuffi marginali di tentacoli capitati ricchi di cnidociti e cellule mucipare tra le quali sono allocati i ropali.\nSistematica.\nLa classificazione tassonomica del sottordine \u00e8 poco chiara: da un lato il claustrum, la caratteristica peculiare che distingue le Eleutherocarpida dalle Cleistocarpida, sembra essere presente anche in altri ordini di stauromeduse ed \u00e8 quindi poco indicativa come riferimento per la sistematica. Le analisi genetiche sulle specie del sottordine sono molto scarse: infatti solamente alcune Lucernariidae sono state finora analizzate. Tale analisi suggerisce che le Eleutherocarpida non formino un clade e l'intera organizzazione tassonomica delle stauromeduse andrebbe rivista. \nLe Eleutherocarpida sono attualmente classificate in quattro famiglie secondo World Register of Marine Species e Integrated Taxonomic Information System (ITIS):"}
{"id": "5219443", "revid": "1305772", "url": "https://it.wikipedia.org/wiki?curid=5219443", "title": "Mimae", "text": "Le mimae in et\u00e0 romana erano attrici del mimo, l'equivalente delle soubrette d'avanspettacolo. Lo spettacolo con le \"mimae\" aveva spesso il ruolo di intermezzo o conclusivo di altri spettacoli. Scaltre e disinibite, mostravano i loro corpi sul palcoscenico e con altrettanta facilit\u00e0 li concedevano a facoltosi romani o a uomini di potere che venivano ad ammirarle a teatro. In questo modo, finch\u00e9 la loro bellezza glielo consentiva, cercavano di migliorare la loro condizione prossima alla miseria o di trovare un amante che le mantenesse come concubine.\nIn et\u00e0 romana le attrici avevano una vita difficile. Erano considerate delle \"infames\", e ci\u00f2 comportava la perdita dei propri diritti di cittadino. Dagli autori dell'epoca erano spesso chiamate \"meretrices\", alludendo al doppio ruolo di attrice-cortigiana. Su di loro pesava anche la mancanza di una tutela legale: erano esposte a stupri, violenze e soprusi senza potersi difendere. Lo stesso Cicerone, riferendosi allo stupro di gruppo di un'attrice nella cittadina di Atina, presso Roma, parla di un atto normale, del tutto irrilevante nella cittadina di provincia.\n\"Nudatio mimarum\".\nSecondo la tradizione durante i \"ludi florales\" l'esibizione si concludeva con la \"nudatio mimarum\".\nLattanzio ritiene che per l'occasione le \"mimae\" venivano sostituite da vere e proprie \"meretrices\".\nLattanzio, per\u00f2 scrive alcuni secoli dopo, in epoca in cui ormai si stava diffondendo il cristianesimo e i costumi erano mutati, \u00c8 stato osservato che i vestiti succinti e addirittura la nudit\u00e0, se pure avevano una forte valenza erotica, permetteva anche alle attrici una maggiore plasticit\u00e0 dei movimenti. In una occasione Catone, quando si accorse che per rispetto alla sua persona il popolo non richiedeva la \"nudatio mimarum\", si allontan\u00f2 dal teatro,\nma Marziale stigmatizz\u00f2 questo comportamento con i versi:"}
{"id": "5219453", "revid": "767487", "url": "https://it.wikipedia.org/wiki?curid=5219453", "title": "Pro Patria et Libertate Sezione Calcio 1969-1970", "text": "Questa voce raccoglie le informazioni riguardanti la Pro Patria et Libertate Sezione Calcio nelle competizioni ufficiali della stagione 1969-1970.\nStagione.\nNella stagione 1969-1970 la Pro Patria disputa il girone A del campionato di Serie C, un torneo a venti squadre, con 34 punti si piazza in tredicesima posizione. Il Novara con 57 punti vince il girone e sale in Serie B, secondo il Lecco con 53 punti. Retrocedono in Serie D il Marzotto di Vadagno, la Trevigliese e la Biellese.\nLa Pro Patria si trova costretta da esigenze economiche a cedere a squadre di Serie B i pezzi migliori della rosa della scorsa stagione, Michele Solbiati viene ceduto al Como, Luciano Re Cecconi al Foggia, il portiere Romano Cazzaniga viene ceduto al Monza. Per sostituirli vengono messi a disposizione del confermato Mister Carlo Regalia alcuni giocatori di categoria quali Ettore Frigerio, Adriano Nocentini, Sergio Aspesi, Vittorio Panucci, Andrea Verdelli e Giacomo Perego, ma alla fine i conti non tornano e la squadra bustocca scivola sul fondo della classifica. A fine novembre un burrascoso derby in trasferta con il Legnano finito sul campo in parit\u00e0 (1-1) viene assegnato (0-2) dal Giudice Sportivo ai tigrotti, per incidenti dopo un calcio di rigore realizzato da Giorgio Gambazza. Al termine di una stagione complicata si riesce comunque a raggiungere l'obiettivo della salvezza, ma arrivano anche le dimissioni del presidente Enrico Candiani, per un decennio alla guida della societ\u00e0, giustificate da motivi strettamente personali."}
{"id": "5219454", "revid": "104458", "url": "https://it.wikipedia.org/wiki?curid=5219454", "title": "Antica Anzio", "text": ""}
{"id": "5219469", "revid": "767487", "url": "https://it.wikipedia.org/wiki?curid=5219469", "title": "In the Wild West (film 1910)", "text": "In the Wild West \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 29 luglio 1910."}
{"id": "5219473", "revid": "729019", "url": "https://it.wikipedia.org/wiki?curid=5219473", "title": "Origine (mima)", "text": "Origine o anche Origena era una cacciatrice di eredit\u00e0, indicata da Servio Mario Onorato come una delle tre donne dello spettacolo pi\u00f9 famose nella storia di Roma, insieme ad Arbuscola e Licoride.\nDi lei si sa che fece perdere la testa a Marseo, un giovane ragazzo di una famiglia romana ricchissima che dilapid\u00f2 totalmente il suo patrimonio. Fu Orazio a dircelo, precisando che Marseo le don\u00f2 fondo e casa paterna. In pratica tutto per un romano. "}
{"id": "5219475", "revid": "3115", "url": "https://it.wikipedia.org/wiki?curid=5219475", "title": "Afrodite tipo Louvre-Napoli", "text": "L'Afrodite\" \"Louvre-Napoli\" era una statua greca attribuita allo scultore Callimaco e datata alla fine del V secolo a.C., nota da numerose copie o rielaborazioni della scultura romana. Il tipo scultoreo \u00e8 citato anche come \"Afrodite del Fr\u00e9jus\" o come \"Venere Genitrice\"\".\nL'originale poteva essere in bronzo secondo alcuni studiosi o in marmo secondo altri. \u00c8 stato supposto che possa essere identificato con un simulacro di culto che Callimaco avrebbe realizzato per un tempio di Corinto o dell'agor\u00e0 di Atene o ancora di Trezene (Afrodite \"Nymphia\", citata da Pausania). Afrodite \u00e8 raffigurata in piedi coperta da una lunga veste, ma con spalla e seno sinistri scoperti. Nella mano sinistra tiene racchiusa una mela, forse il pomo d'oro di Paride: in tal caso sarebbe da interpretare come un'Afrodite vincitrice (della gara di bellezza tra le dee). Il tipo statuario \u00e8 stato interpretato anche come un'Afrodite protettrice delle spose nel giorno delle nozze.\nLa figura si ispira a modelli policletei per il ritmo contrapposto delle braccia e delle gambe (poggia sulla gamba sinistra tesa, con la destra piegata e leggermente pi\u00f9 indietro, e leva in alto il braccio destro). Il corpo \u00e8 rivestito da un panneggio sottile e aderente, quasi trasparente, che richiama effetti delle sculture fidiache del Partenone, con pieghe lineari e nitide.\nPrincipali repliche.\nA partire dal IV secolo a.C. la statua originale ispir\u00f2 nuove creazioni con varianti e trasformazioni. Dalla prima met\u00e0 del I secolo a.C. fu replicata da figurine in terracotta.\nSi \u00e8 supposto che l'Afrodite di Callimaco possa aver ispirato la Venere Genitrice, opera dello scultore Arcesilao (\"Arkesilas\"), commissionata da Cesare come simulacro di culto nel tempio della dea al Foro di Cesare. Per l'importanza nella propaganda imperiale di questa scultura furono realizzate numerose copie nel corso della prima et\u00e0 imperiale. Altre copie sono ascrivibili in particolare all'epoca adrianea, in seguito alla devozione dell'imperatrice Sabina per Venere Genitrice.\nLe copie conosciute sono state suddivise in tre gruppi: nel primo la dea ha la spalla e il seno sinistro scoperto, come nell'originale; nel secondo il petto \u00e8 coperto (si tratta di una variante romana utilizzata con teste ritratto anche di imperatrici); il terzo consiste in elaborazioni e varianti derivate dal modello originale.\nIl tipo \u00e8 conosciuto come \"Louvre-Napoli\" per le due copie \"capostipiti\" (le pi\u00f9 vicine all'originale, che nella storia degli studi hanno permesso l'identificazione del tipo), conservate nel Museo del Louvre a Parigi e nel Museo archeologico nazionale di Napoli. "}
{"id": "5219476", "revid": "830939", "url": "https://it.wikipedia.org/wiki?curid=5219476", "title": "Giuseppe Guglielmi", "text": "Biografia.\nNato a Bari, dopo essersi trasferito a Roma, dove si \u00e8 laureato in Lettere e filosofia con una tesi su Francesco Petrarca scrittore in latino, ha lavorato alla BBC di Londra dal 1957. Si \u00e8 quindi trasferito a Bologna, dove \u00e8 stato il direttore del Consorzio provinciale per il servizio della pubblica lettura e del prestito e, dal 1974 ha fondato e diretto l'Istituto per i beni artistici, culturali e naturali della Regione Emilia-Romagna, la cui biblioteca porta il suo nome. Ha inoltre collaborato con Andrea Emiliani e Pier Luigi Cervellati alla politica culturale della Regione.\nHa tradotto diverse opere letterarie dal francese, tra i quali Louis-Ferdinand C\u00e9line, Raymond Queneau, Andr\u00e9 Gide, Jean Thibaudeau, ma anche saggi, per esempio di Gilles Deleuze, Henri Focillon e Jean Starobinski e altri libri, soprattutto per Il Mulino di Bologna e l'Einaudi di Torino.\nHa inoltre raccolto alcune poesie in \"Essere e non avere\" (1955), in \"Panglosse\" (1967) e in \"Ipsometire\" (1980), oltre che su alcune antologie legate al Gruppo 63, collaborando a riviste come \"Il Verri\", \"Il Caff\u00e8\" e \"Rendiconti\".\nA lui \u00e8 intitolata la mediateca regionale di Palazzo Leoni a Bologna."}
{"id": "5219477", "revid": "4477", "url": "https://it.wikipedia.org/wiki?curid=5219477", "title": "Centro velico Caprera", "text": ""}
{"id": "5219481", "revid": "767487", "url": "https://it.wikipedia.org/wiki?curid=5219481", "title": "A Cowboy for Love", "text": "A Cowboy for Love \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 27 settembre 1910."}
{"id": "5219485", "revid": "182396", "url": "https://it.wikipedia.org/wiki?curid=5219485", "title": "Cronologia della seconda guerra romano-punica", "text": ""}
{"id": "5219489", "revid": "182396", "url": "https://it.wikipedia.org/wiki?curid=5219489", "title": "Fonti e storiografia sulla seconda guerra romano-punica", "text": ""}
{"id": "5219491", "revid": "3732", "url": "https://it.wikipedia.org/wiki?curid=5219491", "title": "Luigi Orsini", "text": "Biografia.\nNasce a Imola in una famiglia di condizione agiata, che gli consente di effettuare studi superiori. Frequenta il Regio Liceo Ginnasio Torricelli di Faenza, poi s'iscrive all'Universit\u00e0 di Bologna. Qui conosce Giovanni Pascoli e Giosu\u00e8 Carducci, massimi ispiratori della sua vocazione letteraria. Si laurea in giurisprudenza (novembre 1900), ma decide di dedicarsi alla letteratura. Nel 1907 inizia l'attivit\u00e0 di scrittore di libretti d'opera, che gli porta un buon successo. Nel 1911 ottiene la cattedra, gi\u00e0 di Emilio Praga e di Giuseppe Giacosa, di Letteratura poetica e drammatica al Conservatorio di Milano, che tiene fino al 1939. Nel 1933 vince con la lirica \"Humilis ardeo\" il \u201cLauro d'oro\u201d alla prima Accademia nazionale di poesia tenuta a Milano. \nOrsini ha collaborato con importanti giornali: \"Il Popolo d'Italia\", \"Il Resto del Carlino\", \"Il Regime fascista\", \"L'Illustrazione Italiana\". \u00c8 stato anche fondatore, con l'amico Gaetano Gasperoni, di una rivista di studi storici locali: \"La Romagna nella storia, nelle lettere e nelle arti\" (gennaio 1904). Nonostante la lunga permanenza a Milano, Orsini rest\u00f2 sempre molto legato alla sua terra di origine. I versi dedicati alla citt\u00e0 natale nel \"Carme a la Romagna\" sono stati per vari decenni l'emblema d'Imola:\n\"E tu l\u00e9vati incontro a la ventura/\"\n\"Imola, da' tuoi cento orti fecondi/\"\n\"Come da un dolce bagno di frescura!\"\nIl 26 marzo 1938, Luigi Orsini, Gian Luigi Poggiali e Rezio Buscaroli (padre di Piero), fondarono l'\u00abAssociazione per Imola Storico-Artistica\u00bb (AISA), istituzione culturale tuttora operante nel territorio imolese. Ad essa aderirono personalit\u00e0 come Giacomo Dal Monte Casoni, i conti Pasolini, Alessandretti, Serristori-Tozzoni ed altri. Primo presidente fu lo stesso Luigi Orsini.\nLuigi Orsini \u00e8 nipote di Felice Orsini, autore del fallito attentato a Napoleone III nel 1858.\nOpere.\nOltre a numerose opere, Orsini ha lasciato una copiosa quantit\u00e0 di lettere e di memorie. Il materiale \u00e8 stato riordinato nell'\u00abArchivio Orsini\u00bb, oggi conservato nella Biblioteca comunale. Le opere di Orsini sono le seguenti:\nLibretti e testi teatrali.\nLuigi Orsini fu un fecondo autore di libretti d'opera: ne scrisse 56. Tra i pi\u00f9 noti:"}
{"id": "5219492", "revid": "3831", "url": "https://it.wikipedia.org/wiki?curid=5219492", "title": "Venere Genitrice (scultura)", "text": ""}
{"id": "5219494", "revid": "161273", "url": "https://it.wikipedia.org/wiki?curid=5219494", "title": "Marseo", "text": ""}
{"id": "5219496", "revid": "3831", "url": "https://it.wikipedia.org/wiki?curid=5219496", "title": "Afrodite del Fr\u00e9jus", "text": ""}
{"id": "5219501", "revid": "648716", "url": "https://it.wikipedia.org/wiki?curid=5219501", "title": "Osage (fiume)", "text": "L'Osage \u00e8 un fiume del Missouri negli Stati Uniti, affluente di destra del fiume Missouri, lungo 444\u00a0km (276 miglia).\nIl corso del fiume.\nIl fiume \u00e8 formato dalla confluenza del Marais des Cygnes e del Little Osage presso la citt\u00e0 di Nevada nella zona centro-orientale del Missouri. Secondo alcuni riferimenti il Marais des Cygnes viene considerato parte integrante dell'Osage di cui costituirebbe il tratto iniziale. In questo caso la lunghezza del fiume sarebbe di 793 Km (493 miglia).\nNella parte iniziale il fiume scorre in direzione est attraversando la zona settentrionale dell'Altopiano d'Ozark. Il suo corso \u00e8 soggetto a due sbarramenti. Il primo si trova presso Warsaw, nella contea di Benton, e forma il lago artificiale di Truman. Il secondo sbarramento \u00e8 costituito dalla diga di Bagnell, presso Lakeside nella contea di Miller, che forma il lago degli Ozarks. Successivamente il fiume scorre in direzione nord-est fino ad incontrare il Missouri in cui confluisce presso Osage City a circa 24\u00a0km a est di Jefferson City.\nLa portata media misurata vicino a St Thomas nella Contea di Cole, riferita al periodo 1931-1996 \u00e8 di /s. Il dato varia fra un minimo di /s nel mese di agosto, ad un massimo di /s nel mese di maggio.\nI principali affluenti dell'Osage sono:"}
{"id": "5219518", "revid": "287204", "url": "https://it.wikipedia.org/wiki?curid=5219518", "title": "Gaio Ummidio Durmio Quadrato", "text": "Biografia.\nOrigini famigliari.\nGaio Ummidio Durmio Quadrato nacque nel 12 a.C.. Apparteneva alla \"gens Ummidia\", una famiglia originaria di \"Casinum\", nel \"Latium\", da poco entrata a far parte del patriziato romano. Tuttavia il secondo \"nomen\" Durmio, potrebbe riferirsi al fatto che fosse stato adottato dalla \"gens\"; in questo caso, suo patre potrebbe identificarsi con \"Marcus Durmius\", un triumviro monetale il cui nome appare su una moneta del 19 a.C..\nInizio della carriera politica.\nInizi\u00f2 la sua carriera politica come oratore nei dibattiti giudiziari, per poi giungere nel 14 alla questura, magistratura che gli consentiva l'accesso al Senato, divenendo uno dei questori imperiali di Augusto, con il compito di rappresentare l'imperatore in Senato, riscuotere le imposte per conto dello Stato (\"praefectus aerarii Xvir stlitibus iudicandis\") e talvolta presiedere alle commissioni per il censimento delle province.\nCarriera sotto Tiberio.\nAlla morte di Augusto, il 19 agosto del 14, Ummidio Quadrato assist\u00e9 di persona alla presa del potere del suo erede e successore Tiberio, sotto il cui regno inizia un rapido \"cursus honorum\": edile curule nel 16 o 17, pretore nel 18 e poi \"legatus Augusti pro praetore\" in Lusitania (nel 19?). Quadrato ottenne infine il consolato nel 37, anno della morte di Tiberio e dell'ascesa al trono di Caligola. Lo storico Ronald Syme ipotizza che possa essere caduto in disgrazia presso il secondo imperatore di Roma. Dopo il 37 ottenne anche il proconsolato a Cipro e il \"quindecemvirato sacris faciundis\".\nGovernatore della Siria.\nNominato dall'imperatore Claudio governatore in \"Illyricum\" e poi nel 51 in Siria, Quadrato dovette fin dall'inizio risolvere numerosi problemi che si stavano verificando nella sua provincia. Infatti il procuratore della Giudea, Ventidio Cumano, non aveva saputo risolvere un tumulto scoppiato tra Giudei e Samaritani, esprimendosi a favore di questi ultimi; i Giudei, allora, per ritorsione si sollevarono contro le truppe romane acquartierate nel territorio e uccisero alcuni soldati. Vista la situazione esplosiva che si era creata a causa dell'inettitudine di Cumano, Quadrato nel 52 mosse da Antiochia verso la Samaria, chiamato dalle stesse fazioni in conflitto. Giunto a Lidda, il governatore fece crocifiggere tutti gli istigatori della rivolta contro Roma, poi incontr\u00f2 i delegati dei Giudei (tra i quali figuravano il sommo sacerdote Anania e il comandante della guardie del Tempio di Gerusalemme Anano) e dei Samaritani, ascoltandone le perorazioni, inviando questi, Cumano e il tribuno Celere nella capitale affinch\u00e9 si discolpassero di fronte al tribunale imperiale presieduta da Claudio in persona. L'esito fu favorevole ai Giudei: i delegati samaritani vennero messi a morte, Celere venne condotto a Gerusalemme per essere esposto al pubblico ludibrio e poi ucciso, mentre Cumano fu destituito ed esiliato per la sua incompetenza come governatore: al suo posto fu nominato il liberto Antonio Felice, fratello di Pallante, ministro di Claudio, su richiesta del nuovo sommo sacerdote Jonathan. Infine Quadrato, temendo una nuova sollevazione del popolo ebraico, si rec\u00f2 a Gerusalemme, trovando la citt\u00e0 pacifica e dedita alla celebrazione della Pasqua ebraica; fatto ci\u00f2, rientr\u00f2 ad Antiochia di Siria. Dopo la morte di Claudio, avvenuta nel 54, Ummidio Quadrato fu riconfermato governatore dal successore Nerone, morendo per\u00f2 mentre era in carica, nel 60. Al suo posto venne scelto il generale Corbulone, che stava conducendo una campagna in Armenia contro i Parti."}
{"id": "5219523", "revid": "729019", "url": "https://it.wikipedia.org/wiki?curid=5219523", "title": "Unione Sportiva Rovereto 1969-1970", "text": "Questa voce raccoglie le informazioni riguardanti l'Unione Sportiva Rovereto nelle competizioni ufficiali della stagione 1969-1970."}
{"id": "5219554", "revid": "1305772", "url": "https://it.wikipedia.org/wiki?curid=5219554", "title": "When We Dance", "text": "When We Dance \u00e8 un singolo di Sting. Si tratta di uno degli inediti della raccolta \"\" del 1994. La canzone \u00e8 stata inoltre successivamente inclusa tra i pezzi della raccolta \"The Very Best of Sting &amp; The Police\" e nell'album live \"...All This Time\".\nLa canzone \u00e8 stata nominata ai Grammy Awards del 1996 nella categoria Miglior interpretazione vocale maschile, perdendo in favore di \"Kiss from a Rose\" di Seal.\nNel 2011, la canzone \u00e8 stata reinterpretata da Sting insieme alla Royal Philharmonic Orchestra per l'album \"Symphonicities\".\nVideo musicale.\nPer la canzone \u00e8 stato realizzato un video musicale diretto da Howard Greenhaulgh e girato con la tecnica del blue screen."}
{"id": "5219555", "revid": "28592", "url": "https://it.wikipedia.org/wiki?curid=5219555", "title": "Montegualtieri (Cermignano)", "text": ""}
{"id": "5219559", "revid": "1456895", "url": "https://it.wikipedia.org/wiki?curid=5219559", "title": "Nguyen Ngoc Truong Son", "text": "Ha ottenuto la terza norma di Grande maestro in dicembre 2004, all'et\u00e0 di 14 anni, 9 mesi e 22 giorni, tra i pi\u00f9 giovani di sempre. Ha raggiunto il suo massimo rating FIDE nel mese di novembre 2011 con 2665 punti Elo.\nVita privata.\n\u00c8 sposato con la scacchista vietnamita Pham Le Thao Nguyen."}
{"id": "5219564", "revid": "76963", "url": "https://it.wikipedia.org/wiki?curid=5219564", "title": "Michael Esper", "text": ""}
{"id": "5219565", "revid": "1442080", "url": "https://it.wikipedia.org/wiki?curid=5219565", "title": "Evelyn Baring, I conte di Cromer", "text": "Biografia.\nEra il nono figlio di Henry Baring, e della sua seconda moglie, Cecilia Anne Windham. La famiglia Baring discendeva da John (nato Johan) Baring, emigrato dalla Germania nel 1717. Il figlio di John, Sir Francis, \u00e8 stato il fondatore della \"Barings Bank\". Henry era il terzo figlio di Sir Francis. Quando mor\u00ec nel 1848, Evelyn aveva 7 anni e fu mandato in collegio.\nCarriera.\nQuando aveva 14 anni, entr\u00f2 nella Royal Military Academy, diplomandosi a 17 anni con il grado di un tenente della Royal Artillery e venne inviato sull'isola di Corf\u00f9.\nMentre era a Corf\u00f9, Baring divenne consapevole della sua mancanza di istruzione e inizi\u00f2 a studiare il greco e l'italiano. Nel 1862, accett\u00f2 una posizione come aiutante di campo di Sir Henry Storks, Lord Alto Commissario delle Isole Ionie. Questa posizione si \u00e8 conclusa nel 1864, con l'annessione di Corf\u00f9 alla Grecia. Pi\u00f9 tardi nel 1864, Storks fu nominato governatore di Malta, sempre impiegando Baring come aiutante di campo. L'anno successivo Baring accompagnato Storks in Giamaica, dove Storks guid\u00f2 l'inchiesta ufficiale sulla rivolta di Morant Bay. Nel 1868, Baring entr\u00f2 a far parte dello Staff College. In seguito lavor\u00f2 per due anni nel Ministero della Guerra, contribuendo all'attuazione delle riforme post Guerra di Crimea.\nSiccome non trovava di suo gradimento una carriera militare, Baring and\u00f2 in India nel 1872 come segretario privato di suo cugino Lord Northbrook, vicer\u00e9 d'India, e rapidamente scopr\u00ec di avere un talento per l'amministrazione. Con le dimissioni di Northbrook nel 1876, Baring ritorn\u00f2 in Inghilterra. Nello stesso anno fu promosso a maggiore.\nRegolatore Generale in Egitto.\nQuando Baring arriv\u00f2 in Egitto nel 1877, le finanze del paese erano nel caos. Isma'il Pasha, aveva preso in prestito milioni di sterline da finanzieri europei per i progetti per costruire il Canale di Suez, il suo uso personale, e per coprire carenze fiscali persistenti. Le sue finanze derivavano dal denaro ottenuto dall'industria del cotone egiziano, che fior\u00ec durante il guerra civile americana. Ma dopo la guerra, siccome il cotone americano entr\u00f2 nei mercati europei, ancora una volta, il prezzo del cotone egiziano scese drasticamente.\nIn un primo momento, Isma'il tent\u00f2 di chiedere al parlamento di raccogliere pi\u00f9 soldi tramite un aumento delle tasse, ma il parlamento respinse tale proposta, perch\u00e9 era costituito principalmente da grandi proprietari terrieri, che erano stati leggermente tassati. In preda alla disperazione, Isma'il si rivolse alle potenze europee per aiutarlo a risolvere i suoi problemi finanziari. Dopo alcune trattative il Dual Control venne istituito, per cui vennero nominati un francese e un regolatore britannico per sorvegliare le finanze dell'Egitto.\nRicoprendo tale carica, Baring ebbe un enorme successo nel servire gli interessi britannici.\nConsole Generale d'Egitto.\nLa Rivolta di \u02bfOr\u0101b\u012b, guidata da A\u1e25mad \u02bfOr\u0101b\u012b, mise in pericolo il Chedivato. Dopo il successivo intervento da parte dei britannici ad Alessandria (del 1882 Guerra anglo-egiziano), Baring torn\u00f2 dall'India in Egitto come Console generale. Le richieste di Baring di ritirare le truppe furono ostacolate dalla protesta dell'opinione pubblica britannica, quando nel 1881 rivolta del Mahdi Muhammad Ahmad e la conseguente Guerra mahdista causarono le successive sconfitte e le morti del colonnello William Hicks e del generale \nPrimo atto di Baring come console generale \u00e8 stato quello di approvare la relazione Dufferin, che in sostanza cre\u00f2 un parlamento senza potere. Stabil\u00ec un nuovo principio guida per l'Egitto conosciuta come la Dottrina Granville (dal nome del ministro degli esteri, Lord Granville). La dottrina ha consentito a Baring e altri funzionari britannici di licenziare i ministri egiziani che si sono rifiutati di accettare le direttive britanniche. Sotto Baring, i funzionari britannici vennero messi in ministeri chiave. In sostanza, il governo era una facciata dove i funzionari britannici tenevano il potere. L'esercito egiziano, che Baring considerava del tutto inaffidabile a causa dei suoi precedenti ammutinamenti contro il Chedivato, era stato sciolto e fu organizzato un nuovo esercito con linee britanniche. Con una gestione attenta (e spesso avara) del bilancio, oltre alla promozione di progetti di irrigazione, port\u00f2 una notevole prosperit\u00e0 economica in Egitto.\nMatrimoni.\nPrimo Matrimonio.\nSpos\u00f2, il 28 giugno 1876, Ethel Errington (decesso 16 ottobre 1898), figlia di Sir Rowland Errington, XI Baronetto. Ebbero due figli: \nSecondo Matrimonio.\nSpos\u00f2, il 22 ottobre 1901, Lady Katherine Thynne (22 luglio 1865-4 marzo 1933), figlia di John Thynne, IV marchese di Bath. Ebbero un figlio:\nMorte.\nBaring torn\u00f2 in Gran Bretagna all'et\u00e0 di 66 anni, e pass\u00f2 un anno per riacquistare la sua salute. Nel 1908, pubblic\u00f2 un libro, in due volumi, \"Modern Egypt\", una narrazione di eventi in Egitto e Sudan dal 1876. Nel 1910 pubblic\u00f2 \"Ancient and Modern Imperialism\", un confronto autorevole tra l'impero romano e inglese. Nel 1915, in seguito alla deposizione di Abbas II, Baring fu libero di pubblicare le sue impressioni su di lui.\nAmante dei classici, Baring sapeva leggere e parlava greco, latino, italiano, francese e turco, ma non prese mai la briga di imparare l'arabo (la lingua delle classi inferiori in Egitto).\nBaring era attivo in politica. Dopo essere stato creato conte di Cromer nel 1892, Baring aveva il diritto di sedere nella Camera dei lord. Si un\u00ec l'ala di libero scambio del partito unionista. Era un leader della causa anti-suffragette, che serv\u00ec come presidente della Men's League for Opposing Woman Suffrage (1908, 1910-1912) e per National League for Opposing Woman Suffrage. Nel 1916, \u00e8 stato nominato alla Commissione Dardanelli, ma mor\u00ec il 29 gennaio 1917."}
{"id": "5219568", "revid": "305330", "url": "https://it.wikipedia.org/wiki?curid=5219568", "title": "Prima guerra romano-punica", "text": ""}
{"id": "5219573", "revid": "767487", "url": "https://it.wikipedia.org/wiki?curid=5219573", "title": "Chiara Paroni", "text": "Carriera.\nClub.\nChiara Paroni ha iniziato a giocare a calcio all'et\u00e0 di sei anni nelle file dell'Esperia 97, squadra di calcio maschile di Mortegliano. A 13 anni \u00e8 passata alle giovanili del Chiasiellis, squadra con la quale disputa i campionati Under-14 (Giovanissime) per passare in seguito alla formazione Primavera.\nAll'et\u00e0 di 17 anni, con le biancazzurre, ha fatto il suo esordio in Serie A nella stagione 2007-2008, totalizzando 11 presenze e un gol. Ha contribuito, segnando il suo secondo gol stagionale, alla salvezza della squadra friulana, quando, l'11 maggio 2008 a Longarone, \u00e8 entrata negli ultimi minuti della partita spareggio dei play-out giocata contro il Trento per determinare la retrocessione alla Serie A2 di una delle due squadre per la stagione successiva, match vinto dal Chiasiellis 4-2.\nRimasta tre campionati al Chiasiellis, al termine della stagione di Serie A 2009-2010 ha deciso di affrontare una nuova avventura accettando la proposta del Graphistudio Pordenone, societ\u00e0 che a quel tempo militava in Serie A2 e stava cercando di rinforzare la propria rosa per puntare alla promozione alla massima serie. Con la nuova maglia ha atteso il termine della stagione 2011-2012 per tornare a giocare in Serie A.\nNell'estate 2015 ha lasciato il Pordenone, appena retrocesso in Serie B, per passare al Tavagnacco, con cui alla prima stagione in giallobu ha collezionato 15 presenze e 1 goal in campionato."}
{"id": "5219574", "revid": "287204", "url": "https://it.wikipedia.org/wiki?curid=5219574", "title": "Shanklish", "text": "Lo shanklish () \u00e8 un formaggio mediorientale di latte vaccino o ovino.\nCaratteristiche.\nLo Shanklish si presenta in forma sferica, in palle di diametro diverso completamente ricoperte di erbe essiccate.\nIn Egitto lo si produce a partire da una variet\u00e0 locale di yogurt.\nUtilizzo.\nSi serve sgretolato e mescolato con pomodoro a dadini, cipolla tagliata sottile (meglio se fresca) e prezzemolo, condito con olio. Pu\u00f2 anche essere usato come ingrediente per insalate ed \u00e8 apprezzato per il suo sapore pungente e intenso."}
{"id": "5219575", "revid": "88812", "url": "https://it.wikipedia.org/wiki?curid=5219575", "title": "Publio Volumnio Eutrapelo", "text": ""}
{"id": "5219585", "revid": "599013", "url": "https://it.wikipedia.org/wiki?curid=5219585", "title": "Samaje Perine", "text": " \u00c8 il detentore il record della NCAA Division I FBS di yard corse una singola partita, 427, stabilito contro Kansas nel 2014 quando militava negli Oklahoma Sooners.\nPrimi anni.\nPerine frequent\u00f2 la Hendrickson High School nella Contea di Travis, in Texas. Nella sua ultima stagione corse 1.492 yard e 12 touchdown mentre nella precedente ne aveva fatte registrare 1.993 con 16 touchdown. Classificato dal noto sito Rivals.com come un prospetto a quattro stelle, nel marzo 2013 si accord\u00f2 con l'Universit\u00e0 dell'Oklahoma per giocare nel college football.\nCarriera universitaria.\nPerine trov\u00f2 immediatamente spazio nella sua prima stagione da true freshman nel 2014. Nella sua prima gara in carriera corse 77 yard su 13 tentativi con un touchdown. Nella quarta ne corse 242 yard su 34 possessi con quattro touchdown. Corse nuovamente oltre 200 yard il 15 novembre, guadagnandone 213 con tre touchdowns contro Texas Tech. La settimana successiva stabil\u00ec il record NCAA correndo 427 yard su 34 tentativi assieme a cinque touchdown nella vittoria contro Kansas. Il precedente primato era stato stabilito con 408 da Melvin Gordon solo una settimana prima, il quale aveva superato quello di LaDainian Tomlinson che resisteva da 19 anni. La sua stagione si chiuse 1.713 yard corse su 263 possessi e 21 touchdown.\nNello Sugar Bowl 2017, alla fine della sua terza stagione, Perine batt\u00e9 il record di Billy Sims per yard corse in carriera coi Sooners stabilito tra il 1976 e 1979.\nCarriera professionistica.\nWashington Redskins.\nPerine fu scelto nel corso del quarto giro (114\u00ba assoluto) del Draft NFL 2017 dai Washington Redskins. Debutt\u00f2 come professionista subentrando nella gara del primo turno contro i Philadelphia Eagles. Il primo touchdown lo segn\u00f2 su ricezione nella settimana 6 contro i San Francisco 49ers. Nell'undicesimo turno disput\u00f2 la miglior prova stagionale correndo 117 yard e segnando il primo touchdown su corsa contro i New Orleans Saints. Quattro giorni dopo, con i running back titolari Rob Kelley e Chris Thompson infortunati, guid\u00f2 nuovamente la squadra con 100 yard corse nella vittoria sui Dallas Cowboys il Giorno del Ringraziamento.\nCincinnati Bengals.\nIl 1\u00ba settembre 2019 Perine firm\u00f2 con i Cincinnati Bengals."}
{"id": "5219602", "revid": "110157", "url": "https://it.wikipedia.org/wiki?curid=5219602", "title": "Back to Back (Booker T. &amp; the MG's)", "text": "Back to Back \u00e8 un album live a nome di The Mar-Keys e Booker T. &amp; the M.G.'s, pubblicato dalla Stax Records nell'agosto del 1967. Il disco fu registrato dal vivo nel marzo 1967 all\"'Olympia\" di Parigi (Francia)."}
{"id": "5219603", "revid": "44876", "url": "https://it.wikipedia.org/wiki?curid=5219603", "title": "Seregno Foot-Ball Club 1969-1970", "text": "Questa voce raccoglie le informazioni riguardanti il Seregno Foot-Ball Club nelle competizioni ufficiali della stagione 1969-1970."}
{"id": "5219605", "revid": "1442080", "url": "https://it.wikipedia.org/wiki?curid=5219605", "title": "Film polacchi proposti per l'Oscar al miglior film straniero", "text": "A partire dal 1964 alcuni film polacchi sono stati candidati al Premio Oscar nella categoria miglior film straniero.\nLa Polonia ha vinto in totale 1 statuetta nel 2015 per il film \"Ida\" di Pawe\u0142 Pawlikowski, e ha avuto 10 nomination: di queste la prima risale al 1964, con il film \"Il coltello nell'acqua\" di Roman Pola\u0144ski e quattro sono dovute a film di Andrzej Wajda i cui film sono stati proposti all'Academy per ben nove volte."}
{"id": "5219607", "revid": "1347902", "url": "https://it.wikipedia.org/wiki?curid=5219607", "title": "Fronte della Patria Vietnamita", "text": "Il Fronte della Patria Vietnamita (Mat Tran Qu\u1ed1c Vi\u1ec7t Nam) \u00e8 una coalizione di partiti politici vietnamiti fondata nel 1977 e formata dal Partito Comunista del Vietnam; fino al 1988 ad essa aderivano altres\u00ec il Partito Democratico del Vietnam e il Partito Socialista del Vietnam."}
{"id": "5219610", "revid": "599013", "url": "https://it.wikipedia.org/wiki?curid=5219610", "title": "Tiffany Welford", "text": "Carriera.\nNel corso della sua carriera ha vinto un titolo ITF di singolare e uno di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare all'Australian Open nel 2005.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "5219615", "revid": "125171888", "url": "https://it.wikipedia.org/wiki?curid=5219615", "title": "Scuola romana dei fumetti", "text": "La Scuola romana dei fumetti, nota anche con l'acronimo SRF, \u00e8 una scuola privata artistica con sede unica a Roma. L'offerta formativa copre i seguenti settori: fumetto, disegno, illustrazione, storyboard, cartoni animati, grafica, sceneggiatura.\nStoria.\nLa Scuola romana dei fumetti nasce a Roma nel 1993, per opera di un gruppo di autori, Giancarlo Caracuzzo, Paolo Morales, Massimo Rotundo, Stefano Santarelli e Massimo Vincenti, professionisti noti nel panorama del fumetto, dell'illustrazione e del cinema italiano ed internazionale.\nLa Scuola, che ottiene l'apprezzamento dell'editore Sergio Bonelli , propone una didattica innovativa che fonda il proprio metodo sulla miscela tra metodo accademico, sperimentazione e \u201cbottega\u201d d'arte.\nCollaborano con la struttura autori che lavorano per realt\u00e0 professionali nazionali e internazionali come Sergio Bonelli Editore, Walt Disney USA, Panini Disney, Dupuis, Editions Gl\u00e9nat, Les Humano\u00efdes Associ\u00e9s, Marvel USA, Mondadori Editore, RAI. Nel corso degli anni la Scuola Romana dei Fumetti associa alcuni dei propri ex allievi, affermatisi nei diversi ambiti professionali sia in Italia che all'estero e che diventano parte integrante della direzione didattica della Scuola. Si tratta di Claudio Bruni, Stefano Caselli, Simone Gabrielli, Carlo Labieni, Arianna Rea e Alessandro Ruggieri.\nDidattica.\nL'offerta formativa della Scuola romana dei fumetti comprende gli ambiti disciplinari legati alle arti visive e in particolare al disegno e al racconto per immagini. Le materie affrontate dai corsi sono: fumetto, disegno dal vero, anatomia, prospettiva, character design, costume design, concept art, sketch art, tecniche di inchiostrazione, tecniche pittoriche, illustrazione, storyboard, regia, sceneggiatura, cartoni animati, colorazione digitale, modellato, grafica.\nI corsi sono diretti a diverse fasce di et\u00e0, a partire dai 9 anni.\nMostre.\nIl Centre belge de la bande dessin\u00e9e dedica alla Scuola romana dei fumetti una grande mostra dal 14 ottobre 1997 al 18 gennaio 1998, esponendo tavole originali di docenti e migliori allievi. Segue poi la mostra su \u201cPinocchio\u201d, voluta dall'Istituto italiano di cultura in Canada ed esposta Toronto, a Kingston e a Roma nel 2004. Nel febbraio 2014 si inaugura la mostra \u201c20 Anni di Scuola Romana dei Fumetti: Gli Autori in Mostra\u201d presso la CArt Gallery di Roma.\nAttivit\u00e0 editoriali.\nSotto la direzione artistica di Rotundo, Santarelli e Vincenti, nel 1993 la Scuola Romana dei Fumetti realizza l'opera in 24 volumi \"I Grandi Miti Greci a Fumetti di Luciano De Crescenzo\" edita da Mondadori/De Agostini. \nCon Claudio \u201cGreg\u201d Gregori e Pasquale \u201cLillo\u201d Petrolo la Scuola realizza la rivista \"Latte e i Suoi Derivati\", in edicola nel 1997 e pubblicata da SRF/Play Press. \nNel 1998 la Scuola pubblica \"28 Centimetri\" di Massimo Rotundo e nel 1999 il volume a fumetti \"Sergio\" di Claudio \u201cGreg\u201d Gregori.\nOgni anno, inoltre, vengono pubblicate riviste contenitore con i lavori degli allievi e autori ospiti sulle copertine.\nNel 2020 viene pubblicato il volume \"In Casa\", edito da Ultra Edizioni che raccoglie oltre 30 fumetti scritti e illustrati da insegnanti e da allievi.\nCartoni animati.\nLa Scuola ha collaborato anche ad attivit\u00e0 legate alla produzione di cartoni animati. Nel 2001 Stefano Santarelli e Massimo Vincenti hanno scritto le sceneggiature di alcuni episodi del cartone animato \"Sandokan \u2013 La Tigre Ruggisce Ancora\", prodotto dalla RAI. \nNel 2011 la Scuola realizza il serial in cartoni animati \"Ulisse. Il mio nome \u00e8 Nessuno\" prodotto dalla RAI, che ottiene il premio Kineo/Diamanti, come miglior serie animata, al Festival del Cinema di Venezia 2012."}
{"id": "5219616", "revid": "599013", "url": "https://it.wikipedia.org/wiki?curid=5219616", "title": "Orinale", "text": "L'orinale, urinale o volgarmente pappagallo, \u00e8 un apparecchio sanitario specifico per la minzione, solitamente a uso maschile, ma disponibile anche in versione femminile, gli orinali pi\u00f9 famosi sono il vaso da notte e il pappagallo, la padella oltre all'urina pu\u00f2 essere utilizzata per le feci.\nDescrizione.\nGli orinali possono essere realizzati in vari materiali, dai pi\u00f9 moderni quali materiali plastici e carta (versioni monouso), all'acciaio inox (in disuso), ceramica dei vasi da notte e vetro (materiale non pi\u00f9 utilizzato), inoltre possono essere realizzati in modo differente a seconda dell'utilizzo, generalmente per un uso orizzontale (sdraiato) si usano le padelle e la maggior parte dei pappagalli, per un uso verticale (in piedi) si usano alcuni pappagalli e vasi da notte."}
{"id": "5219618", "revid": "188323", "url": "https://it.wikipedia.org/wiki?curid=5219618", "title": "Urinale", "text": ""}
{"id": "5219632", "revid": "110157", "url": "https://it.wikipedia.org/wiki?curid=5219632", "title": "Partito Democratico del Vietnam", "text": "il Partito Democratico del Vietnam (vietnamita: \u0110\u1ea3ng D\u00e2n ch\u1ee7 Vi\u1ec7t Nam) \u00e8 stato un partito politico vietnamita fondato il 30 dicembre 1944 e sciolto il 20 gennaio 1988, membro dapprima del governo della Repubblica Democratica del Vietnam e dal 1976 della Repubblica Socialista del Vietnam e membro della coalizione di partiti vietnamiti del Fronte della Patria Vietnamita, il partito considerava suo obbiettivo quello di rappresentare la piccola borghesia e gli intellettuali vietnamiti. Nel governo del Vietnam era il secondo partito \"non Comunista\" insieme al Partito Socialista del Vietnam."}
{"id": "5219635", "revid": "109436321", "url": "https://it.wikipedia.org/wiki?curid=5219635", "title": "Zs\u00f3fia Gubacsi", "text": "Biografia.\nFiglia di due albergatori, Mihaly e Julianna, ha sempre vissuto a Budapest.\nCarriera.\nTennista a suo agio su tutte le superfici, in carriera ha vinto un titolo WTA in singolo (il Grand Prix SAR La Princesse Lalla Meryem 2001) pi\u00f9 6 titoli ITF di singolare e 8 di doppio. \nNei tornei del Grande Slam ha ottenuto i suoi migliori risultati raggiungendo il terzo turno nel singolare all'Open di Francia nel 2001.\nNel 2003 si \u00e8 issata alla posizione numero 73 del ranking mondiale. \nIn Fed Cup ha disputato 25 incontri, vincendone 12. \nRitiratasi nel 2007, ha aperto un'accademia di tennis.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5219636", "revid": "767487", "url": "https://it.wikipedia.org/wiki?curid=5219636", "title": "Harerun", "text": " \u00e8 la mascotte dell'Agenzia Meteorologica Giapponese.\nIl nome deriva dalla parola giapponese , che indica \"bel tempo\". Harerun \u00e8 stato progettato inserendo gli elementi di sole, nuvole e precipitazioni. La mascotte tiene in mano un bastone verde come preghiera per un mondo di pace senza disastri."}
{"id": "5219637", "revid": "125314266", "url": "https://it.wikipedia.org/wiki?curid=5219637", "title": "Saratoga (New York)", "text": "Saratoga \u00e8 una citt\u00e0 statunitense dello stato di New York, sita nell'omonima contea. Essa si trova sul confine orientale della contea, ad est di Saratoga Springs, ed \u00e8 contornata dall'omonimo lago e dal fiume Hudson.\nEtimologia.\nIl nome \u00e8 la corruzione di una parola della lingua Mohawk, che si riferiva ad una zona di caccia a cavallo del fiume Hudson; secondo una fonte sconosciuta, esso deriverebbe da \"Se-rach-ta-gue\", che significa \"la zona collinosa del tranquillo fiume\", che i coloni olandesi trasformarono in \"Sarachtoge\", ma, secondo la linguista Marianne Mithun, deriverebbe invece da \"sharat\u00f3:ken\", che significa \"dove ti sei procurato una vescica sul tallone\". Un'ulteriore versione sull'origine del nome lo vorrebbe proveniente da \"Saraghtogo\"\nStoria.\nIl primo insediamento risale al XVII secolo come \"Fort Saratoga\". Il territorio circostante divenne subito oggetto di scontro tra le forze coloniali britanniche e quelle francesi ed il villaggio cos\u00ec denominato (successivamente denominato Schuylerville) venne distrutto dai francesi nel 1745 durante la guerra di re Giorgio.\nSaratoga era in origine un distretto della contea di Albany, che si estendeva da nord del fiume Mohawk al Northumberland, comprese le terre su entrambe le rive del fiume Hudson; nel 1775 vi erano col\u00e0 tre distretti: Ballstown, Halfmoon e Saratoga.\nEssa \u00e8 ben nota come la localit\u00e0 ove il generale britannico John Burgoyne si arrese al generale Horatio Gates, dell'Esercito continentale, al termine delle battaglie di Saratoga, il 17 ottobre 1777, spesso citate come un momento di svolta nello sviluppo della guerra d'indipendenza americana. Gran parte degli scontri armati ebbero in effetti luogo nella citt\u00e0 di Stillwater, a sud, ma negli ultimi sette giorni i combattimenti e la successiva resa ebbero luogo a Saratoga (Schuylerville).\nNel 1788 fu approvata una legge che riorganizzava il territorio con citt\u00e0 al posto dei distretti e Stillwater nacque dal distretto di Saratoga, creando quattro citt\u00e0 in quella che divenne la contea di Saratoga. Le quattro \"citt\u00e0 madri\" si divisero successivamente in 19 citt\u00e0. La citt\u00e0 originale di Saratoga comprendeva le attuali citt\u00e0 di Easton, Northumberland, Moreau, Wilton, parti di Greenfield e Corinth, e la citt\u00e0 di Saratoga Springs.\nLa prima \"perdita\" di territorio ebbe luogo nel 1789 con la citt\u00e0 di Easton (ora nella Contea di Washington). Nel 1798 le citt\u00e0 di Corinth, Greenfield, Northumberland, Moreau, e Wilton sorsero dalla citt\u00e0 di Saratoga. Nel 1805 una stretta striscia di territorio, nella parte sud-ovest di Saratoga, fu scorporata da quest'ultima ed annessa alla citt\u00e0 di Malta. Nel 1819 si form\u00f2, con la rimanente parte occidentale di Saratoga, la citt\u00e0 di Saratoga Springs."}
{"id": "5219641", "revid": "916580", "url": "https://it.wikipedia.org/wiki?curid=5219641", "title": "Callanthias paradisaeus", "text": ""}
{"id": "5219645", "revid": "2209726", "url": "https://it.wikipedia.org/wiki?curid=5219645", "title": "Live at the Grand Opera House Belfast", "text": "Live at the Grand Opera House Belfast \u00e8 il secondo album dal vivo del cantautore britannico Van Morrison, pubblicato nel 1984.\nTracce.\nTutte le tracce sono di Van Morrison tranne dove indicato."}
{"id": "5219646", "revid": "305330", "url": "https://it.wikipedia.org/wiki?curid=5219646", "title": "Terza guerra romano-punica", "text": ""}
{"id": "5219648", "revid": "767487", "url": "https://it.wikipedia.org/wiki?curid=5219648", "title": "A Cattle Rustler's Daughter", "text": "A Cattle Rustler's Daughter \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 23 settembre 1910."}
{"id": "5219651", "revid": "767487", "url": "https://it.wikipedia.org/wiki?curid=5219651", "title": "For a Western Girl", "text": "For a Western Girl \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina di 279 metri - usc\u00ec nelle sale cinematografiche statunitensi il 16 settembre 1910. La Western Import Company lo distribu\u00ec nel Regno Unito in una versione ridotta di 164,3 metri il 19 giugno 1912."}
{"id": "5219652", "revid": "86599", "url": "https://it.wikipedia.org/wiki?curid=5219652", "title": "221516 Bergen-Enkheim", "text": "221516 Bergen-Enkheim \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 1,9227399\u00a0UA e da un'eccentricit\u00e0 di 0,1145300, inclinata di 17,91784\u00b0 rispetto all'eclittica.\nL'asteroide \u00e8 dedicato al Bergen-Enkheim, distretto locale (Ortsbezirk) della citt\u00e0 tedesca di Francoforte sul Meno."}
{"id": "5219653", "revid": "2209726", "url": "https://it.wikipedia.org/wiki?curid=5219653", "title": "A Sense of Wonder", "text": "A Sense of Wonder \u00e8 il quindicesimo album discografico in studio del cantautore britannico Van Morrison, pubblicato nel 1985.\nTracce.\nTutte le tracce sono di Van Morrison tranne dove indicato.\nSide 1\nSide 2"}
{"id": "5219657", "revid": "547034", "url": "https://it.wikipedia.org/wiki?curid=5219657", "title": "James Coblentz", "text": ""}
{"id": "5219659", "revid": "2209726", "url": "https://it.wikipedia.org/wiki?curid=5219659", "title": "No Guru, No Method, No Teacher", "text": "No Guru, No Method, No Teacher \u00e8 il sedicesimo album discografico in studio del cantautore britannico Van Morrison, pubblicato nel 1986. Per molti critici l'ultimo vero capolavoro di Van Morrison. Contiene uno dei brani pi\u00f9 importanti della sua carriera, il manifesto filosofico-spirituale \"In The Garden\", un palese ritorno alle atmosfere del leggendario \"Astral Weeks\".\nTracce.\nTutte le tracce sono di Van Morrison.\nSide 1\nSide 2"}
{"id": "5219669", "revid": "767487", "url": "https://it.wikipedia.org/wiki?curid=5219669", "title": "A Cowboy's Matrimonial Tangle", "text": "A Cowboy's Matrimonial Tangle \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 13 settembre 1910."}
{"id": "5219670", "revid": "2209726", "url": "https://it.wikipedia.org/wiki?curid=5219670", "title": "Poetic Champions Compose", "text": "Poetic Champions Compose \u00e8 il diciassettesimo album discografico in studio del cantautore britannico Van Morrison, pubblicato nel 1987.\nTracce.\nTutte le tracce sono di Van Morrison tranne dove indicato.\nSide 1\nSide 2"}
{"id": "5219673", "revid": "2091899", "url": "https://it.wikipedia.org/wiki?curid=5219673", "title": "Gomma gellano", "text": "La gomma gellano \u00e8 un tipo di gomma prodotta dallo \"Sphingomonas elodea\", ed ottenuta per via industriale per coltura del batterio in processi di fermentazione su larga scala.\nL'Europa ne ha permesso l'utilizzo come additivo alimentare addensante con la sigla di E418 e il suo utilizzo \u00e8 stato riconfermato nel 2018.\nLa gomma gellano \u00e8 un polimero non ramificato formato dalla ripetizione di un tetrasaccaride: glucosio-ramnosio-glucosio-acido glucuronico. Le unit\u00e0 monosaccaridiche possono essere ripetute fino a mezzo milione di volte.\nLe catene polimeriche formano una doppia elica l'una attorno all'altra e gelificano in seguito a raffreddamento in presenza di cationi. I cationi bivalenti, come il calcio, si associano a gruppi carbonilici dei residui dell'acido glucuronico legando fra loro diverse porzioni delle catene ed originando dei gel.\nNote.\nRicerca ulteriore https://www.microbiologyresearch.org/docserver/fulltext/micro/141/9/mic-141-9-2339.pdf?expires=1598949351&amp;id=id&amp;accname=guest&amp;checksum=82E6B82E0A089AB92A92E02D43F986BA"}
{"id": "5219676", "revid": "599013", "url": "https://it.wikipedia.org/wiki?curid=5219676", "title": "Western Justice", "text": ""}
{"id": "5219678", "revid": "69297374", "url": "https://it.wikipedia.org/wiki?curid=5219678", "title": "Michael G. Hagerty", "text": ""}
{"id": "5219679", "revid": "2209726", "url": "https://it.wikipedia.org/wiki?curid=5219679", "title": "Irish Heartbeat", "text": "Irish Heartbeat \u00e8 il diciottesimo album discografico in studio del cantautore britannico Van Morrison, pubblicato nel 1988.\nIl disco.\nL'album \u00e8 stato registrato presso i Windmill Lane Studios di Dublino in collaborazione con il produttore Paddy Moloney e il gruppo The Chieftains.\nEsso consiste di otto canti della tradizione irlandese/celtica e alcune canzoni gi\u00e0 edite di Morrison riadattate e riproposte. \nTracce.\nSide 1\nSide 2"}
{"id": "5219680", "revid": "119818709", "url": "https://it.wikipedia.org/wiki?curid=5219680", "title": "Adachitoka", "text": " \u00e8 il nome d'arte di una coppia di fumettiste giapponesi composta da\n La prima si occupa dell'illustrazione dei personaggi mentre la seconda del background."}
{"id": "5219684", "revid": "110157", "url": "https://it.wikipedia.org/wiki?curid=5219684", "title": "Chiesa di San Giacomo (Nughedu Santa Vittoria)", "text": "La chiesa di San Giacomo \u00e8 un luogo di culto ubicato nel centro storico di Nughedu Santa Vittoria, piccolo abitato ai margini del Barigadu, regione storica della Sardegna centrale. Edificata e consacrata al culto cattolico, anticamente compresa nella diocesi del Barigadu fa oggi parte dell'arcidiocesi di Oristano. \u00c8 sede dell'omonima parrocchia.\nL'epigrafe un tempo collocata nel coro e oggi scomparsa \"PROCVRANTE GREGORIO PLASSA HOC OPVS PERFECTVM FVIT ANNO A NATIVITATE DOMINI M. DC. XXXIIII\" , riportata dal presbitero Vittorio Angius, indicava la data del 1634, quando procuratore era Gregorio Plassa, come anno di fine lavori con ogni probabilit\u00e0 della parte interna della chiesa. Tale data si trova incisa anche nella chiave di volta del presbiterio. Al 1674, numero inciso nel timpano del portale, risalirebbe invece la conclusione della parte esterna dell'edificio.\nDescrizione.\nLa chiesa \u00e8 stata edificata in conci di trachite a vista e, rialzata rispetto al piano stradale, \u00e8 preceduta da due brevi scalinate. La facciata comprende un ampio portale tardomanieristico con arco a tutto sesto, sovrastato da un timpano curvilineo spezzato che poggia su semicolonne. Poco sopra un cornicione di mezzeria, composto di vari elementi ornamentali in rilievo, divide in due ordini il prospetto che, ancora pi\u00f9 sopra, in asse al portale presenta un grande rosone ornato di dentelli. La facciata si conclude con un coronamento piatto arricchito di merlature a tridente poste ai lati della croce litica che si trova in posizione centrale. Sul lato sinistro, non in aderenza all'edificio, \u00e8 presente un piccolo campaniletto.\nL'interno presenta un'aula a navata unica sorretta da archi a sesto acuto e cappelle laterali voltate a botte. Il vano presbiteriale, a pianta quadrata, risulta pi\u00f9 stretto e basso rispetto al resto dell'edificio col quale si raccorda attraverso alcuni scalini."}
{"id": "5219686", "revid": "1305772", "url": "https://it.wikipedia.org/wiki?curid=5219686", "title": "Doin' Our Thing", "text": "Doin' Our Thing \u00e8 un album degli Booker T. &amp; the M.G.'s, pubblicato dalla Stax Records nel marzo del 1968.\nClassifica.\nAlbum"}
{"id": "5219689", "revid": "729019", "url": "https://it.wikipedia.org/wiki?curid=5219689", "title": "Craterolophus", "text": "Craterolophidae () \u00e8 una famiglia monogenerica di cnidari Staurozoa comprendente il genus Craterolophus (). Sono meduse sessili peduncolate; i membri di questa famiglia si distinguono dagli altri cleistocarpidi per essere prive di tentacoli primari periradiali e interradiali e per l'assenza di muscoli longitudinali nel peduncolo.\nSistematica.\nLe Craterolophidae includono il genus \"Craterolophus\" e due specie riconosciute secondo il World Register of Marine Species:\nLa specie \"C. tethys\" () \u00e8 un sinonimo di \"C. convolvulus\"."}
{"id": "5219690", "revid": "580", "url": "https://it.wikipedia.org/wiki?curid=5219690", "title": "Craterolophidae", "text": ""}
{"id": "5219692", "revid": "657000", "url": "https://it.wikipedia.org/wiki?curid=5219692", "title": "Z/X", "text": "Z/X, anche noto come \"Z/X Zillions of Enemy X\", \u00e8 un gioco di carte collezionabili giapponese coprodotto da Nippon Ichi e Broccoli. Un adattamento manga ha iniziato la serializzazione sul \"V Jump\" di Sh\u016beisha nel settembre 2012. Un videogioco per PlayStation 3, intitolato , \u00e8 stato pubblicato il 23 maggio 2013. Un adattamento anime dal titolo \"Z/X Ignition\", prodotto da Telecom Animation Film, \u00e8 stato trasmesso in Giappone tra il 9 gennaio e il 3 aprile 2014. Un secondo anime ispirato alla serie \u00e8 stato annunciato nel 2015.\nTrama.\nLa storia \u00e8 ambientata in un futuro non troppo lontano nel quale improvvisamente sulla Terra compaiono cinque \"buchi neri\", portali di mondi paralleli dai quali escono in breve tempo creature e abitanti di altri mondi, in realt\u00e0 provenienti dalla Terra nel futuro di diverse linee temporali. Gli invasori presto iniziano a combattersi a vicenda per la supremazia, lotta a cui dovranno unirsi anche gli abitanti del presente per la loro sopravvivenza.\nMedia.\nManga.\nUn adattamento manga di Karegashi Tsuchiya ha iniziato la serializzazione sulla rivista \"V Jump\" di Sh\u016beisha nel settembre 2012. Il primo volume \"tank\u014dbon\" \u00e8 stato pubblicato il 4 luglio 2013 e al 3 luglio 2015 ne sono stati messi in vendita in tutto sei.\nAnime.\nUna serie televisiva anime, prodotta da Telecom Animation Film e diretta da Y\u016bji Yamaguchi, \u00e8 andata in onda dal 9 gennaio al 4 aprile 2014. Le sigle di apertura e chiusura sono rispettivamente \"Ex\uff1aFuturize\" di Y\u014dko Hikasa e di Yurika End\u014d. In varie parti del mondo gli episodi sono stati trasmessi in streaming in simulcast da Crunchyroll."}
{"id": "5219693", "revid": "305330", "url": "https://it.wikipedia.org/wiki?curid=5219693", "title": "Guerre romano-puniche", "text": ""}
{"id": "5219695", "revid": "767487", "url": "https://it.wikipedia.org/wiki?curid=5219695", "title": "Lista di asteroidi (221001-222000)", "text": "Di seguito una lista di asteroidi dal numero 221001 al 222000 con data di scoperta e scopritore."}
{"id": "5219698", "revid": "28592", "url": "https://it.wikipedia.org/wiki?curid=5219698", "title": "Vescovi di Tulle", "text": ""}
{"id": "5219700", "revid": "119014776", "url": "https://it.wikipedia.org/wiki?curid=5219700", "title": "Proiezione azimutale equivalente di Lambert", "text": "La proiezione azimutale equivalente di Lambert \u00e8 una proiezione cartografica mediante la quale una qualunque sfera viene rappresentata su di un disco. Essa conserva le aree in ogni parte della sfera, mentre non riproduce fedelmente gli angoli. Prende il nome dal matematico svizzero Johann Heinrich Lambert, che la formul\u00f2 nel 1772.\nLa proiezione azimutale di Lambert \u00e8 utilizzata in cartografia. Per esempio l'Agenzia europea dell'ambiente ne raccomanda l'uso per le analisi statistiche.\nDefinizione.\nPer descrivere la proiezione azimutale di Lambert bisogna immaginare un piano tangente la sfera nel punto S. Chiamiamo P un qualsiasi altro punto sulla superficie della sfera che non sia l'antipodo di S, e d la distanza fra S e P in uno spazio tridimensionale (cio\u00e8 non la distanza sulla superficie sferica). Allora la proiezione di P sul piano sar\u00e0 rappresentata dal punto P\u2032 che disposto alla distanza d sul piano dal punto S.\nPer essere pi\u00f9 precisi si prende l'unico cerchio che abbia centro in S, passi attraverso P e sia perpendicolare al piano di proiezione. Esso interseca il piano in due punti; sia P\u2032 quello pi\u00f9 vicino aP. Questo \u00e8 la proiezione di P sul piano. Casi particolari sono quelli di S che \u00e8 proiezione di se stesso (lungo un cerchio di raggio 0) e quello dell'antipodo di S, che \u00e8 escluso dalla proiezione, perch\u00e9 il cerchio richiesto non \u00e8 unico. Questo punto \u00e8 rappresentato dall'intera circonferenza che delimita la carta geografica.\nPer enunciare le formule delle funzioni che definiscono la proiezione azimutale di Lambert, consideriamo la proiezione con centro in \"S\" = (0, 0, -1) sulla sfera unitaria, che \u00e8 l'insieme dei punti (\"x\", \"y\", \"z\") in uno spazio tridimensionale formula_1 tale che\"x\"2 + \"y\"2 + \"z\"2 = 1. In un sistema di riferimento cartesiano in cui siano formula_2 le coordinate sulla sfera e formula_3 quelle sul piano, la proiezione ed il suo inverso saranno espresse con le funzioni:\nEsprimendo in un sistema di riferimento sferico in cui siano formula_6 le coordinate sulla sfera (con formula_7 lo zenit e formula_8 l'azimut) e in un sistema di coordinate polari formula_9 le coordinate sul disco, la carta geografica ed il suo inverso saranno espresse dalle funzioni:\nIndicando, infine, in un sistema di coordinate cilindriche formula_12 i punti sulla sfera e in coordinate polari formula_9 quelli sul piano, la carta ed il suo inverso saranno espresse dalle funzioni:\nLa proiezione pu\u00f2 avere centro in altri punti ed essere definita per sfere con raggio diverso da 1, utilizzando formule simili."}
{"id": "5219710", "revid": "2209726", "url": "https://it.wikipedia.org/wiki?curid=5219710", "title": "Avalon Sunset", "text": "Avalon Sunset \u00e8 il diciannovesimo album discografico in studio del cantautore britannico Van Morrison, pubblicato nel 1989.\nIl disco.\nL'album \u00e8 stato registrato in diverse localit\u00e0 ossia Londra e Bath. Il titolo si riferisce ad Avalon, mitica localit\u00e0 di Re Art\u00f9.\nNel disco si segnala la prima apparizione con Morrison di Georgie Fame, che suona l'organo e provvede ai cori. I due artisti intraprendono quindi un sodalizio artistico che proseguir\u00e0 negli anni '90."}
{"id": "5219721", "revid": "83531", "url": "https://it.wikipedia.org/wiki?curid=5219721", "title": "Salvatore Bellafiore", "text": "Carriera politica.\nDi professione medico e primario dell'Ospedale San Biagio di Marsala, \u00e8 eletto Consigliere Provinciale nel 1970 nella Lista del Partito Socialista Italiano e rieletto successivamente nella Lista del Partito Socialdemocratico nel 1975 e 1980. Dal 1970 al 1971 \u00e8 assessore alla Provincia Regionale di Trapani con la delega alla Solidariet\u00e0 Sociale, e dal 25 luglio 1975 al 28 agosto 1980 \u00e8 assessore alla Igiene e Sanit\u00e0. \nCandidato pi\u00f9 volte al Senato nel collegio Trapani -Marsala, senza tuttavia essere mai eletto, entra in parlamento nel 1985 per sostituire il Senatore Francesco Parrino, deceduto durante il mandato, sino alla fine della Legislatura."}
{"id": "5219725", "revid": "1543377", "url": "https://it.wikipedia.org/wiki?curid=5219725", "title": "Jole De Cillia", "text": "Biografia.\nJole De Cillia nacque nel 1921 ad Ampezzo in una famiglia operaia; per motivi di lavoro la sua famiglia emigr\u00f2 nel 1924 in Francia dove la ragazza frequent\u00f2 tutte le scuole fino a diplomarsi come infermiera. Lo scoppio della seconda guerra mondiale costrinse i De Cillia a rientrare in Italia ove Jole trov\u00f2 lavoro come infermiera presso l'ospedale di Udine dove, nel 1942, conobbe la partigiana Fidalma Garosi detta \"Gianna\" che con l'aiuto di un gruppo antifascista, era impegnata a sottrarre medicinali dall'ospedale per aiutare la resistenza slovena. Dopo aver collaborato con l'amica, Jole decise di fornire maggior contributo alla lotta, unendosi a un gruppo di partigiani garibaldini che operavano nelle zone di montagna presso Canebola, frazione di Faedis. Inizialmente impegnata nell'assistenza sanitaria dei feriti, Jole continu\u00f2 ad operare come staffetta fino a quando, nel 1944, un membro dei GAP infiltratosi presso il comando tedesco di Udine, avvis\u00f2 la ragazza e l'amica Fidalma che le SS erano a conoscenza delle loro attivit\u00e0 partigiane e che la migliore soluzione sarebbe stata quella di fuggire in montagna.\nJole continu\u00f2 in clandestinit\u00e0 le attivit\u00e0 di propaganda e di resistenza nel Gruppo Brigate Garibaldi comandato da Giannino Bosi detto \"Battisti\" con il quale la ragazza si era nel frattempo fidanzata. Giannino Bosi era stato ferito a un ginocchio e non riusciva a camminare bene e, quando a causa di una controffensiva il Gruppo partigiano fu incalzato dai tedeschi, si rifugi\u00f2 nel paese di Palcoda nel frattempo abbandonato dagli abitanti. Battisti ordin\u00f2 che Jole e i compagni lo lasciassero solo, affinch\u00e9 potessero arretrare in zone sicure, ma non fu obbedito. Quando il battaglione \"Valanga\" della X MAS li trov\u00f2, sia Jole che Giannino si difesero strenuamente fino a quando, vistisi oramai soverchiati dal nemico, si suicidarono entrambi morendo uno vicino all'altra all'alba del 9 dicembre 1944.\nNel 1957 le fu conferita postuma la medaglia d'argento al Valor Militare alla memoria."}
{"id": "5219728", "revid": "767487", "url": "https://it.wikipedia.org/wiki?curid=5219728", "title": "Western Justice (film 1910 Balshofer)", "text": "Western Justice \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 6 settembre 1910."}
{"id": "5219729", "revid": "2110845", "url": "https://it.wikipedia.org/wiki?curid=5219729", "title": "Fred Lamond", "text": "Oltre che nella wicca, rimase coinvolto in numerose iniziative e organizzazioni del movimento neopagano moderno e ader\u00ec al movimento promovente la pacifica convivenza tra tutte le religioni del mondo. Scrisse alcuni saggi sulla teologia e la storia della wicca.\nBiografia.\nFred Lamond nacque in Gran Bretagna da genitori inglesi. Quando aveva appena due anni, i genitori si separarono e fu quindi cresciuto dalla nonna materna, di origine ebraica, che, dopo lo scoppio della seconda guerra mondiale, lo port\u00f2 a vivere in Svizzera, uno dei pochi paesi europei rimasti neutrali.\nLa nonna, di mentalit\u00e0 piuttosto aperta, lo fece studiare in un collegio cristiano, non tanto perch\u00e9 volesse orientarlo verso questa religione, ma perch\u00e9 riteneva che una persona europea ben istruita dovesse avere comunque questo \"background \"culturale, lasciandolo comunque libero di scegliere autonomamente quale religione seguire.\nLamond in seguito afferm\u00f2 che, pur ammirando Ges\u00f9 Cristo, non lo ritenne superiore a molte altre figure esemplari nella storia dell'umanit\u00e0, come Budda, Socrate o Confucio. Ritornato in Inghilterra, complet\u00f2 comunque i propri studi in una scuola anglicana. In quel periodo comprese che il suo pensiero non era in accordo con il cristianesimo e cess\u00f2 di definirsi cristiano.\nSuccessivamente si iscrisse all'Universit\u00e0 di Cambridge, dove ader\u00ec al movimento per il federalismo europeo e a iniziative pacifiste. Nel 1954 a 23 anni, cominciando una relazione con una ragazza, ebbe la sua prima esperienza di tipo mistico con ci\u00f2 che egli definisce la \u201cGrande Dea\u201d, inteso come l'eterno femminino (in particolare identificato da lui nell'archetipo di Afrodite). Ebbe inoltre le prime esperienze di sincronicit\u00e0.\nDopo queste prime esperienze cos\u00ec sconvolgenti e la sua adesione a una visione panteistica della vita, Lamond si interess\u00f2 al neopaganesimo e, tra altri libri, lesse \"Witchcraft Today\" di Gerald Gardner. Lamond gli scrisse, ottenendo l'invito a un incontro. In seguito fu iniziato nella Bricket Wood coven nel 1957, diventandone uno dei primi membri e probabilmente l'unico attualmente ancora in vita.\nNel 1959 incontr\u00f2 la sua futura prima moglie Gillian: i due si sposarono l'anno seguente, con il rito di \"handfasting\" celebrato da Lois Bourne, l'alta sacerdotessa della coven. Lo storico Ronald Hutton sottolinea che il loro fu il primo esempio conosciuto di nozze wiccan celebrate in pubblico. Nel 1961 la coppia si trasfer\u00ec nella zona di Manchester, dove Fred cominci\u00f2 a lavorare per una compagnia di \"computer\". Di conseguenza ebbe poche occasioni di celebrare assieme alla Bricket Wood coven. Nel 1965 si trasfer\u00ec per lavoro a Praga, ma poich\u00e9 a una delle loro figlie fu diagnosticata la sordit\u00e0, torn\u00f2 nel 1967 in Inghilterra, dove visse per tutto il decennio seguente, riscoprendo appieno la wicca e diventando per un certo periodo l'alto sacerdote della Bricket Wood coven, dopo che Jack Bracelin se ne era andato nel 1966.\nNel 1981 Lamond incontr\u00f2 per la prima volta Aidan Kelly in California, il wiccan che nelle sue opere cerc\u00f2 di dimostrare quanto la wicca fosse un'invenzione di Gardner. Lo incontr\u00f2 di nuovo sette anni dopo. A proposito di lui, Lamond scrisse che, pur credendo nella sua buona fede, Aidan Kelly in realt\u00e0 scriveva solo di ci\u00f2 che era stato reso pubblico della wicca, mentre, dall'esperienza degli incontri avuti, egli sembrava in gran parte ignaro della parte esoterica e misterica della religione.\nNel 1981 la prima moglie di Lamond mor\u00ec. Negli anni seguenti egli ader\u00ec anche a due altri gruppi occultistici: i \"Companions of the Rainbow Bridge\" e la \"Fellowship of Isis\". Dopo una dozzina d'anni di vedovanza egli si spos\u00f2 nuovamente con Hildegard nel 1993; Lamond l'anno successivo a questo matrimonio si trasfer\u00ec presso l'anziano padre che risiedeva in Austria, dando vita ad una fiorente comunit\u00e0 wiccan.\nOpere.\nLamond ha pubblicato tre saggi, i primi due sulla teologia e il terzo, molto autobiografico, sulla storia della wicca e il suo coinvolgimento in essa:"}
{"id": "5219739", "revid": "41851", "url": "https://it.wikipedia.org/wiki?curid=5219739", "title": "Italia Zuccheri", "text": ""}
{"id": "5219740", "revid": "767487", "url": "https://it.wikipedia.org/wiki?curid=5219740", "title": "Western Justice (film 1907)", "text": "Western Justice \u00e8 un cortometraggio muto del 1907 diretto e interpretato da G.M. Anderson (Gilbert M. 'Broncho Billy' Anderson).\nTrama.\nTrama in su IMDb di \"The Moving Picture World\", 29 giugno 1907\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla Selig Polyscope Company, il film - un cortometraggio di una bobina - usc\u00ec nelle sale cinematografiche statunitensi il 22 giugno 1907."}
{"id": "5219741", "revid": "599013", "url": "https://it.wikipedia.org/wiki?curid=5219741", "title": "Godfred Donsah", "text": "Caratteristiche tecniche.\nCentrocampista veloce, dinamico e tecnico, per caratteristiche ricorda il connazionale Michael Essien. Pu\u00f2 giocare da mezzala sia a destra che a sinistra.\nMolto abile sia in fase di interdizione che in fase di spinta, ha affermato che, per la sua carriera, intende ispirarsi a Radja Nainggolan.\nCarriera.\nClub.\nInizi.\nArrivato in Italia a 15 anni, \u00e8 stato in prova col Palermo e con il ma \u00e8 stato costretto a tornare in Africa perch\u00e9 senza permesso di soggiorno. Il padre, sbarcato a Lampedusa nel 2007 su un barcone, per sfamare lui e le tre sorelle trova lavoro tra Foggia e la Campania in un campo di pomodori. Successivamente ha ottenuto il primo lavoro stabile a Como come magazziniere. \nGodfred \u00e8 stato riportato in Italia nella stagione 2013-2014 da Sean Sogliano (che lo aveva conosciuto a Palermo) all'Hellas Verona.\n\u00c8 stato aggregato alla rosa della squadra Primavera e ha fatto il suo esordio in Serie A il 19 aprile 2014 nella vittoria della squadra scaligera sul campo dell'Atalanta (1-2).\nCagliari.\nIl 17 luglio seguente viene acquistato a titolo definitivo dal Cagliari per 2 milioni di euro; Donsah firma un contratto fino al 2018 a 150.000 euro a stagione. Deve l\u2019esordio con i \"rossoblu\" a Zden\u011bk Zeman, il 23 agosto nel terzo turno di Coppa Italia contro il Catania (2-0) e il 19 ottobre seguente debutta in campionato nell'incontro Cagliari-Sampdoria (2-2). L'11 gennaio 2015 realizza il suo primo gol in Serie A nella partita Cagliari- conclusasi 2-1 in favore dei sardi. Con l'arrivo di Gianfranco Zola in dicembre diviene titolare del centrocampo dei sardi, non riuscendo per\u00f2 a evitare la retrocessione del club.\nBologna.\nIl 25 agosto 2015 viene ufficializzato il trasferimento al Bologna a titolo temporaneo per 2 milioni di euro fino al 30 giugno 2016 con successivo obbligo di riscatto per ulteriori 5 milioni. Segna la prima rete, la terza in carriera, nel match vinto 0-2 contro l'Hellas Verona. Si ripete il 31 gennaio 2016 contro la Sampdoria (3-2).\nIl 26 agosto 2017 torna in rete, segnando in trasferta contro il Benevento, il gol che permette ai felsinei di vincere. Si ripete il 20 novembre contro l'Hellas Verona, segnando il gol vittoria del definitivo 3-2.\nL'anno successivo gioca (causa infortuni) solo 6 partite.\nPrestiti a Cercle Bruges e \u00c7aykur Rizespor.\nIl 19 agosto 2019 viene ceduto in prestio al Cercle Bruges.\nIl 1\u00ba ottobre 2020 viene ceduto in prestito al .\nCrotone e Yeni Malatyaspor.\nIl 27 agosto 2021 rescinde il proprio contratto con il Bologna per poi trasferirsi a titolo definitivo al , con cui firma un biennale. Due giorni dopo esordisce con i pitagorici nella partita in casa del Cittadella, persa per 4-2, subentrando nel finale a Milos Vuli\u0107. Il 7 novembre segna la sua prima rete col Crotone, nonch\u00e8 prima in serie B, firmando il gol del definitivo pareggio (1-1) nella partita casalinga contro il Monza. Il 4 gennaio 2022 rescinde consensualmente il proprio contratto con la societ\u00e0 pitagorica.\nLo stesso giorno viene annunciato il suo accordo fino al termine della stagione con i turchi dello .\nNazionale.\nViene convocato dal Ghana Under-20 per il mondiale di categoria svolto in Nuova Zelanda nel 2015. Conclude il mondiale agli ottavi di finale giocando tutte le partite da titolare senza essere mai sostituito.\nNon gli \u00e8 stato possibile rispondere alla prima convocazione in nazionale maggiore, ricevuta il 26 agosto 2015, a causa di un infortunio subito tre giorni prima, durante la partita Bologna-Sassuolo.\nTuttavia il debutto ufficiale con le \"Black Stars\" avviene il 12 novembre 2017 dove gioca da titolare contro l'Egitto, nell'ultima partita valida per la qualificazione al Mondiale 2018.\nStatistiche.\nPresenze e reti nei club.\n\"Statistiche aggiornate al 14 gennaio 2022.\""}
{"id": "5219763", "revid": "1543377", "url": "https://it.wikipedia.org/wiki?curid=5219763", "title": "Depastridae", "text": "Le Depastridae () sono una famiglia di cnidari Staurozoa.Sono meduse sessili peduncolate; i membri di questa famiglia si distinguono dagli altri cleistocarpidi per avere quattro muscoli longitudinali lungo tutto il peduncolo. Hanno inoltre tentacoli primari periradiali e interradiali.\nSistematica.\nLe Depastridae includono quattro generi e circa dieci specie riconosciute. I generi elencati da World Register of Marine Species (WoRMS) sono i seguenti:\nIntegrated Taxonomic Information System (ITIS) suddivide le Depastridae in tre sottofamiglie:"}
{"id": "5219764", "revid": "339392", "url": "https://it.wikipedia.org/wiki?curid=5219764", "title": "Craterolophinae", "text": ""}
{"id": "5219765", "revid": "767487", "url": "https://it.wikipedia.org/wiki?curid=5219765", "title": "The Night Rustlers", "text": "The Night Rustlers \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 2 settembre 1910."}
{"id": "5219768", "revid": "1305772", "url": "https://it.wikipedia.org/wiki?curid=5219768", "title": "Let Your Soul Be Your Pilot", "text": "Let Your Soul Be Your Pilot \u00e8 una canzone di Sting, estratta come primo singolo dal suo quinto album solista, \"Mercury Falling\" del 1996. \nLa canzone \u00e8 stata nominata ai Grammy Award del 1997 nella categoria \"Miglior interpretazione vocale maschile\", perdendo in favore di \"Change the World\" di Eric Clapton. \u00c8 stata inoltre inclusa nelle prime edizioni della raccolta \"The Very Best of Sting &amp; The Police\".\nNel 2011, Matthew Morrison, famoso per il suo ruolo nella serie televisiva \"Glee\", ha inciso una nuova versione della canzone in duetto con Sting per il suo album di debutto."}
{"id": "5219769", "revid": "767487", "url": "https://it.wikipedia.org/wiki?curid=5219769", "title": "Dan, the Arizona Scout", "text": "Dan, the Arizona Scout \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 30 agosto 1910."}
{"id": "5219771", "revid": "1522738", "url": "https://it.wikipedia.org/wiki?curid=5219771", "title": "Partito Socialista del Vietnam", "text": "Il Partito Socialista del Vietnam (vietnamita:\u0110\u1ea3ng X\u00e3 h\u1ed9i Vi\u1ec7t Nam) \u00e8 stato un Partito politico vietnamita d'ispirazione Socialista democratico fondato il 22 luglio del 1946 e sciolto il 22 luglio del 1988 al governo del Vietnam del Nord fino al 1976 e del Vietnam riunficato dal 1976.\nIl partito aderiva al Fronte della Patria Vietnamita insieme al Partito Comunista e al Partito Democratico ed era stato fondato con l'obiettivo preciso di unire l' \"intellighenzia patriottica\", insieme al Partito Democratico del Vietnam. I socialisti aderirono al governo della Repubblica Democratica del Vietnam ed il membro del partito Ho\u00e0ng Minh Gi\u00e1m fu ministro degli esteri del Vietnam del Nord per un periodo.\nTra i leader chiave del partito si ricordan Nguy\u1ec5n Xi\u1ec3n, vicesegretario dell'organizzazione dal 1946 al 1956 e segretario del partito dal 1956 fino allo scioglimento nel 1988, e Ho\u00e0ng Minh Gi\u00e1m, vicesegretario dal 1956 al 1988."}
{"id": "5219772", "revid": "1431409", "url": "https://it.wikipedia.org/wiki?curid=5219772", "title": "Fiona Dourif", "text": "Biografia.\nNota per aver partecipato ai film \"La maledizione di Chucky\" e \"Il culto di Chucky\", in cui interpreta la protagonista Nica Pierce, \u00e8 la figlia dell'attore Brad Dourif.\nDoppiatrici italiane.\nNelle versioni in italiano delle opere in cui ha recitato, Fiona Dourif \u00e8 stata doppiata da:"}
{"id": "5219774", "revid": "767487", "url": "https://it.wikipedia.org/wiki?curid=5219774", "title": "The Mascot of Company D", "text": "The Mascot of Company D \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche USA il 23 agosto 1910."}
{"id": "5219781", "revid": "767487", "url": "https://it.wikipedia.org/wiki?curid=5219781", "title": "La Celestina (film 1969)", "text": "La Celestina \u00e8 un film del 1969 diretto da C\u00e9sar Fern\u00e1ndez Ardav\u00edn."}
{"id": "5219785", "revid": "1305772", "url": "https://it.wikipedia.org/wiki?curid=5219785", "title": "Partito del Rinnovamento Democratico", "text": ""}
{"id": "5219786", "revid": "392684", "url": "https://it.wikipedia.org/wiki?curid=5219786", "title": "Diagrammi di Voronoi", "text": ""}
{"id": "5219787", "revid": "28592", "url": "https://it.wikipedia.org/wiki?curid=5219787", "title": "Elizaveta Romanova Voroncova", "text": ""}
{"id": "5219789", "revid": "1371684", "url": "https://it.wikipedia.org/wiki?curid=5219789", "title": "Esposizione universale di Parigi (1867)", "text": "L'Esposizione universale di Parigi del 1867 (ufficialmente \"Exposition universelle de Paris 1867\"), \u00e8 la seconda manifestazione di questo genere organizzata nella capitale francese.\nStoria.\nL'organizzazione dell'edizione, che si svolse dal 1\u00ba aprile al 3 novembre, venne decisa da Napoleone III e segn\u00f2 l'apice del Secondo Impero francese. Il fine principale dell'esposizione non fu la mostra di prodotti provenienti da tutto il mondo, bens\u00ec la promozione di una migliore conoscenza tra le nazioni grazie alle mostre nei padiglioni. \u00c8 in questa edizione che si consolida l'idea dei padiglioni che poi verr\u00e0 implementata in tutte le successive edizioni."}
{"id": "5219790", "revid": "767487", "url": "https://it.wikipedia.org/wiki?curid=5219790", "title": "Espa\u00f1a otra vez", "text": "Espa\u00f1a otra vez \u00e8 un film del 1969 diretto da Jaime Camino."}
{"id": "5219791", "revid": "858648", "url": "https://it.wikipedia.org/wiki?curid=5219791", "title": "Lista Unita dei Socialdemocratici", "text": ""}
{"id": "5219795", "revid": "767487", "url": "https://it.wikipedia.org/wiki?curid=5219795", "title": "Zia Tula", "text": "Zia Tula (\"La t\u00eda Tula\") \u00e8 un film del 1964 diretto da Miguel Picazo.\nTrama.\nAlla morte di Rosa, madre di famiglia, il marito Ramiro e i figli Ramirito e Tulita si ritrovano soli. Ad aiutare la famiglia in lutto accorre la sorella nubile di Rosa, Tula; energicamente e con un'enorme dedizione per i due orfani, la donna si prende in casa i tre e inizia a occuparsi di loro; si trasforma in gran fretta in una specie di madre adottiva, pienamente accettata dai nipoti che la chiamano affettuosamente zia Tula (\"t\u00eda Tula\").\nLa vita di questo nuovo e singolare nucleo familiare viene turbata dalla comparsa di un pretendente che mostra un notevole interesse per Tula, la quale dal canto suo non prende neanche in considerazione l'eventualit\u00e0 di incontrarlo. Stupito dall'atteggiamento intransigente della donna, Ramiro fa notare alla cognata che non dovrebbe chiudere le porte alla possibilit\u00e0 di fondare una famiglia propria, aggiungendo che un giorno l'occasione di un matrimonio potrebbe presentarsi anche a lui. Tula per\u00f2, molto legata alla figura della sorella defunta, \u00e8 scandalizzata dai ragionamenti di Ramiro.\nL'uomo \u00e8 comunque affascinato dalle amorose e qualche volta invadenti cure di Tula, e ben presto pensa di risolvere la questione facendo una proposta di matrimonio alla cognata. Lei \u00e8 contraria, rifiutando categoricamente di sposarsi con chicchessia e vedendo l'unico scopo della sua vita nell'educazione dei nipoti, che oramai considera figli propri. Il rapporto tra i due si incrina: lei \u00e8 profondamente cattolica, ma del tutto restia ad aprirsi al mondo maschile; lui \u00e8 conscio dei suoi doveri di padre, ma incapace di resistere ai propri impulsi sessuali. Accade cos\u00ec un giorno che Tula riesce a malapena a sottrarsi ad un tentativo di abuso sessuale da parte del cognato.\nPi\u00f9 tardi il sacerdote del paese, durante la confessione di Tula, suggerisce di accettare la proposta di matrimonio di Ramiro dato che indubbiamente sarebbe lei la persona pi\u00f9 indicata a risollevare le sorti della famiglia; in caso contrario, aggiunge, Tula dovr\u00e0 aspettarsi che il padre prima o poi lasci la nuova casa di famiglia insieme ai bambini. Le raccomandazioni del prete, comunque, non produrranno alcun cambiamento.\nSuo malgrado, ad un certo punto Ramiro si trover\u00e0 nella necessit\u00e0 di agire: fortemente attratto da una giovane cugina di Tula, finisce per stuprarla e dato che la ragazza resta incinta, ben presto si render\u00e0 necessario il matrimonio riparatore. Al momento di comunicare la notizia, Ramiro ricorda a Tula che avrebbe preferito mille volte sposare lei piuttosto che la cugina. Alla fine, comunque, il padre lascia la casa insieme ai due bambini, che vengono cos\u00ec strappati dalle cure della \"t\u00eda Tula\".\nProduzione.\nLa pellicola \u00e8 ispirata al romanzo omonimo di Miguel de Unamuno, scritto all'inizio del ventesimo secolo e poi pubblicato nel 1921.\nLa censura del regime franchista tagli\u00f2 diverse scene, ripristinate per\u00f2 nelle copie messe successivamente in circolazione.\nAccoglienza.\nSi tratta di un film di notevole rilievo per la cinematografia spagnola, tanto che venne premiato al Festival di San Sebastian con la Concha de Plata al miglior regista e ricevette il Premio Sant Jordi de Cinematograf\u00eda."}
{"id": "5219803", "revid": "392684", "url": "https://it.wikipedia.org/wiki?curid=5219803", "title": "J. W. L. Glaisher", "text": ""}
{"id": "5219804", "revid": "93336228", "url": "https://it.wikipedia.org/wiki?curid=5219804", "title": "Ragnvald Eysteinsson", "text": "Origine.\nRagnvald, secondo sia l'\"Orkneyinga Saga\" che l'\"Harald Harfager's Saga\" dello storico islandese Snorri Sturluson, era l'unico figlio dello Jarl (equiparabile al nostro conte) della zona di Upplands (l'attuale zona di Oppland, a nord di Oslo), Eystein Ivarsson, detto Glumra o Clattere, mentre della madre non si hanno notizie.&lt;br&gt;Eystein Ivarsson, sempre secondo l'\"Orkneyinga Saga\" era l'unico figlio di Ivar Halfdansson, mentre della madre non si hanno notizie.\nBiografia.\nSecondo l'\"Harald Harfager's Saga\" di Snorri Sturluson, dopo la battaglia di Soskel dell'867, divenuto unico re di Norvegia, Harald I, preso il controllo di tutto il regno, conferm\u00f2 Ragnvald come conte di M\u00f8re e di tutto il territorio del nord\nNell'868, sempre secondo Snorri Sturluson, Ragnvald si un\u00ec ad Harald I, per combattere il re Vemund. Vemund venne circondato nella sua residenza da Ragnvald , che la incendi\u00f2 facendo morire Vermund con 90 dei suoi uomini, poi si impossess\u00f2 di tutte le navi e di tutti i beni del nemico e si rec\u00f2 a Throndhjem, da Harald I\nDopo l'872, secondo sia l'\"Orkneyinga Saga\" che l'\"Harald Harfager's Saga\" di Snorri Sturluson, Ragnvald si un\u00ec ad Harald I, per invadere le Isole Orcadi, Shetland ed Ebridi. Durante le operazioni belliche, Ivar, il figlio primogenito di Ragnvald, perse la vita e per compensarlo della perdita del figlio, Harald I gli assegn\u00f2 i territori di Orcadi e Shetland, appena conquistate, col titolo di conte delle Orcadi.\nRagnvald consegn\u00f2 la contea delle Orcadi al fratello Sigurd, tanto che Sigurd, figlio di Eystein Ivarsson e fratello di Ragnvald viene ricordato come primo conte delle Orcadi. A Sigurd succedette il figlio, Guthorm che govern\u00f2 per circa un anno e mor\u00ec senza discendenza e molti Vikinghi, sia Danesi che Norvegesi invasero le isole.&lt;br&gt;Ragnvald, che aveva ottenuto l'investitura della contea dal re Harald I, secondo la \"Historia Norwegie\", piomb\u00f2 sulle Orcadi, seminando morte e distruzioni. \nQuindi invi\u00f2 il proprio figlio, Hallad, che trovate le isole in condizione non facile da governare prefer\u00ec ritornare in Norvegia nella sua fattoria. Allora Ragnvald invi\u00f2 l'altro figlio, Einar, che a differenza di Hallad, accett\u00f2 di diventare conte delle Orcadi e le govern\u00f2, dopo averle occupate per intero.\nRagnvald trov\u00f2 la morte per mano di due figli di Harald I, Halvdan H\u00e5legg e Gudr\u00f8d Ljome, che, secondo l'\"Orkneyinga Saga\" erano molto violenti, in primavera, raggiunsero la contea di M\u00f8re e attaccarono Ragnvald nella sua residenza e lo bruciarono vivo con sessanta dei suoi uomini. La morte di Ragnvald viene confermata anche dall'\"Harald Harfager's Saga\" di Snorri Sturluson, che, quando Harald I aveva circa quarant'anni (nell'892 circa), due suoi figli che dal padre non avevano ottenuto alcun territorio del suo regno da governare, con una moltitudine di uomini, in primavera, si recarono nella contea di M\u00f8re, lo rinchiusero nella sua dimora e e lo bruciarono vivo con sessanta dei suoi uomini. Quando Harald I ne venne a conoscenza, Halvdan H\u00e5legg raggiunse la Orcadi per spodestare il conte Einar, figlio di Ragnvald, ma venne catturato ed ucciso, mentre Gudr\u00f8d Ljome, che si era impossessato della contea di More, dovette arrendersi al padre che lo attacc\u00f2 in forze; la contea fu consegnata al figlio di Ragnvald, Thorer Ragnvaldsson, che succedette al padre in tutti i suoi domini.\nMatrimonio e discendenza.\nRagnvald aveva sposato Ragnhilde, figlia di Rolf Nefia, da cui ebbe tre figli\nDa una o pi\u00f9 amanti di cui non si conoscono n\u00e9 i nomi n\u00e9 gli ascendenti ebbe tre figli:"}
{"id": "5219812", "revid": "392684", "url": "https://it.wikipedia.org/wiki?curid=5219812", "title": "Ghiyath al-Kashi", "text": ""}
{"id": "5219816", "revid": "767487", "url": "https://it.wikipedia.org/wiki?curid=5219816", "title": "The Redmen's Persecution", "text": "The Redmen's Persecution \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 19 agosto 1910."}
{"id": "5219818", "revid": "230119", "url": "https://it.wikipedia.org/wiki?curid=5219818", "title": "Film cileni proposti per l'Oscar al miglior film straniero", "text": "A partire dal 1991, alcuni film cileni sono stati proposti per il Premio Oscar nella categoria miglior film straniero.\nDi questi due sono stati selezionati per la rosa finale dei candidati, ma solo uno, \"Una donna fantastica\" di Sebasti\u00e1n Lelio, ha ottenuto il premio nel 2018."}
{"id": "5219840", "revid": "767487", "url": "https://it.wikipedia.org/wiki?curid=5219840", "title": "A Woman's Better Nature", "text": "A Woman's Better Nature \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 16 agosto 1910."}
{"id": "5219848", "revid": "79968", "url": "https://it.wikipedia.org/wiki?curid=5219848", "title": "Codice di comportamento dei dipendenti pubblici", "text": "Il codice di comportamento dei dipendenti pubblici, \u00e8 una norma della Repubblica Italiana emanata con che disciplina il comportamento dei dipendenti pubblici italiani della pubblica amministrazione italiana. \nEmanato sulla base della delega della legge Severino, il codice \u00e8 entrato in vigore il 19 giugno 2013.\nStoria.\nLa previsione venne sancita nell'ordinamento giuridico italiano dall'art. 26 del d.lgs. 23 dicembre 1993, n. 546, che modific\u00f2 il d.lgs.\n3 febbraio 1993, n. 29, aggiungendo allo stesso l'art. 58 bis, che delegava il governo italiano all'emanazione di una tale norma, delega poi attuata col decreto del Ministero della Funzione Pubblica 31 marzo 1994, poi modificato successivamente dal decreto del predetto ministro del 28 novembre 2000.\nLa disciplina conflu\u00ec poi nel d.lgs. 30 marzo 2001, n. 165, rimanendo vigente sino alla promulgazione della legge Severino, che deleg\u00f2 nuovamente il governo italiano all'emanazione di un nuovo codice, delega poi attuata col D.P.R. 16 aprile 2013, n. 62.\nStruttura e contenuto.\nIl D.P.R. si compone di 17 articoli e le disposizioni possono essere riassunte:"}
{"id": "5219849", "revid": "767487", "url": "https://it.wikipedia.org/wiki?curid=5219849", "title": "The Wrong Trail", "text": "The Wrong Trail \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 21 ottobre 1910."}
{"id": "5219851", "revid": "767487", "url": "https://it.wikipedia.org/wiki?curid=5219851", "title": "The Lure of Gold", "text": "The Lure of Gold \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 18 ottobre 1910."}
{"id": "5219854", "revid": "767487", "url": "https://it.wikipedia.org/wiki?curid=5219854", "title": "The Prayer of a Miner's Child", "text": "The Prayer of a Miner's Child \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 14 ottobre 1910."}
{"id": "5219856", "revid": "486946", "url": "https://it.wikipedia.org/wiki?curid=5219856", "title": "Codice Civile Francese", "text": ""}
{"id": "5219858", "revid": "767487", "url": "https://it.wikipedia.org/wiki?curid=5219858", "title": "A Cowboy's Daring Rescue", "text": "A Cowboy's Daring Rescue \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA l'11 ottobre 1910."}
{"id": "5219859", "revid": "69299497", "url": "https://it.wikipedia.org/wiki?curid=5219859", "title": "Dobra (Golubac)", "text": ""}
{"id": "5219860", "revid": "486946", "url": "https://it.wikipedia.org/wiki?curid=5219860", "title": "Code civil des Fran\u00e7ais", "text": ""}
{"id": "5219869", "revid": "767487", "url": "https://it.wikipedia.org/wiki?curid=5219869", "title": "The Girl Scout", "text": "The Girl Scout \u00e8 un cortometraggio muto del 1910 diretto da Fred J. Balshofer.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 7 ottobre 1910."}
{"id": "5219879", "revid": "767487", "url": "https://it.wikipedia.org/wiki?curid=5219879", "title": "Young Deer's Return", "text": "Young Deer's Return \u00e8 un cortometraggio muto del 1910 diretto da Fred J. Balshofer.\nTrama.\nJohn Scott, un cercatore, vende la sua miniera per una grossa somma di denaro, ed accompagnato da un gruppo di vice sceriffi inizia ad attraversare il deserto per raggiungere la ferrovia. Il gruppo viene attaccato dai banditi e tutti vengono uccisi, tranne Scott che riesce a fuggire sia pure gravemente ferito. Il giorno dopo, divorato dalla sete, cade incosciente. Viene trovato da una banda di indiani, che vorrebbero ucciderlo, ma Young Deer, un giovano indiano con cui Scott aveva stretto amicizia, lo impedisce e si prende cura di lui. Scott offre dell'oro al suo salvatore, ma l'indiano rifiuta di accettare qualsiasi ricompensa se non un orologio. Scott raggiunge la sua casa in modo sicuro ed \u00e8 gioiosamente accolto da sua moglie e sua figlia. Qualche tempo dopo Young Deer frequenta la Carlisle Indian Industrial School e fa rapidi progressi. Diventa anche un campione nella squadra di baseball della scuola. La figlia di Scott si innamora di lui e Young Deer ricambia il suo affetto. Scott \u00e8 furioso quando Young Deer chiede la mano di sua figlia, e offende il giovane, che in quel momento riconosce Scott, gli ricorda di avergli salvato vita e gli mostra l'orologio ricevuto in dono. Scott \u00e8 sopraffatto dal rimorso e acconsente che l'indiano sposi sua figlia, ma Young Deer orgogliosamente rifiuta, torna alla sua vecchia vita, e sposa una ragazza della sua trib\u00f9 (Moving Picture World).\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 4 ottobre 1910. La Western Import Company lo distribu\u00ec nel Regno Unito il 26 giugno 1912 in una versione ridotta di 179,25 metri che venne proiettata con il sistema dello split reel."}
