{"id": "5376178", "revid": "37401", "url": "https://it.wikipedia.org/wiki?curid=5376178", "title": "Lilybaion", "text": ""}
{"id": "5376181", "revid": "1522738", "url": "https://it.wikipedia.org/wiki?curid=5376181", "title": "Astro Boy (videogioco 1988)", "text": "Astro Boy (\u9244\u8155\u30a2\u30c8\u30e0 Tetsuwan Atomu) \u00e8 un videogioco a piattaforme del 1988 per Famicom.\nIl gioco.\nIl videogioco di Astro Boy del 1988, meglio conosciuto in Giappone come \"Tetsuwan Atomu\" e in Nord America come \"Mighty Atom\", venne pubblicato da Konami per la console Famicom di Nintendo, e corrisponde alla prima trasposizione videoludica del manga di Osamu Tezuka del 1952. Non \u00e8 mai stato pubblicato al di fuori del Giappone."}
{"id": "5376185", "revid": "117104725", "url": "https://it.wikipedia.org/wiki?curid=5376185", "title": "Sh\u016bhei Nakamoto", "text": "Carriera.\nNakamoto entr\u00f2 a far parte della Honda Racing Corporation nel 1983, ricoprendo il ruolo di coordinatore del settore motociclistico della Honda Racing Corporation (HRC). Nel 1984, fu promosso responsabile della progettazione della Honda RS125 e delle macchine da corsa di produzione RS250. Dal 1990 divenne capo progettista di entrambe le macchine.\nPur continuando ad occuparsi del reparto motociclistico, venne in seguito spostato al progetto Honda F1 nel 2000. Da qui un susseguirsi di promozioni, fino all'ottenimento nel 2002 della nomina di test team manager di Honda Racing Developments Ltd. (HRD). Nel 2003 divenne direttore tecnico per Honda Racing Developments Ltd., ruolo che ricopr\u00ec fino al 2006.\nNel corso del 2006, Nakamoto ebbe l'occasione di ricoprire anche il ruolo di Direttore Tecnico per il team Honda F1, prendendo il posto di Geoff Willis, uno specialista di aerodinamica.\nLa Honda RA107, la prima vettura di Formula Uno progettata da Nakamoto pecc\u00f2 per\u00f2 di scarse prestazioni, dovute principalmente ad una inadeguata aerodinamica, persino inferiori alla Super Aguri SA07, un modello rivisitato della Willis 'Honda RA106 esibita nella stagione precedente.\nVennero fornite varie motivazioni riguardo al flop della vettura di nuova progettazione, una delle quali fu la quasi simultanea coincidenza tra rottura del condotto di canalizzazione dell'aria, ideato nel luglio 2006 ed il passaggio di consegne tra Geoff Willis e Nakamoto. Cos\u00ec, la nuova macchina venne portata in pista utilizzando un sistema di canalizzazione praticamente difettoso.\nPer cercare di risolvere i problemi aerodinamici la Honda assunse nuovi esperti di aerodinamici tra cui Lo\u00efc Bigois, John Owen (ex-BMW Sauber), Ben Agathangelou (ex-Red Bull), Peter Coysh (ex-McLaren) e Francois Martinet (ex-Williams) nel luglio 2007.\nQuattro giorni prima che la Honda si ritirasse dalla Formula Uno, Nakamoto lasci\u00f2 il team Honda F1 per tornare definitivamente alla HRC in qualit\u00e0 di vicepresidente, ruolo che ha ricoperto fino al 2016 nel team Repsol Honda MotoGP. Poi \u00e8 andato in pensione.\nVita privata.\nNakamoto \u00e8 nato a Tottori (in Giappone), ma ora vive con la moglie in Maidenhead (in Inghilterra)."}
{"id": "5376186", "revid": "640469", "url": "https://it.wikipedia.org/wiki?curid=5376186", "title": "Terrence Sinapati", "text": ""}
{"id": "5376203", "revid": "287204", "url": "https://it.wikipedia.org/wiki?curid=5376203", "title": "J\u00f6rg Zander", "text": "Carriera.\nZander si \u00e8 laureato in Ingegneria presso l'Universit\u00e0 di Colonia nel 1990 prima di entrare in Toyota. Dopo un breve periodo di lavoro in Touring Cars \u00e8 tornato alla Toyota per lavorare in Formula Uno e nel 2003 si trasferisce alla BAR.\nNel settembre del 2005, Zander \u00e8 stato reclutato dal team Williams per sostituire l'uscente Gavin Fisher, licenziato all'inizio dell'anno a causa delle prestazioni povere della squadra. Zander ha lavorato al fianco al capo dell'aerodinamica Lo\u00efc Bigois, sotto la supervisione del direttore tecnico Sam Michael.\nNel marzo 2006, Zander si \u00e8 dimesso dal team Williams a causa di motivi personali, e subito si \u00e8 unito al team BMW Sauber come Chief Designer, sotto la guida del direttore tecnico Willy Rampf.\nNel luglio 2007 passa alla Honda Racing F1. Ha continuato nel suo ruolo con il team Brawn GP, ma ha lasciato il team il 19 giugno 2009. Dopo aver lasciato la Brawn, Zander ha istituito una societ\u00e0 di ingegneria automobilistica denominata JZ Engineering. Nell'ottobre 2011, Zander era in trattative con il team HRT F1 per diventare direttore tecnico, ma l'affare \u00e8 saltato.\nZander \u00e8 entrato Audi Sport nel 2015 come Responsabile della Tecnologia, e inizialmente lavora con il team di auto sportive. Nel 2017 torna in Sauber come Chef Designer.\nIl 2 maggio 2018, la Sauber ha annunciato l'abbandono di Zander."}
{"id": "5376206", "revid": "729019", "url": "https://it.wikipedia.org/wiki?curid=5376206", "title": "Al'bert Maka\u0161ov", "text": "Nel 1989, Maka\u0161ov fu eletto nel Soviet Supremo. Corse alle Elezioni presidenziali del 1991 come un \"nazionalista indipendente\", ottenendo il 3,74%. Sostenne il tentativo di colpo di stato che ebbe luogo nello stesso anno. Durante la crisi dell'ottobre 1993 ebbe l'incarico della difesa della Casa Bianca. Organizz\u00f2 una massa di persone che il 3 ottobre assaltarono i cordoni di polizia, sequestrarono l'Ufficio del sindaco di Mosca e tentarono di prendere la stazione televisiva Ostankino.\nDopo che la ribellione fu soppressa, Maka\u0161ov con una serie di altri oppositori furono arrestati. Dopo il carcere e l'amnistia del 1994, fu eletto deputato della Duma della Federazione Russa come membro del gruppo parlamentare comunista (dal 1995)."}
{"id": "5376236", "revid": "116002878", "url": "https://it.wikipedia.org/wiki?curid=5376236", "title": "Lo\u00efc Bigois", "text": "Carriera.\nDopo aver studiato ingegneria a Parigi e Aix-en-Provence, Bigois si \u00e8 trasferito a Tolosa e ha iniziato a lavorare nel settore aerospaziale. \u00c8 stato chiamato dalla Ligier nel 1990 come Chief Designer. Con il passaggio di propriet\u00e0 alla Prost Grand Prix ricopre lo stesso ruolo, prima di essere chiamato dalla Minardi come capo dell'Aerodinamica a met\u00e0 del 2001.\nIl 2 luglio 2007 \u00e8 passato alla Honda Racing F1.\nNel 2009, la squadra \u00e8 stata riformata come Brawn GP e Bigois ha continuato nel ruolo di capo dell'aerodinamica. La Brawn GP ha poi vinto entrambi i campionati, Piloti e Costruttori.\nBigois rimane come capo dell'Aerodinamica con la Mercedes GP, che ha comprato la Brawn GP dopo la loro doppia vittoria nella stagione fino a quando decide di lasciare la squadra nel giugno 2012.\nDopo un lungo periodo di congedo, nel 2015 ritorna in Formula 1 in Ferrari."}
{"id": "5376259", "revid": "22475", "url": "https://it.wikipedia.org/wiki?curid=5376259", "title": "Melanomys", "text": "Melanomys () \u00e8 un genere di roditori della famiglia dei Cricetidi.\nDescrizione.\nDimensioni.\nAl genere Melanomys appartengono roditori di piccole dimensioni, con lunghezza della testa e del corpo tra 100 e 150\u00a0mm, la lunghezza della coda tra 71 e 106\u00a0mm e un peso fino a 74\u00a0g.\nCaratteristiche craniche e dentarie.\nIl cranio presenta un rostro robusto, la regione inter-orbitale converge anteriormente, mentre la scatola cranica \u00e8 tondeggiante e liscia. I fori palatali sono corti. Gli incisivi superiori sono lisci, le linee dei molari sono parallele tra loro.\nSono caratterizzati dalla seguente formula dentaria:\nAspetto.\nLa pelliccia \u00e8 corta e densa nelle popolazioni costiere mentre \u00e8 pi\u00f9 lunga e soffice in quelle montane. Il colore generale del corpo \u00e8 nerastro. Il muso \u00e8 appuntito. Le orecchie sono piccole e cosparse di pochi peli. Il dorso delle zampe \u00e8 ricoperto di corti peli scuri. Gli artigli anteriori sono lunghi e carenati. Le dita dei piedi hanno dei ciuffi alla base degli artigli, le piante sono rivestite di squame ed hanno cinque cuscinetti carnosi. La coda \u00e8 pi\u00f9 corta della testa e del corpo ed \u00e8 nerastra. Le femmine hanno 4 paia di mammelle. Sono privi di cistifellea.\nDistribuzione.\nIl genere \u00e8 diffuso nel Continente americano dall'Honduras fino al Per\u00f9.\nTassonomia.\nIl genere comprende 4 specie."}
{"id": "5376283", "revid": "36426", "url": "https://it.wikipedia.org/wiki?curid=5376283", "title": "Luigi del Buono", "text": ""}
{"id": "5376290", "revid": "104458", "url": "https://it.wikipedia.org/wiki?curid=5376290", "title": "Charles F\u00e9lix Marie Texier", "text": "Biografia.\nFrequent\u00f2 l'Accademia delle Belle Arti di Parigi e nel 1823 consegu\u00ec la laurea in architettura, nel 1827 fu nominato ispettore dei lavori pubblici a Parigi. Diresse gli scavi nei porti di Fr\u00e9jus e di Ostia per determinare le cause del ritiro delle acque del Mar Mediterraneo.\nNel 1828 e nel 1829, fu nominato responsabile della missione archeologica dell'Acad\u00e9mie des inscriptions et belles-lettres per gli scavi a Frejus, i risultati di questo suo lavoro furono pubblicati solo nel 1849.\nSuccessivamente diresse di nuovo gli scavi a Fr\u00e9jus ed Ostia, nel 1833 comp\u00ec un viaggio di studio in Anatolia e, successivamente, nel 1839, un ulteriore viaggio di studio in Armenia, in Persia ed in Mesopotamia.\nNel 1840 fu nominato professore associato di archeologia al Coll\u00e8ge de France e nel 1843, ispettore generale degli edifici civili in Algeria. Nel 1855 fu eletto membro dell'Acad\u00e9mie des Inscriptions et Belles-Lettres.\nMente enciclopedica, Texier pubblic\u00f2 descrizioni dell'Asia Minore, dalla Persia alla Mesopotamia, fino all'Armenia, trattando di argomenti diversi e vari fra cui l'arte, i monumenti storici, gli usi e costumi, la geografia, la geologia, le planimetrie di antiche citt\u00e0 ed un libro di architettura bizantina."}
{"id": "5376296", "revid": "36426", "url": "https://it.wikipedia.org/wiki?curid=5376296", "title": "Consolato Onorario", "text": ""}
{"id": "5376310", "revid": "110157", "url": "https://it.wikipedia.org/wiki?curid=5376310", "title": "Berenicide", "text": "Berenicide () era un demo dell'Attica. Si trovava probabilmente vicino ad Eleusi.\nIl demo fu istituito nel 224/223 a.C. per la creazione della nuova trib\u00f9 Tolemaide e fu nominato in onore di Berenice, consorte del faraone Tolomeo III Euergete. In epoca romana il demo conobbe un forte sviluppo demografico."}
{"id": "5376316", "revid": "1573940", "url": "https://it.wikipedia.org/wiki?curid=5376316", "title": "Microryzomys", "text": "Microryzomys () \u00e8 un genere di roditori della famiglia dei Cricetidi.\nDescrizione.\nDimensioni.\nAl genere Microryzomys appartengono roditori di piccole dimensioni, con lunghezza della testa e del corpo tra 62 e 99\u00a0mm, la lunghezza della coda tra 94 e 133\u00a0mm e un peso fino a \u00a0g.\nCaratteristiche craniche e dentarie.\nIl cranio \u00e8 delicato e presenta un rostro corto e una scatola cranica tondeggiante e liscia. Il palato \u00e8 corto. Gli incisivi superiori sono stretti, lisci ed ortodonti, ovvero con le punte rivolte verso il basso. I molari hanno la corona bassa.\nSono caratterizzati dalla seguente formula dentaria:\nAspetto.\nLa pelliccia \u00e8 soffice e rigogliosa, le parti dorsali variano dal fulvo al giallo-brunastro mentre quelle ventrali sono leggermente pi\u00f9 chiare. I piedi sono corti e sottili. le piante hanno sei cuscinetti carnosi ed il quinto dito lungo quanto i tre centrali. La coda \u00e8 pi\u00f9 lunga della testa e del corpo. Le femmine hanno quattro paia di mammelle. Sono privi di cistifellea.\nDistribuzione.\nIl genere \u00e8 diffuso nelle regioni andine dell'America meridionale dal Venezuela settentrionale fino al Per\u00f9.\nTassonomia.\nIl genere comprende 2 specie."}
{"id": "5376354", "revid": "1123126", "url": "https://it.wikipedia.org/wiki?curid=5376354", "title": "Justo Mullor Garc\u00eda", "text": "Biografia.\nJusto Mullor Garc\u00eda nacque l'8 maggio 1932 a Los Villares, nella provincia di Ja\u00e9n, che si trova nella comunit\u00e0 autonoma dell'Andalusia, in via Moraleda Alta. Suo padre era Modesto Mullor, figlio di Justo Mullor, da cui egli prese il nome, appartenenti ad una delle pi\u00f9 antiche famiglie di Enix. Sua madre era Catalina Amat. Mentre era ancora infante, visse in diverse citt\u00e0 essendo il padre un funzionario ministeriale. La vita famigliare sub\u00ec una svolta nel 1940, quando il padre venne giustiziato a Valencia dopo la sentenza di un tribunale militare franchista. All'inizio della guerra civile fu infatti un leader della Sinistra Repubblicana e condusse operazioni di spionaggio nella caserma della Guardia Civil. Entr\u00f2 poi nell'esercito repubblicano e intervenne nelle operazioni di Toledo e sul Jarama.\nMadre e figlio si ritrovarono quindi in povert\u00e0 assoluta e tornarono ad Almer\u00eda, loro terra di origine. Catalina era una sarta esperta e ben inserita nelle famiglie benestanti della citt\u00e0. Ci\u00f2 permise ai due non solo di vivere con dignit\u00e0, ma anche di far proseguire gli studi al ragazzo. Una di queste famiglie era quella del direttore del manicomio, il liberale Jos\u00e9 Arigo, fondatore durante la Repubblica dell'Associazione dei medici almeriensi. Al giovane per molti anni tennero nascoste le circostanze della morte di suo padre.\nFormazione e ministero sacerdotale.\nFrequent\u00f2 le suole primarie e secondarie ad Almer\u00eda e, dopo il diploma, decise di seguire la sua vocazione al sacerdozio entrando nel seminario locale, dove trascorse i successivi cinque anni studiando filosofia e teologia.\nL'8 dicembre 1954 fu ordinato presbitero da monsignor Antonio Samor\u00e8, segretario della Congregazione per gli Affari Ecclesiastici Straordinari e futuro cardinale. Dopo l'ordinazione svolse i primi anni nella cura pastorale di una parrocchia ad Almer\u00eda fino a che, nel 1957, il vescovo della medesima diocesi, monsignor Alfonso R\u00f3denas Garc\u00eda, decise di inviarlo a Roma. Nella capitale italiana frequent\u00f2 la Pontificia Universit\u00e0 Gregoriana, fu alunno del Pontificio Collegio Spagnolo di San Giuseppe e allo stesso tempo registr\u00f2 i suoi studi diplomatici presso la Pontificia Accademia Ecclesiastica, dove avviene la formazione di quasi tutti i diplomatici della Santa Sede.\nDurante il Concilio Vaticano II, convocato nel 1962 da papa Giovanni XXIII e chiuso nel 1965 da papa Paolo VI, e nei due anni successivi, lavor\u00f2 nella Segreteria di Stato. Nel 1967 inizi\u00f2 la sua carriera nella diplomazia vaticana. Inizialmente fu segretario della nunziatura apostolica in Belgio, con sede a Bruxelles, dove svolse questo ruolo per tre anni, fino al 1970, quando fu chiamato a svolgere il servizio diplomatico nella nunziatura in Portogallo, con sede a Lisbona. Nel 1975 papa Paolo VI lo nomin\u00f2 osservatore permanente della Santa Sede presso il Consiglio d'Europa a Strasburgo, in Francia, ruolo svolto fino alla promozione all'episcopato.\nMinistero episcopale.\nIl 21 marzo 1979 papa Giovanni Paolo II lo nomin\u00f2 arcivescovo titolare di M\u00e9rida Augusta. Il giorno successivo, 22 marzo, gli venne assegnato l'incarico di nunzio apostolico in Costa d'Avorio. Successivamente, il 2 maggio dello stesso anno ricevette il compito di pro-nunzio in Burkina Faso, e il 25 agosto quello di pro-nunzio in Niger. Svolse questi tre incarichi contemporaneamente. Ricevette la consacrazione episcopale il 27 maggio 1979, nella basilica di San Pietro in Vaticano, per mano dello stesso pontefice, assistito dagli arcivescovi Duraisamy Simon Lourdusamy ed Eduardo Mart\u00ednez Somalo, rispettivamente segretario della Congregazione per l'Evangelizzazione dei Popoli e sostituto per gli Affari Generali alla Segreteria di Stato ed entrambi futuri cardinali. Come suo motto episcopale scelse \"Ex igne lux\", che tradotto vuol dire \"Luce dal fuoco\".\nIl 3 maggio 1985 il Papa lo nomin\u00f2 osservatore permanente della Santa Sede presso l'Ufficio delle Nazioni Unite ed Istituzioni specializzate a Ginevra. In questo incarico pi\u00f9 volte ricord\u00f2 di non essere solo rappresentante del Vicario di Cristo, ma soprattutto di essere sostenitore delle nazioni povere, che non potevano permettersi nessun rappresentante permanente a Ginevra. Il suo intervento pi\u00f9 rilevante fu quello del 1991, quando pubblicamente sostenne l'indipendenza di Estonia, Lettonia e Lituania dall'Unione Sovietica dopo il sanguinoso episodio della \"Domenica di Vilnius\", avvenuto il 13 gennaio 1991 e in cui quattordici persone rimasero uccise, in un discorso all'Assemblea Generale. Ci\u00f2 a motivo nel fatto che, essendo l'URSS ostile alla Santa Sede e alla Chiesa cattolica, non permise l'occupazione delle sedi episcopali negli Stati baltici, causando una \"Sedisvacantia rerum politicarum causa\", ossia una \"Sede vacante per motivi politici\". Fu per questo che la Santa Sede non riconobbe mai tale annessione da parte dell'Unione Sovietica. Nel 1987 mor\u00ec sua madre che viveva con lui a Ginevra.\nIl 30 novembre dello stesso anno il Papa lo nomin\u00f2 nunzio apostolico in Estonia, Lettonia e Lituania, dove fu il primo ambasciatore a presentare le sue credenziali al Presidente della Repubblica di Lituania neo indipendente. Oltre ai suoi doveri come nunzio venne anche nominato amministratore apostolico di Estonia, con sede nella capitale Tallinn, il 15 aprile 1992. L'amministrazione, unica giurisdizione ecclesiastica in Estonia, era rimasta vacante dopo l'arresto, il 27 giugno 1941, e la morte, avvenuta il 22 febbraio 1942, dell'arcivescovo gesuita Eduard Profittlich. Con grande impegno accompagn\u00f2 la ricostruzione della Chiesa cattolica nei Paesi baltici, che avevano sofferto sotto il dominio sovietico per pi\u00f9 di 40 anni, oltre che promuovere la loro integrazione in Europa. Dal 4 al 10 settembre 1993 accolse papa Giovanni Paolo II durante il suo viaggio apostolico in Lituania, Lettonia ed Estonia.\nIl 28 luglio 1994 il Papa decise di trasferirlo alla sede titolare di Bolsena, sopprimendo quella precedentemente assegnatagli di M\u00e9rida Augusta. Il 2 aprile 1997, dopo aver accettato le dimissioni di monsignor Girolamo Prigione, lo nomin\u00f2 nunzio apostolico in Messico. La nomina avvenne in un momento difficile politicamente e diplomaticamente all'altezza del conflitto in Chiapas, uno degli Stati pi\u00f9 poveri in Messico, dove i ribelli zapatisti (Ej\u00e9rcito Zapatista de Liberaci\u00f3n Nacional) si erano riuniti per combattere per i diritti e lo sviluppo della popolazione indigena contro le conseguenze della globalizzazione. La loro divisione sociale aveva colpito anche la Chiesa cattolica locale. Oltre al suo impegno per i poveri e i deboli in Messico si sforz\u00f2 soprattutto per la normalizzazione delle relazioni tra lo Stato americano e la Santa Sede, senza perdere d'occhio la difficile situazione del popolo di questo paese. Durante il suo mandato ha visitato settanta delle allora ottantaquattro diocesi messicane, ripetendo spesso che \"il rappresentante del papa \u00e8 molto pi\u00f9 interessato alle persone che alla politica\". La questione pi\u00f9 spinosa che dovette affrontare fu il caso relativo al sacerdote Marcial Maciel Degollado, fondatore dei Legionari di Cristo. Egli fu infatti accusato di condurre una seconda vita fatta di atti di pedofilia, corruzione, relazioni sessuali e ricatto. Maciel poteva per\u00f2 contare sulla stima personale di papa Giovanni Paolo II e del suo entourage. Solo dopo la morte del pontefice furono presi veri provvedimenti. Il 19 maggio 2006, dopo un'indagine canonica durata pi\u00f9 di un anno, ma con denunce che risalivano gi\u00e0 al 1956, la Congregazione per la dottrina della fede gli inflisse la pena della rinuncia a ogni ministero pubblico e gli impose una vita riservata di preghiera e di penitenza per gli atti di pedofilia compiuti su seminaristi della sua congregazione e per averne successivamente assolti alcuni in confessione. La decisione fu approvata personalmente da papa Benedetto XVI.\nDopo l'esperienza diplomatica in Messico, l'11 febbraio 2000, dopo aver nominato monsignor Giorgio Zur nunzio apostolico in Austria e nella Federazione Russia, il Papa scelse di trasferirlo al prestigioso incarico di presidente della Pontificia Accademia Ecclesiastica, dove egli stesso era stato studente. Il 26 aprile 2001 prese parte alla cerimonia in occasione del terzo centenario dalla fondazione dell'Accademia alla presenza del Papa. Lo stesso anno partecip\u00f2, per nomina diretta del Pontefice, alla X Assemblea Generale Ordinaria del Sinodo dei Vescovi, svoltasi dal 30 settembre al 27 ottobre. Mantenne la carica fino a che papa Benedetto XVI, in conformit\u00e0 con il Can. 401 \u00a7 1 del Codice di Diritto Canonico, accett\u00f2 le sue dimissioni il 13 ottobre 2007. Lo stesso giorno gli succedette monsignor Beniamino Stella, futuro cardinale. Il 23 aprile 2009 venne nominato membro della Congregazione per le cause dei santi.\nTrascorse i suoi ultimi anni tra Roma, dove viveva nella Casa San Benedetto per nunzi apostolici in pensione, e un piccolo appartamento vicino alla spiaggia di Zapillo di Almer\u00eda.\nDopo un paio d'anni di declino fisico, mor\u00ec a Roma il 30 dicembre 2016 per le conseguenze di un infarto. Le esequie si tennero la mattina del 2 gennaio nella chiesa di Santa Maria Regina della Famiglia, la cappella del palazzo del Governatorato in Vaticano, e furono presiedute dal cardinale Pietro Parolin. Concelebrarono i cardinali Giuseppe Bertello, Santos Abril y Castell\u00f3, James Francis Stafford e Beniamino Stella e diversi vescovi. Tra questi, Giovanni Angelo Becciu, Paul Richard Gallagher, Giampiero Gloder, Piero Marini, Fran\u00e7ois Robert Bacqu\u00e9, Francesco Canalini e Fabio Fabene. Erano presenti anche diversi membri dell'Opus Dei, tra i quali il vicario ausiliare mons. Fernando Oc\u00e1riz e il direttore spirituale centrale Guillaume Derville. Una seconda cerimonia funebre, presieduta dal vescovo di Almer\u00eda Adolfo Gonz\u00e1lez Montes, ebbe luogo il 4 gennaio nella cattedrale di Almer\u00eda. La salma fu poi sepolta nel coro della cattedrale.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "5376393", "revid": "36426", "url": "https://it.wikipedia.org/wiki?curid=5376393", "title": "Via dei Neri", "text": ""}
{"id": "5376395", "revid": "729019", "url": "https://it.wikipedia.org/wiki?curid=5376395", "title": "Tranvia Modena-Maranello", "text": "La tranvia Modena-Maranello era una linea complementare rispetto alla rete delle Ferrovie Provinciali Modenesi. Esercita con trazione a vapore, rimase in esercizio fra il 1893 e il 1937.\nStoria.\nSu iniziativa di un comitato costituito da alcuni facoltosi proprietari della zona alla fine del decennio precedente, il progetto per una linea tranviaria a vapore fra Modena e Maranello venne elaborato a cura della deputazione provinciale di Modena datato 29 luglio 1892\nCon Decreto ministeriale del 24 giugno 1892 il Governo aveva dunque concesso alla Societ\u00e0 Anonima per la Tranvia, appositamente costituita, \"la costruzione e l'esercizio della tramvia a vapore Modena-Maranello\". Il 20 giugno 1893 avvenne la prima corsa di prova, mentre il 24 giugno dello stesso anno vi fu la corsa inaugurale. Dopo la presentazione ufficiale e la corsa inaugurale, il 25 giugno 1893 la tranvia venne aperta al servizio viaggiatori sull'intero percorso fra Modena e Maranello.\nCon atto 17 dicembre 1897 la Societ\u00e0 suddetta cedette il diritto di esercitare la stessa alla Societ\u00e0 Anonima Ferrovia Sassuolo-Modena-Mirandola-Finale (FSMMF).\nIl traffico si mantenne subito relativamente sostenuto tanto che nel 1901 venne ammesso l'aumento a 7 veicoli rispetto ai sei precedenti nelle composizioni in servizio. Nel frattempo, nel 1904, fu rialzato il tratto di binario compreso fra ponte Pradella e la cosiddetta \"Fossa del Tonno\".\nNel 1917 la FSMMF e Societ\u00e0 Anonima Ferrovia Modena Vignola (FMV) vennero fuse per incorporazione nella nuova Societ\u00e0 Emiliana di Ferrovie Tranvie ed Automobili (SEFTA), che subentr\u00f2 conseguentemente nella concessione della tranvia. Si present\u00f2 dunque l'occasione per una razionalizzazione degli impianti: il Regio decreto n. 331 del 18 febbraio 1923 autorizz\u00f2 la SEFTA a sopprimere il tronco Modena-Sant'Agnese-Vaciglio della tranvia con \"immissione di questa sulla ferrovia Modena-Vignola mediante opportuno raccordo\". La tratta fino a Vaciglio venne dunque unificata rispetto alla ferrovia per Vignola grazie a una biforcazione su quest'ultima posta prima della stazione ferroviaria che consentiva l'instradamento sui binari tranviari; da allora la lunghezza complessiva risult\u00f2 di 15,490\u00a0km.\nIl primo settembre 1922 era stata nel frattempo aperta la fermata Crociale, posta al km 15+375 fra Pozza e Maranello; nel 1926 si aggiunse la fermata Saldini, al km 12+231 fra Colombaro e Pozza. Nel 1927 arrivarono le ulteriori fermate facoltative di Torrazzi (km 2+820), Cortese (6+300), Quattro Madonne (10+260) e Castello (4+700).\nOltre agli investimenti effettuati sugli impianti gli anni venti videro altres\u00ec il fiorire di progetti pi\u00f9 impegnativi, il pi\u00f9 ambizioso dei quali fu quello di ricostruzione della tranvia in sede propria come ferrovia elettrica con contestuale prolungamento verso Pavullo nel Frignano; avviati effettivamente i lavori, questi furono interrotti alla fine degli anni trenta dopo la costruzione di 37\u00a0km di sede ferroviaria, 3 stazioni, 5 fermate, 22 caselli e 5 gallerie. Il tracciato seguiva grosso modo la ex strada statale dell'Abetone (poi Provinciale Giardini) con tratte in sede propria, e sarebbe dovuto proseguire verso la Toscana attraversando gli Appennini presso l'Abetone.\nNel 1932 fu completata l'opera di trasformazione a scartamento ordinario della rete ferroviaria ivi compresa la Modena-Vignola: conseguentemente fu attivata una tratta a doppio scartamento fra Modena e Vaciglio per il transito dei treni a vapore; presso la stazione delle \"Provinciali\" questi si attestavano al terzo e quarto binario, rispettivamente a scartamento ridotto e misto.\nIl nuovo assetto rappresent\u00f2 peraltro il canto del cigno per la tranvia, ormai marginalizzata rispetto al resto della rete, che venne soppressa il giorno 11 novembre 1937, allorch\u00e9 il servizio tranviario venne sostituito da autocorse gestite dalla stessa SEFTA.\nIl progetto della ferrovia Modena - Pavullo fu dunque definitivamente abbandonato, nonostante varie richieste nel dopoguerra da parte dei politici locali.\nCaratteristiche.\nAll'avvio del servizio la linea misurava complessivamente 16,316\u00a0km, di cui 2,79 di binario posato su strade provinciali e 12,43\u00a0km su strade comunali, cui si sommava un tratto lungo 1,096\u00a0km in sede propria.\nLo scartamento adottato era quello \"ridotto italiano\" di 950\u00a0mm, realizzato mediante rotaie posate in spezzoni da 16\u00a0kg/m. La pendenza massima raggiunta era del 16,20 per mille, il raggio minimo delle curve risultava pari a 80 metri.\nIl primo orario era strutturato su quattro coppie di treni misti giornalieri.\nPercorso.\nIl capolinea modenese dell'impianto era costituito dalla stazione di Barriera Garibaldi, che sorgeva in una zona posta in corrispondenza dell'ex cinta muraria cittadina che impediva un ampliamento degli impianti e che per tale motivo fu abbandonata nel 1932 a favore dell'allora nuova stazione di Piazza Manzoni. I convogli tranviari per Maranello partivano dal terzo binario.\nAffiancato per un primo tratto il binario ferroviario che conduceva a Sassuolo e Vignola, la tranvia impegnava dunque la parte destra della provinciale vignolese, svolta sulla strada Vaciglio per poi seguire il tracciato della strada Vandelli, che veniva seguita per buona parte del percorso. Lungo lo stesso erano osservate numerose fermate facoltative risalenti all'inaugurazione della linea o di successiva istituzione nonch\u00e9 le stazioni di Vaciglio, presso la quale avveniva l'incrocio a raso della ferrovia per Vignola, Montale, Colombaro e Pozza.\nIn localit\u00e0 Santa Maria era presente tratto in sede propria per evitare l'ansa stradale verso la chiesa di San Martino di Mugnano; a Pozza, stazione prima della quale il binario passava dal lato sinistro a quello destro della strada, la direttrice stradale veniva abbandonata per svoltare sulla provinciale per Maranello, ove aveva termine la linea. Da qui un servizio automobilistico della stessa FSMMF garantiva il collegamento con Pavullo nel Frignano.\nMateriale rotabile.\nPer l'esercizio della tranvia la FSMMF, che gestiva altres\u00ec le ferrovie Modena-Sassuolo, e Modena-Mirandola con relativa diramazione Cavezzo-Finale Emilia, disponeva di un parco costituito da tredici locomotive a vapore a scartamento ridotto di cui solo le tre locotender da 51\u00a0kW battezzate rispettivamente come \"4 - \"Sassuolo\"\", \"6 - \"Mirandola\"\" e \"7 - \"Finale\"\" furono impiegate in maniera stabile sulla linea per Maranello; la circolabilit\u00e0 sulla linea era tuttavia ammessa anche per tutte le unit\u00e0 dei tipi \"Sassuolo\" e \"Castelvetro\".\nErano inoltre disponibili quattordici carrozze passeggeri (di cui 5 normalmente impiegate per il servizio tranviario) e 15 carri merci, di cui cinque chiusi.\nNel 1932, elettrificate le linee sociali, al parco \"tranviario\" furono aggiunte le locomotive \"9 - \"Pico\"\" e \"22\"."}
{"id": "5376397", "revid": "27723", "url": "https://it.wikipedia.org/wiki?curid=5376397", "title": "Tranvia Castelfranco-Bazzano", "text": "La tranvia Castelfranco-Bazzano univa la cittadina di Castelfranco Emilia, importante stazione ferroviaria sulla Milano-Bologna, a quella di Bazzano, che si trovava su una diramazione della Modena-Vignola.\nEsercita a vapore, prest\u00f2 servizio fra il 1912 e il 1934 per soli dodici anni, a causa della concorrenza con la ferrovia Spilamberto-Bazzano, con la quale la tranvia non venne mai integrata.\nStoria.\nLo studio di fattibilit\u00e0 per un collegamento ferroviario fra San Giovanni in Persiceto, Castelfranco Emilia e Bazzano, promosso dal Comune di Castelfranco per venire incontro alle esigenze della popolazione e in particolare di Piumazzo, la propria frazione pi\u00f9 popolosa, fu commissionato da tale amministrazione alla fine del diciannovesimo secolo, fra le contrariet\u00e0 mostrate dal comune di Bazzano e quello di San Cesario.\nDurante i primi anni del Novecento si giunse a un progetto definitivo della linea, la cui stesura venne affidata dalla societ\u00e0 L'Ausiliare di Milano, azienda che vantava allora diversificati interessi nel campo ferroviario, all'ingegner Corrado Manfredi di Piacenza.\nA causa di alcune difficolt\u00e0 economiche dovute all'attraversamento della ferrovia Milano-Bologna, che le FS imponevano non avvenisse a raso, L'Ausiliare disdett\u00f2 tuttavia la convenzione dopo aver ottenuto nel 1909 la concessione per la realizzazione e gestione della linea; ad essa subentrarono dunque nel 1910 direttamente i Comuni di Castelfranco, San Cesario e Bazzano, affidando il 16 maggio dello stesso anno al Manfredi la concessione e l'esercizio della linea in qualit\u00e0 di subconcessionario.\nOttenuto parere favorevole alla costruzione da parte del Consiglio Superiore dei lavori Pubblici il 29 maggio 1911, con regio decreto n. 1409 del 21 settembre 1911 venne approvata e resa esecutiva la \"convenzione con la ditta ing. Corrado Manfredi per la costruzione e l'esercizio di una tramvia a vapore da Castelfranco a Bazzano\", rimanendo il raggiungimento di Persiceto un obiettivo da perseguire solo successivamente.\nAlla spesa per la costruzione della linea contribu\u00ec per la quota di 200.000 Lire, pari ai due terzi del totale, lo zuccherificio di Bazzano. Terminati i lavori di costruzione, durati circa sei mesi, l'esercizio regolare fu avviato il 21 ottobre 1912.\nIl 6 ottobre 1913 Corrado Manfredi cedette, al prezzo di 155.000 lire, la concessione alla Societ\u00e0 Ferrovia Modena-Vignola, che il 26 maggio 1914 inaugur\u00f2 la diramazione Spilamberto-Bazzano della propria ferrovia, dando vita a un pericoloso concorrente della tranvia. La nuova gestione fu avviata formalmente il 1\u00ba gennaio 1914 in virt\u00f9 del regio decreto del 23 dicembre 1913: esso prevedeva esplicitamente l'integrazione degli impianti a Bazzano, che tuttavia non venne mai realizzata.\nNel 1917 la FSMMF e Societ\u00e0 Anonima Ferrovia Modena Vignola (FMV) vennero fuse per incorporazione nella nuova Societ\u00e0 Emiliana di Ferrovie Tranvie ed Automobili (SEFTA), controllata dalla Breda, che subentr\u00f2 conseguentemente nella concessione della tranvia.\nTerminata la prima guerra mondiale, che aveva portato ad accantonare le proteste legate ad un non soddisfacente servizio offerto dalla tranvia poco integrato rispetto a quello ferroviario, la SEFTA decise unilateralmente la sospensione del servizio viaggiatori, mantenendo quello merci per il quale era corrisposto un sussidio governativo. Le conseguenti pressioni delle amministrazioni comunali e dello zuccherificio stesso portarono al ripristino delle corse passeggeri il 1\u00ba agosto 1922, senza peraltro che si verificasse un aumento di traffico tale da diminuire il passivo di bilancio che andava via via accumulandosi sull'intera rete SEFTA.\nLa ricostruzione a scartamento normale con trazione elettrica delle ferrovie modenesi, attivata nel 1932, port\u00f2 ad un'ulteriore marginalizzazione delle tranvie Castelfranco-Bazzano e Modena-Maranello inducendo a chiudere le stesse.\nLa tranvia Castelfranco-Bazzano fu dunque formalmente soppressa il 1\u00ba luglio 1934 e sostituita con un'autolinea gestita dall'Impresa Barozzi.\nCaratteristiche.\nLa scelta dello scartamento normale fu determinata dall'opportunit\u00e0, colta solo a met\u00e0, di realizzare un agevole interscambio sia con la ferrovia Milano-Bologna in stazione di Castelfranco Emilia, ai tempi della progettazione ancora gestita dalla Rete Adriatica, sia con la Tranvia Bologna-Casalecchio-Vignola a Bazzano. Da questo punto di vista la linea presentava analogie costruttive con la stessa tranvia per Bologna, fatto comprensibile considerato che fino al 1929 sia Castelfranco Emilia che Piumazzo appartenevano alla Provincia di Bologna.\nLa linea misurava complessivamente 12,524\u00a0km di cui 1,160 in sede propria per aggirare l'abitato di Castelfranco e in corrispondenza delle stazioni di San Cesario e Piumazzo; realizzata con caratteristiche ferroviarie, la tranvia adottava rotaie da 24\u00a0kg/metro, aveva una pendenza massima del 10 per mille e il raggio di curvatura non scendeva sotto ai 150 metri. Ragioni di carattere economico imposero la scelta di una tranvia che comportava il passaggio dei binari sulla sede stradale, conformazione che pes\u00f2 negativamente sul futuro della linea..\nIl primo orario di servizio prevedeva quattro coppie giornaliere, come d'uso all'epoca per impianti di questo tipo. La velocit\u00e0 massima raggiunta dai convoglio era pari a 20\u00a0km/h.\nPercorso.\nLa linea originava dal capolinea di Castelfranco Emilia, posto in piazza della Vittoria e raccordato per mezzo di un apposito binario lungo circa 300 metri alla stazione FS di Castelfranco. L'impianto tranviario era dotato di tre binari, un magazzino merci con piano caricatore, e una rimessa per il ricovero dei treni.\nOltrepassata la via Emilia (poi corso Martiri) e impegnata per un tratto via Circondaria Sud, il binario svoltava sulla strada di San Cesario (poi strada provinciale 14, in loco denominata via Loda) che veniva impegnata sul lato destro e tramite la quale, al km 0+896, veniva raggiunta la fermata Mandelli.\nServite le due ulteriori fermate di Torretta e Fornace, quest'ultima in corrispondenza di una fabbrica di laterizi, veniva impegnato un breve tratto in sede propria che conduceva alla stazione di San Cesario, posta diagonalmente dietro al locale cimitero, al chilometro 4,660.\nSi raggiungeva dunque corso Libert\u00e0, allora sempre via San Cesario, con le tre fermate di Ca' Rossa, Ca' Baietta e villa Salvioli, giungendo dunque alla stazione di Piumazzo, posta al chilometro 7,500 al termine di via dei Mille, ai tempi denominata viale della Stazione.\nVeniva poi affiancato il rio Muzza e, superata la fermata in localit\u00e0 \"Roma\", era infine impegnata la strada per Bazzano ove sorgeva l'ulteriore fermata denominata \"California\" nel tratto che vedeva sulla destra affiancarsi il binario della ferrovia Bazzano-Spilamberto; questo veniva incrociato in prossimit\u00e0 della fermata dello zuccherificio, prima della quale era presente un raccordo con lo stesso.\nServita l'ulteriore fermata di Magazzino veniva raggiunto il capolinea, situato in localit\u00e0 Sabbionara, nelle immediate adiacenze dell'originario tracciato della Bazzano-Spilamberto e della successiva Stazione di Bazzano lungo la ferrovia Casalecchio-Vignola. Si trattava di una collocazione a carattere provvisorio in attesa della mai realizzata stazione unificata.\nMateriale rotabile.\nPer il servizio lungo la linea si ha notizia di tre locomotive a vapore di tipo tranviario di cui due fornite dalla Breda, battezzate \"\"Castelfranco\" e \"Giacomo\"\", contraddistinte dai numeri di costruzione rispettivamente 1452 e 1453. Acquistate nel 1912 dalla societ\u00e0 Les Tramways de Bologne che eserciva la Tranvia Bologna-Vignola, furono subito cedute al Manfredi per poi tornare sui binari bolognesi alla chiusura della tranvia. La terza unit\u00e0, di minori dimensioni, era una macchina da 62\u00a0kW.\nPer il servizio passeggeri erano disponibili sette carrozze a due assi; completavano la dotazione del parco quattordici carri merci, di cui tre chiusi. Tutti i rotabili erano dotati di doppi organi di trazione e repulsione cos\u00ec da garantire l'interoperabilit\u00e0 rispetto al servizio ferroviario."}
{"id": "5376409", "revid": "7073", "url": "https://it.wikipedia.org/wiki?curid=5376409", "title": "Frederick Donald Coggan", "text": ""}
{"id": "5376412", "revid": "830939", "url": "https://it.wikipedia.org/wiki?curid=5376412", "title": "Michael Stean", "text": "Nel 1977 divent\u00f2 il terzo Grande maestro inglese.\nPartecip\u00f2 con l'Inghilterra a cinque Olimpiadi degli scacchi dal 1974 al 1982.\nAlle olimpiadi di Haifa 1976 vinse la medaglia d'oro individuale in quarta scacchiera e la medaglia di bronzo di squadra.\nPrincipali risultati di torneo:\nNel 1982, all'et\u00e0 di 29 anni, si ritir\u00f2 dagli scacchi e da allora svolge la professione di contabile tributario.\nHa raggiunto il rating FIDE pi\u00f9 alto in gennaio 1979, con 2540 punti Elo."}
{"id": "5376423", "revid": "36426", "url": "https://it.wikipedia.org/wiki?curid=5376423", "title": "Piazza del Grano", "text": "Piazza del Grano \u00e8 una piazza di Firenze che si apre sul retro degli Uffizi. Si accede alla piazza da via della Ninna, via dei Leoni, via de' Neri e via de' Castellani.\nStoria.\nOriginariamente qui correva il torrente Scheraggio, utilizzato per varie attivit\u00e0 produttive, tra cui il pi\u00f9 antico conio delle monete cittadino. Lungo il torrente correva un muraglione difensivo, risalente probabilmente all'epoca di Matilde di Canossa (che sostituiva un precedente argine in terra, testimoniato sin dal VI secolo), il quale chiudeva la cinta muraria all'altezza del castello d'Altafronte, dominante l'affaccio sul fiume, a protezione della via d'acqua e del porticciolo d'Arno presso l'attuale piazza Mentana. La disastrosa alluvione del 1333 distrusse il castello e il vicino ponte, rendendo necessaria una completa ristrutturazione della zona, a partire dalla ricostruzione dell'attraversamento fluviale che coincise con l'erezione dell'attuale ponte Vecchio. Lo Scheraggio venne coperto e al suo posto fu creata la via dei Castellani, con riferimento alla famiglia Castellani, che si vuole erede di quell'Altafronte che avrebbe costruito l'omonimo castello.\nPi\u00f9 tardi ebbe qui sede il malfamato quartiere di \"Baldracca\", che pullulava di osterie e bordelli sul lato orientale degli Uffizi, fatto di piccoli vicoli oggi in parte tamponati: ne resta memoria nel teatrino di Baldracca, un edificio tuttora esistente che oggi ospita la biblioteca della galleria. \nLa denominazione della piazza \u00e8 comunque antica ed \u00e8 attestata almeno dalla seconda met\u00e0 del XV secolo, ad indicare lo spazio dove si teneva il mercato del grano, poi occupato dalla loggia del Grano (1619) di modo che, venendosi a perdere la configurazione propria di una piazza, pur mantenendosi ancora a lungo la denominazione, dal 1870 \u00e8 stato considerato dalla toponomastica come tratto di via de' Castellani, e poi come piazza a s\u00e9 stante detta \"piazza Castellani\". \nSolo dal 2001 la Giunta comunale ha ripristinato il nome originario, a indicare lo slargo venutosi a creare tra la loggia e uno dei prospetti secondari della fabbrica degli Uffizi dove \u00e8 l'uscita provvisoria della Galleria, slargo che ha preso il posto \"di varie stradette che si insinuavano in mezzo a modeste case e botteghe demolite tra '800 e '900\".\nDescrizione.\nEdifici.\nLa piazza \u00e8 dominata dalla mole della loggia del Grano, fatta costruire da Cosimo II nel 1619 su disegno di Giulio Parigi nel luogo dove gi\u00e0 dal 1359 era un deposito di cereali e dove di conseguenza si svolgeva la vendita delle granaglie. Successivamente, e almeno dal 1843, la struttura fu occupata dalla Societ\u00e0 Tipografica sopra le Logge del Grano (successivamente Stamperia delle Logge) e il loggiato chiuso con un assito fino all'altezza dei capitelli. Nel 1868, trasferitasi la tipografia in piazza Mentana, l'edificio fu soprelevato e, occupando ulteriori spazi dell'edificio adiacente, trasformato in teatro dall'architetto Andrea Scala. Ai primi del Novecento gli stessi spazi furono adibiti a caff\u00e8 concerto (Folies Berg\u00e8re), per essere pi\u00f9 tardi destinati a proiezioni cinematografiche, con la denominazione di Cinema Imperiale (1935). Tra il 1954 e il 1957 l'edificio fu ridisegnato ad opera dell'architetto Nello Baroni, continuando ad ospitare una sala cinematografica denominata Capitol: in questo corpo di fabbrica , addossato alla loggia vera e propria, sono stati poi ricavati degli spazi commerciali e abitativi, al momento non utilizzati (2021). \nDavanti alla loggia, in angolo con via dei Leoni, si affacciano sulla piazza i resti della torre dei Filipetri, con il rivestimento in filaretto di pietra interrotto da molte finestre aperte in epoca molto pi\u00f9 tarda rispetto all'edificio originario. \nSull'altra cantonata, in prosecuzione da via della Ninna, si trova il fabbricato di palazzo Vecchio, in particolare la grande mole dell'ala avviata da Cosimo I e completata durante granducato di Ferdinando I, sulla base di un progetto gi\u00e0 delineato da Giorgio Vasari e rivisto da Bartolomeo Ammannati (tra il 1588 e il 1592) e Bernardo Buontalenti (fino al 1596). Sebbene tutti gli ingressi sulla piazza appaiono oggi tamponati, qui si affacciano importanti ambienti del palazzo, prima su tutti la terrazza di Saturno.\nIl lato ovest \u00e8 occupato da una serie di abitazioni comuni, addossate al fabbricato degli Uffizi, in particolare a ridosso di quella che fu la chiesa di San Pier Scheraggio. Poco oltre si apre l'ormai ventennale cantiere della nuova uscita degli Uffizi, per i quali \u00e8 prevista l'erezione della controversa pensilina firmata da Arata Isozaki, che oltre a dara una conclusione moderna e monumentale alla visita alla galleria, dovrebbe costituire un possibile accesso separato all'Aula Magliabechiana, ristrutturata come sede delle esibizioni temporanee e, al piano superiore, sede della biblioteca degli Uffizi. Questo progetto, per quanto a suo tempo criticato, sar\u00e0 destinato comunque a ridefinire con forza il ruolo della piazza, da dimesso passaggio a ridosso di monumenti illustri a luogo di condivisione e sosta dotato di una propria valenza architettonica e urbanistica.\nLa fontana.\nLa fontana marmorea all'angolo della loggia del Grano, detta \"del mascherone\", \u00e8 per lo pi\u00f9 segnalata dalla letteratura come opera di Chiarissimo Fancelli, ma si tratta di un equivoco, poich\u00e9 risulta in effetti inaugurata nel 1764, per iniziativa del governo della Reggenza lorenese. Il Fancelli \u00e8 invece autore del busto di Cosimo II sul lato di via de' Neri. Relativamente alla fontana si segnala l'intervento di restauro, eseguito nel 2014, realizzato nell'ambito del progetto FLIC (Florence I Care) promosso dal Comune di Firenze.\nTabernacoli.\nSulla casa segnalata al n. 16 si trova una piccola edicola con struttura in legno, con una semplice immagine devozionale moderna. Fino all'alluvione di Firenze conteneva una \"Madonna col Bambino\" su tavola, di un buon artista toscano con influssi veneti della prima met\u00e0 del XVI secolo. Restaurata, si dovrebbe oggi trovare nei depositi del Museo Bardini"}
{"id": "5376427", "revid": "767487", "url": "https://it.wikipedia.org/wiki?curid=5376427", "title": "William John Hamilton", "text": "Biografia.\nEra figlio di William Richard Hamilton (1777\u20131859), studi\u00f2 presso la Charterhouse School ed in seguito presso l'Universit\u00e0 di G\u00f6ttingen.\nDivenne membro della Geological Society of London nel 1831.\nNel 1835 comp\u00ec un viaggio di studi geologici nel Levante in compagnia di Hugh Edwin Strickland, proseguendo poi da solo attraverso Armenia ed in tutta Asia Minore. \nQuesto viaggio fu descritto descritto nel libro \"Ricerche in Asia Minore, Ponto, e Armenia\" (1842).\nHamilton fu il primo esploratore a raggiungere la vetta del Monte Erciyes.\nHamilton fu presidente della Geological Society of London tra il 1854 e il 1866. Fu un Membro del Parlamento per il partito conservatore per la citt\u00e0 di Newport (Isola di Wight) dal 1841 al 1847. Fece viaggi di studio in Francia ed in Belgio e scrisse un trattato sulle rocce ed i minerali della Toscana, le agata delle cave di Oberstein, e sulla geologia del bacino del Magonza e del distretto di Assia-Kassel (o Hesse-Cassel)."}
{"id": "5376433", "revid": "76963", "url": "https://it.wikipedia.org/wiki?curid=5376433", "title": "Arlen Dean Snyder", "text": ""}
{"id": "5376450", "revid": "363629", "url": "https://it.wikipedia.org/wiki?curid=5376450", "title": "BTCC 2015", "text": "La stagione 2015 del British Touring Car Championship \u00e8 stata la cinquantottesima edizione del campionato gestito dalla ToCA. \u00c8 iniziata il 5 aprile a Brands Hatch ed \u00e8 terminata l'11 ottobre nello stesso circuito.\nIl titolo piloti \u00e8 stato vinto da Gordon Shedden, alla guida di una Honda Civic Type R ufficiale della Honda Yuasa Racing. Honda ha invece vinto il titolo costruttori, mentre il Team BMR RCIB Insurance ha vinto il titolo scuderie, oltre al titolo scuderie private. Il titolo piloti privati \u00e8 stato vinto da Colin Turkington, alla guida di una Volkswagen CC, nonostante il compagno di squadra Jason Plato avesse totalizzato pi\u00f9 punti nella classifica generale; il Trofeo Jack Sears, riservato alle matricole, \u00e8 stato vinto da Josh Cook, alla guida di una Chevrolet Cruze."}
{"id": "5376462", "revid": "1573940", "url": "https://it.wikipedia.org/wiki?curid=5376462", "title": "Neacomys", "text": "Neacomys () \u00e8 un genere di roditori della famiglia dei Cricetidi comunemente noti come \"topi spinosi sudamericani\".\nDescrizione.\nDimensioni.\nAl genere Neacomys appartengono roditori di piccole dimensioni, con lunghezza della testa e del corpo tra 64 e 100\u00a0mm, la lunghezza della coda tra 65 e 111\u00a0mm e un peso fino a 54\u00a0g.\nCaratteristiche craniche e dentarie.\nIl cranio \u00e8 delicato, il palato e lungo mentre i fori palatali sono corti. Gli incisivi superiori sono lisci ed opistodonti, ovvero con le punte rivolte verso l'interno della bocca, i molari sono bunodonti, ovvero con la struttura delle cuspidi semplificata.\nSono caratterizzati dalla seguente formula dentaria:\nAspetto.\nLa pelliccia \u00e8 caratterizzata dalla presenza di peli spinosi sul dorso, le parti dorsali possono essere giallastre, grigiastre, rossastre o bruno-grigiastre mentre le parti ventrali sono spesso biancastre. Le orecchie sono piccole. I piedi sono stretti e lunghi, le due dita esterne sono molto pi\u00f9 corte di quelle centrali. Le piante sono prive di peli, ricoperte di scaglie e provviste di sei cuscinetti carnosi. alla base di ogni artiglio \u00e8 presente un ciuffo di peli argentato. La coda \u00e8 pi\u00f9 lunga della testa e del corpo, uniformemente marrone e cosparsa di pochi peli. Le femmine hanno quattro paia di mammelle. Sono privi di cistifellea.\nDistribuzione.\nIl genere \u00e8 diffuso nel Continente americano, da Panama attraverso tutta la parte settentrionale dell'America meridionale fino al Per\u00f9.\nTassonomia.\nIl genere comprende 14 specie."}
{"id": "5376498", "revid": "836193", "url": "https://it.wikipedia.org/wiki?curid=5376498", "title": "Tranvie modenesi", "text": ""}
{"id": "5376518", "revid": "767487", "url": "https://it.wikipedia.org/wiki?curid=5376518", "title": "Niro", "text": ""}
{"id": "5376535", "revid": "61051", "url": "https://it.wikipedia.org/wiki?curid=5376535", "title": "Hanriot H-110", "text": ""}
{"id": "5376659", "revid": "301156", "url": "https://it.wikipedia.org/wiki?curid=5376659", "title": "Armoriale del Portogallo", "text": "Questa pagina contiene le armi (stemmi e blasonature) del Portogallo e degli ex territori coloniali."}
{"id": "5376661", "revid": "198277", "url": "https://it.wikipedia.org/wiki?curid=5376661", "title": "Derby calcistici in Toscana (Serie A)", "text": "I derby calcistici in Toscana di Serie A sono gli incontri di calcio che vedono a confronto le squadre toscane nel massimo livello nazionale.\nEmpoli-Fiorentina.\nIl derby dell'Arno \u00e8 il derby che si gioca tra Fiorentina ed Empoli. \u00c8 un derby provinciale, in quanto Empoli fa parte della citt\u00e0 metropolitana di Firenze, anche se viene ormai considerato quasi una stracittadina data la distanza in linea d'aria di soli 22\u00a0km; non \u00e8 per\u00f2 un derby \"antico\" in quanto i due club si sono iniziati ad incontrare solo a partire dalla met\u00e0 degli anni ottanta.\nIl primo derby fu disputato nei quarti di finale della Coppa Italia 1985-1986 in cui furono i viola ad accedere alla semifinale; il primo in campionato, giocato il 30 novembre 1986, vide invece la vittoria dell'Empoli per 1-0. Questo derby in campionato \u00e8 stato giocato solo nella massima serie nazionale. I risultati inoltre sono nettamente a favore della Fiorentina con 15 vittorie, 7 pareggi e 6 sconfitte, e 46 gol fatti contro 24 subiti. Fino al 1998 il bilancio era in parit\u00e0: in 10 gare, 3 vittorie a testa e 4 pareggi; dopo si \u00e8 avuto un netto predominio viola, con un parziale di 12 vittorie, 3 pareggi e 3 sconfitte. Gli azzurri sono tornati a vincere nel 2016 dopo 19 anni, dal 28 settembre 1997, che corrisponde ad una delle due vittorie ottenute fuori casa: la seconda risale al 15 aprile 2017, terzultimo confronto tra le sue squadre in Serie A.\nI precedenti in gare ufficiali.\n\"(Statistiche aggiornate al 27 novembre 2021)\"\nEmpoli-Livorno.\nLivorno e Empoli si sono incontrate per tre stagioni in Serie A. dal 2005-2006. Dopo l'ultimo confronto, disputato il 18 maggio 2008 con la vittoria dell'Empoli per 2-1, il bilancio \u00e8 in parit\u00e0 (due vittorie a testa e due pareggi).\nLa maggior parte delle gare si sono avute nelle altre serie e in tal caso a prevalere \u00e8 il Livorno.\nEmpoli-Pisa.\nIl derby tra il Pisa e l'Empoli \u00e8 stato disputato anche nella massima serie nella stagione 1987-1988. La rivalit\u00e0 tra le due tifoserie \u00e8 abbastanza forte anche se non \u00e8 considerata tra le pi\u00f9 importanti dalle frange pi\u00f9 accese del tifo delle due compagini.\nTra i giocatori che hanno vestito entrambe le maglie, da segnalare Francesco Tavano, \"recordman\" di segnature in maglia Empolese ebbe la sua prima esperienza da professionista in maglia nerazzurra nella stagione di Serie C1 1999-2000. Anche Antonio Busc\u00e8 ex capitano e autore di cinque stagioni in massima serie con la maglia azzurra, concluse la sua carriera a Pisa, sfiorando la promozione in Serie B con la maglia nerazzurra perdendo, la finale contro il nella stagione 2012-2013\nIl Primo confronto tra ed \u00e8 stato disputato nel campionato di Prima Divisione 1929-1930, mentre l'ultimo nella stagione di Serie B 2020-2021. Nell'unica stagione di Serie A in cui le squadre si sono affrontate, Il Pisa vinse a Empoli la gara di andata e pareggi\u00f2 0-0 il ritorno in casa, a fine campionato i nerazzurri si salvarono arrivando 12\u00ba, mentre gli azzurri retrocessero giungendo penultimi. La squadra pisana \u00e8 in vantaggio anche nel computo totale con 27 vittorie contro le 13 empolesi, 20 i pareggi.\n\"Fonte\"\nEmpoli-Siena.\nIl derby tra il e l'Empoli \u00e8 stato disputato in Serie A a partire dal 2003, anno in cui i bianconeri vi fanno la prima apparizione.\nFiorentina-Livorno.\nIl derby Mediceo \u00e8 la sfida che si disputa tra la Fiorentina e il Livorno.\nQuesta sentita gara detiene il record di derby toscano pi\u00f9 disputato in Serie A con 30 incontri (15 stagioni). Il primo incontro ufficiale tra questi due club avvenne nella Serie A 1933-1934 in cui ebbero la meglio le squadre ospitanti. Dopo un lungo periodo di ben 54 anni in cui Fiorentina e Livorno non si sono incontrate, a parte alcune sfide in Coppa Italia, questa gara \u00e8 tornata a giocarsi frequentemente in campionato dal 30 novembre 2003. Le due squadre inoltre non si incontrano in Coppa Italia dalla lontana stagione 1987-88. Da notare infine che gli amaranto non riescono a vincere a Firenze dal lontano 19 dicembre 1937, e che i viola hanno vinto tutti gli ultimi 5 incontri disputati.\nAlfredo Pitto ha indossato le maglie dei due club, cresce calcisticamente nel Livorno nel suo primo campionato, la stagione 1923-1924, si piazza al 3\u00ba posto nel girone A di Prima Divisione. In totale con la squadra del Livorno segna 13 gol, le sue presenze 68. A Firenze diventa il primo grande acquisto nella storia della societ\u00e0 viola, le presenze furono 45 le reti 5.\nFiorentina-Lucchese.\nIl derby tra la Fiorentina e la Lucchese, vanta pochissimi precedenti a causa della differenza di categoria che si \u00e8 quasi sempre avuta tra i due club.\nTra i giocatori che hanno vestito entrambe le maglie, da segnalare: Bruno Neri (Con i gigliati un gol e 187 presenze, a Lucca 25 presenze), Carlos Gringa (Con la Fiorentina 98 presenze e 22 gol, con la Lucchese 3 gol, 31 presenze), Libero Marchini (Oro olimpico a Berlino 1936), Vinicio Viani (Con la Lucchese sono 34 gol e 34 presenze, alla viola 93 presenze e 45 le reti), Danilo Michelini, Giuseppe Galluzzi e altri ancora.\nIl primo incontro in Serie B 1930-1931, con la vittoria della Fiorentina per 3-0 a Lucca, e un pareggio a Firenze per 1-1. In Serie A le due squadre si affrontano, per la prima volta il 13 settembre 1936. Sono 14 gli incontri in Serie A, 4 in Serie B.\nL'ultima gara si riferisce alla Coppa Italia di serie C del 2003-2004.\nFiorentina-Pisa.\n\u00c8 un derby molto sentito da entrambe le parti e, nonostante la rivalit\u00e0 pi\u00f9 sentita in assoluto da parte dei pisani sia quella con i \"cugini\" del Livorno, alcune frange della tifoseria nerazzurra ricordano che in realt\u00e0 il loro vero derby \u00e8 quello con l'\"odiatissima\" Fiorentina.\nLa rivalit\u00e0 tra il e la ha radici molto lontane risalenti anch'esse al medioevo, infatti le due citt\u00e0 patteggiavano per due opposte fazioni: Pisa per i Ghibellini e Firenze per i Guelfi. Inoltre Firenze, fulcro dell'economia toscana ma senza sbocco marittimo, fu costretta a pagare dazi onerosi ai pisani per effettuare scambi commerciali marittimi fino a quando non decise di puntare tutto su Livorno, scavalcando Pisa ed aumentando l'odio tra le due citt\u00e0. Nel 2015 questa rivalit\u00e0 \u00e8 tornata in auge con la notizia della fusione tra l'aeroporto pisano e quello fiorentino scatenando le proteste della piazza pisana Non sono mancati nel corso degli anni occasioni di contatto tra le due tifoserie, rilevanti soprattutto, data la differenza di categoria, all'epoca della Serie A nerazzurra. \nDunga, \u00e8 uno dei giocatori che ha indossato le maglie dei due club. Nell'autunno del 1987 approd\u00f2 in Italia e la societ\u00e0 viola lo diede in prestito al Pisa: con i nerazzurri Carlos raggiunse una sospirata salvezza con il 13\u00ba posto in Serie A e vinse la Coppa Mitropa. Le presenze con la squadra di Pisa furono 23 con due segnature. Nel 1988 arriv\u00f2 a Firenze gioc\u00f2 con i gigliati dal 1988 al 1992, 124 le presenze e 8 le reti, perse la doppia finale di Coppa UEFA 1989-1990. Nel 1994, quando ormai aveva lasciato L'Italia divent\u00f2 campione del mondo con la Sele\u00e7\u00e3o. Da segnalare anche Mario Faccenda che gioc\u00f2 molti derby con entrambe le maglie.\nPisa e Fiorentina si incontrarono per la prima volta nella Prima Divisione 1926-1927, in cui vinsero entrambi la partita giocata in casa: i viola, il 3 ottobre 1926, per 3-1 e i nerazzurri due mesi dopo, il 19 dicembre, per 1-0. Con il passare degli anni e il seguire di incontri tra le due formazioni, i risultati risultano nettamente a favore dei viola, con 12 vittorie e sole 4 sconfitte su 23 partite e con 36 gol fatti a fronte di 15 subiti; inoltre il Pisa \u00e8 riuscito a vincere a Firenze solo una volta, in una gara di Coppa Italia di serie C, nel 2002, primo anno della rifondazione viola a causa del fallimento al termine della stagione 2001-2002.. I due club non si incontrano da quest'ultima partita, mentre in campionato non si incontrano dalla partita di ritorno del campionato di Serie B 1993-1994 quando il match termin\u00f2 per 0-0; a fine anno i viola furono promossi in serie A mentre i nerazzurri retrocedettero perdendo lo spareggio con l' e durante l'estate seguente fallirono.\n\"Fonte.\"\nFiorentina-Pistoiese.\nQuesto derby regionale vanta pochissimi precedenti a causa della differenza di categoria che si \u00e8 quasi sempre avuta tra le due squadre, ma \u00e8 ricordato in ambito nazionale per il curioso fatto occorso in una gara amichevole tra le due compagini. La gara, disputata nel 1954, fu teatro del famoso avvistamento di UFO a Firenze; la partita venne momentaneamente sospesa a causa di esso ma, poi si concluse regolarmente con il punteggio di 6-2 per i viola.\nMario Pizziolo ha indossato le maglie dei due club, approdando nel 1924 alla . Il 16 dicembre 1928 gioc\u00f2 l'incontro - 0-1 (74 le sue presenze a Pistoia). Fu ceduto ai gigliati nel 1929, rimane sino al 1936 per un totale di 197 incontri disputati (con tre reti all'attivo). Campione del mondo nel 1934.\nIl derby tra Fiorentina e Pistoiese \u00e8 stato giocato per la prima volta in Divisione Nazionale 1928-1929 e a vincere l'incontro fu la Pistoiese, sia all'andata che al ritorno. Nella Serie B 1929-1930, la Pistoiese vinse nuovamente la gara di andata, mentre il ritorno a Firenze vide la prima affermazione della squadra gigliata. Le due squadre si affrontarono nuovamente nel campionato di Serie B 1930-1931 e in entrambi i casi la sfida termin\u00f2 in pareggio. Dopo circa cinquanta anni le due squadre si incontrarono nuovamente in serie A nella stagione 1980-1981, nella gara di andata, a Firenze, furono gli arancioni a imporsi per 2-1, mentre la gara di ritorno fu vinta dalla Fiorentina per 1-0. Sono undici le gare giocate tra i due club, con tre vittorie per la Fiorentina, cinque per la Pistoiese e tre pareggi.\nFiorentina-Siena.\nIl derby guelfi-ghibellini \u00e8 un derby regionale che si gioca tra Fiorentina e . \u00c8 la rivalit\u00e0 pi\u00f9 importante in Toscana e la e pi\u00f9 sentita fra le due sia dentro che fuori dal campo. La rivalit\u00e0 \u00e8 nata per la vicinanza tra le due citt\u00e0; vi sono tuttavia anche cause storiche, cos\u00ec come indica la denominazione, per le storiche battaglie tra guelfi e ghibellini, come quella avvenuta a Montaperti nel 1260, vinta dai senesi di parte ghibellina e quella di Colle Val d'Elsa nel 1269, vinta dai fiorentini di parte guelfa, anche se \u00e8 doveroso ricordare che durante il medioevo entrambe le citt\u00e0 erano inizialmente divise internamente tra guelfi e ghibellini, ma dal 1287 divennero entrambe guelfe e alleate tra loro Inoltre la provincia di Siena \u00e8 quella con il maggior numero di Viola Club, subito dopo quella di Firenze, vedendo cos\u00ec un \"derby nel derby\", come se Siena citt\u00e0 giocasse contro Siena provincia. La rivalit\u00e0 calcistica \u00e8 invece piuttosto recente in quanto la gara tra i due club avviene con una certa costanza solo a partire dal 2004, dato che il Siena fa la prima apparizione in Serie A solo l'anno precedente, ed \u00e8 molto pi\u00f9 sentita dai senesi. Prima che il Siena raggiungesse la serie A, il \"derby guelfi-ghibellini\", veniva chiamato quello tra Colligiana e Siena: famoso il rinvio di Colligiana-Siena, del 15 marzo 1931, per motivi di ordine pubblico.\nLa prima sfida tra il Siena e la Fiorentina fu nella Serie B 1938-1939 e vide la vittoria casalinga dei bianconeri per 3-0 l'8 gennaio 1939; l'unica partita in cui il Siena \u00e8 riuscito a segnare pi\u00f9 di un gol \u00e8 proprio quest'ultima. I risultati sono infatti nettamente a favore dei viola con 14 vittorie su 23 partite, e con ben 40 gol fatti e solo 15 subiti; inoltre a Firenze il Siena non \u00e8 mai riuscito a vincere. Da notare che le due squadre si sono incontrate in Coppa nei quarti di finale del 2013-2014 (vittoria della squadra gigliata per 2-1), 56 anni dopo l'unico incrocio avvenuto nel 1958.\nLivorno-Lucchese.\nForte rivalit\u00e0 tra le tifoserie del Livorno e della Lucchese; questa gara \u00e8 stata disputata in Serie A nella stagioni 1947-48 e 1948-49.\nLe due squadre si sono incontrate tra la serie A e la B fino al 1949, dal 1953 soltanto in serie C/C1 (e un campionato di C2). Mentre in prima serie il bilancio \u00e8 a favore del Livorno, in serie B e C le due compagini si equilibrano. 14 anni dopo l'ultimo confronto, risalente al campionato di Serie C1 2001-2002, le due squadre hanno ripreso a confrontarsi in terza serie.\nLivorno-Pisa.\nIl derby della Meloria \u00e8 la sfida che si disputa tra il Livorno e il . La forte rivalit\u00e0 tra le citt\u00e0 fa s\u00ec che questa partita venga percepita da ambo le parti come \"il derby\" per eccellenza e gli incontri siano sempre considerati ad altissimo rischio. Questa sfida quasi secolare vanta pi\u00f9 di 80 incontri ufficiali tra le due squadre dal 1919 al 2009.\nLa rivalit\u00e0 tra Pisa e Livorno pone le sue radici nel Medioevo, precisamente nel 1284, quando la flotta pisana fu sconfitta da quella genovese al largo di Livorno, all'epoca porto pisano, fra gli scogli delle melorie sancendo l'inizio della fine della Repubblica Marinara. Nemmeno un secolo dopo il porto livornese divent\u00f2, da piccolo scalo sottomesso, uno dei principali porti della Toscana. Arrivando ai giorni nostri questa rivalit\u00e0 non si \u00e8 mai sopita: girando per il mondo non \u00e8 raro vedere scritte di scherno tra le due opposte fazioni nei luoghi pi\u00f9 disparati. Tra le due tifoserie nel corso degli anni non sono mancati scontri violenti, come nel 1999 o come nel 2001. Anche Romeo Anconetani, che durante la sua presidenza espresse chiaramente l'idea di unire le due citt\u00e0 sotto un'unica squadra chiamata \"Pisorno\", si dovette ricredere vedendo le proteste che scaturirono dalle due citt\u00e0. Nel 2012 l'allora presidente del consiglio Mario Monti propose l'accorpamento di varie province italiane e tra queste vi erano proprio Pisa e Livorno, pure in questo caso ne scatur\u00ec un pandemonio di proteste e sfott\u00f2 nelle due citt\u00e0.\nSono 85 i derby ufficiali disputati tra le due squadre, il primo nella stagione di Prima Categoria 1919-1920 (massima serie dell'epoca) e l'ultimo nel campionato di Serie B 2019-2020, entrambi vinti dalla squadra nerazzurra. Nella stagione di Prima Categoria 1920-1921, le due formazioni arrivarono a giocarsi la possibilit\u00e0 di affrontare i bianchi della Pro Vercelli nella finale nazionale, disputando la finale del Campionato dell'Italia Centro-Meridionale: a vincere furono i nerazzurri con gol di Guglielmo Tornabuoni. Le statistiche di questa sentitissima partita vedono il Pisa prevalere solo nei confronti diretti di Prima Categoria, mentre per quanto riguarda il computo totale \u00e8 il Livorno a prevalere con 34 vittorie contro le 21 pisane, 30 sono anche i match finiti in parit\u00e0. Da segnalare che il derby del campionato di Serie C1 2000-2001, disputato a Pisa il 25 marzo 2001 \u00e8 stato sospeso sullo 0-1 per la squadra amaranto per motivi di ordine pubblico, la vittoria \u00e8 stata successivamente assegnata a tavolino al Livorno.\nLivorno-Prato.\nIl primo derby tra Livorno e a livello nazionale si \u00e8 svolto nella Divisione Nazionale 1928-1929.\nIn precedenza le due squadre si sono incontrate in Prima Categoria, nel girone eliminatorio toscano, nelle stagioni 1919-1920 e 1920-1921.\nA parte il campionato di serie B del 1949-1950 con una vittoria per parte, la maggior parte dei confronti si sono avuti in serie C.\nIn particolare va ricordato il testa a testa in Serie C nel 1959-1960 quando venne promosso il Prato che la spunt\u00f2 di un punto sulla formazione labronica (3-1 all'andata per il Prato, 2-0 per il Livorno al ritorno).\nFra l'altro quello fu un campionato con 7 squadre toscane di cui 5 terminarono ai primi cinque posti: Prato, Livorno, Lucchese, Siena e Pistoiese.\nComplessivamente il bilancio su 45 incontri ufficiali \u00e8 di 24 vittorie per Livorno, 11 per Prato e 11 pareggi (73-42 le reti).\nLivorno-Siena.\nForte rivalit\u00e0 fin dagli anni cinquanta tra le tifoserie del Livorno e del ; questa gara \u00e8 stata disputata in Serie A a partire dal 2003, anno in cui i bianconeri vi fanno la prima apparizione.\nLucchese-Pisa.\nIl derby del foro \u00e8 la partita che si gioca tra e Lucchese. Questo match \u00e8 molto sentito dalle due tifoserie, sia per la vicinanza delle due province, divise appunto dal foro di San Giuliano Terme da cui il derby prende nome, sia per le differenze politiche tra i supporters delle due compagini. Questa partita si \u00e8 disputata per la prima volta in massima serie nel campionato di Prima Categoria 1913-1914 quando la squadra rossonera si chiamava Lucca FBC, negli anni a venire questo derby si \u00e8 giocato spesso tra Serie B e Serie C.\nTra i giocatori che hanno vestito entrambe le maglie, da segnalare i due attaccanti degli anni venti e trenta, Giovanni Moscardini e Angelo Pomponi, il primo oriundo di origini scozzesi, protagonista anche di 9 presenze in azzurro con 7 reti segnate. Verso la fine degli anni '60 Pierpaolo Manservisi trascin\u00f2 i nerazzurri alla promozione in Serie A, precedentemente aveva militato anche nella Lucchese. Verso la fine degli anni '80, inizio anni '90, Aldo Dolcetti, dopo aver militato in massima serie con la casacca nerazzurra, gioco nella Lucchese nella stagione di Serie B 1992-1993. Una curiosit\u00e0 sul \"derby del foro:\" nella stagione di Serie C1 2004-2005 Giacomo Lorenzini, ha segnato al 36' minuto della sfida di andata giocata al Porta Elisa, sia il gol del pareggio, sia il 100\u00b0 gol nerazzurro in un derby ufficiale tra le due formazioni, mentre, Eupremio Carruezzo ha segnato al 90' minuto su calcio di rigore, nella gara persa dai rossoneri in casa per 2-1 nella stagione di Serie C1 2005-2006, il 100\u00b0 gol lucchese nel derby.\nL'ultra centenaria storia dei due club unita al fatto che nel corso degli anni, a parte pochi periodi temporali, le due formazioni abbiano militato spesso nella stessa categoria, fanno di questo derby il pi\u00f9 antico e giocato tra le squadre toscane ancora in attivit\u00e0. Il bilancio tra le due compagini \u00e8 di sostanziale parit\u00e0, con un leggero vantaggio da parte pisana, che conduce con 40 vittorie contro le 32 rossonere, 31 i pareggi.\n\"Fonte\""}
{"id": "5376675", "revid": "1494169", "url": "https://it.wikipedia.org/wiki?curid=5376675", "title": "Francisco Portillo", "text": ""}
{"id": "5376770", "revid": "22475", "url": "https://it.wikipedia.org/wiki?curid=5376770", "title": "Nephelomys", "text": "Nephelomys () \u00e8 un genere di roditori della famiglia dei Cricetidi.\nDescrizione.\nDimensioni.\nAl genere Nephelomys appartengono roditori di piccole dimensioni, con lunghezza della testa e del corpo tra 102 e 184\u00a0mm, la lunghezza della coda tra 110 e 207\u00a0mm e un peso fino a 128\u00a0g.\nCaratteristiche craniche e dentarie.\nIl cranio presenta un rostro lungo ed affusolato, una scatola cranica tondeggiante provvista di una cresta sagittale poco sviluppata e un palato lungo ed ampio. I molari hanno la corona alta.\nSono caratterizzati dalla seguente formula dentaria:\nAspetto.\nLa pelliccia \u00e8 lunga o molto lunga, soffice e densa, le parti dorsali variano dal giallastro al bruno-rossastro mentre le parti ventrali variano dal biancastro al giallo-brunastro. Le vibrisse sono relativamente lunghe. Le orecchie sono piccole. I piedi sono lunghi e stretti, le piante sono prive di peli e provviste di sei cuscinetti carnosi. Le dita hanno dei ciuffi ben sviluppati alla base degli artigli. La coda \u00e8 pi\u00f9 lunga della testa e del corpo ed \u00e8 spesso distintamente bicolore. \nDistribuzione.\nIl genere \u00e8 diffuso nel Continente americano, dal Costa Rica fino al Per\u00f9.\nTassonomia.\nIl genere comprende 13 specie."}
{"id": "5376821", "revid": "1543377", "url": "https://it.wikipedia.org/wiki?curid=5376821", "title": "Canterino di montagna", "text": "Il Canterino di montagna o bergischer Kr\u00e4her, noto anche come \"Cantore del Berg\", \"Cantore di Elberfeld\" o meglio \"Canterino del Bergisches Land\", \u00e8 la pi\u00f9 vecchia razza di pollo tedesca, che appartiene alle razze a canto lungo. In Germania \u00e8 considerata una razza a rischio di estinzione: secondo un censimento effettuato nel 2009 ne sopravvivono 407 esemplari.\nCaratteristiche.\nIl Canterino di montagna \u00e8 un pollo di tipo campagnolo, famoso per la lunga durata del canto del gallo. La variet\u00e0 a mantello dorato e nero (chiamato \"oro doppi orli neri\" in Germania, \"oro\" negli altri Paesi europei) \u00e8 predominante, la variet\u00e0 argento \u00e8 relativamente rara, per\u00f2 si trova nello standard italiano. Una variet\u00e0 nera \u00e8 stata descritta per la ultima volta nell'anno 1882. La cresta \u00e8 semplice, un po' piegata nelle galline. Le zampe sono di colore grigio-blu. La figura \u00e8 proporzionata ed eretta. Tipico \u00e8 l'orlo singolo del piumaggio, la cosiddetta \"Dobbelung\".\nClub di razza.\nGli elevatori della razza in Germania sono organizzati nel Club \"Vereinigung der Z\u00fcchter Bergischer H\u00fchnerrassen und deren Zwergekr\u00e4her - Kr\u00e4hervereinigung seit 1884\". In Italia non esiste un club speziale."}
{"id": "5376828", "revid": "767487", "url": "https://it.wikipedia.org/wiki?curid=5376828", "title": "Lights (Lights)", "text": "Lights \u00e8 l'EP di debutto della cantante canadese Lights, pubblicato il 24 luglio 2008.\nQuattro dei brani presenti nell'EP sono stati successivamente registrati in una nuova versione per l'album di debutto della cantante, \"The Listening\"."}
{"id": "5376894", "revid": "729019", "url": "https://it.wikipedia.org/wiki?curid=5376894", "title": "Battaglia di Santa Mar\u00eda", "text": "La battaglia di Santa Mar\u00eda o battaglia di Guirapuir\u00e1 (chiamata anche battaglia di Ibirapuit\u00e1n) fu uno scontro armato combattuto il 14 dicembre 1819 nel contesto dell'invasione luso-brasiliana tra una divisione dell'esercito del Regno Unito di Portogallo, Brasile e Algarve, comandata dal tenente colonnello Jos\u00e9 de Abreu e le truppe della Provincia Orientale che si riconoscevano nella politica di Jos\u00e9 Gervasio Artigas.\nLa battaglia si svolse sul torrente Ibirapuit\u00e1n Chico o Santa Mar\u00eda, nel territorio delle \"Misiones Orientales\", annesso alla colonia portoghese dal 1801. La divisione di Abreu fu colta di sorpresa dalle truppe di Artigas, che aveva mandato contro il nemico la propria avanguardia, comandata da Andr\u00e9s Latorre. I luso-brasiliani furono costretti al ritiro dopo aver ricevuto numerose perdite, ma riuscirono presto a riorganizzarsi grazie all'arrivo di rinforzi, rendendo cos\u00ec vana la vittoria orientale.\nContesto storico.\nNel luglio del 1819, la sconfitta di Andr\u00e9s Guazurary ad Itacurub\u00ed aveva segnato il fallimento del piano strategico di Jos\u00e9 Gervasio Artigas, che si ritir\u00f2 sulle sponde del fiume Uruguay per riorganizzare le sue truppe, lasciando il suo esercito diviso in diversi tronconi con limitate funzioni di tipo difensivo. A inizio novembre, giudicando la situazione propizia per l'immobilit\u00e0 del nemico, riformul\u00f2 il suo piano di contrattaccare a nord i luso-brasiliani per tagliare loro ogni via di comunicazione.\nAlla testa di 300 uomini part\u00ec in direzione del colle di Santa Ana, preceduto da un'avanguardia di 500 uomini comandati da Andr\u00e9s Latorre.\nLa battaglia.\nIl 14 dicembre 1819, le colonne di Latorre e Artigas riuscirono a piombare a sorpresa sulla divisione con la quale il tenente colonnello Jos\u00e9 de Abreu era stato posto a guardia della frontiera. La battaglia si risolse in una schiacciante vittoria per le truppe orientali, che lanciarono all'inseguimento del nemico in fuga una divisione comandata dal tenente colonnello Pedro Gonz\u00e1lez\n. I portoghesi lasciarono sul campo un centinaio di morti.\nIl giorno successivo alla battaglia, Abreu ricevette rinforzi dal maresciallo Bento Correia de C\u00e2mara, riuscendo in tal modo a respingere gli attacchi della divisione orientale lanciata al suo inseguimento. L'arrivo dei rinforzi mandati dal conte di Figueira pose alla fine in vantaggio numerico il comandante portoghese.\nConseguenze.\nRaggiunta la valle di Belarmino, Abreu scelse una posizione strategicamente vantaggiosa e aspett\u00f2 l'arrivo di Gonz\u00e1lez e Latorre, che nel frattempo si erano riuniti, riuscendo con tale manovra a distruggere la met\u00e0 dei suoi inseguitori.\nLa sconfitta convinse Artigas a ritirarsi dentro i confini della Provincia Orientale; con l'obbiettivo di raccogliere i rinforzi chiesti ad Entre R\u00edos e di trovare cavalli lasci\u00f2 a Latorre il comando del grosso dell'esercito e si trasfer\u00ec nei pressi del torrente Mataojo. Accampato sul fiume Tacuaremb\u00f3 Chico, Latorre fu sorpreso il 22 gennaio 1820 dal conte di Figueira, al comando di 3000 uomini, che sbaragli\u00f2 le truppe orientali nella battaglia di Tacuaremb\u00f3. Con questo ultimo scontro termin\u00f2 la resistenza all'invasione luso-brasiliana."}
{"id": "5376903", "revid": "73843", "url": "https://it.wikipedia.org/wiki?curid=5376903", "title": "Ernest Chantre", "text": "Nelle sue ricerche ha collaborato con Claudio Savoye e Jos Jullien, tutti appassionati del periodo della preistoria.\nBiografia.\nNel 1865 consegue la laurea in scienze naturali. Lavorer\u00e0 presso il museo di scienze naturali di Lione dal 1871 al 1910 e ne diverr\u00e0 direttore nel 1877. Dal 1873 al 1888 sar\u00e0 editore della rivista \"Materiali per la storia primitiva e naturale dell'uomo\" (15 vol.). Dal 1873 al 1913 partecita a vari viaggi di studio in Grecia e Turchia (1873), Russia, Caucaso e Crimea (1879), Asia Minore (1881), Europa centrale (Italia, Austria 1883), Russo Armenia (1890) in Turchia asiatica (1892), Cappadocia e Cilicia (1893-1894), Egitto (1897 e 1905), Tripolitania (1907-1908), Tunisia ed Algeria (1908-1913). Dal 1981 al 1910 \u00e8 responsabile di un corso di geologia e antropologia pratiche presso i laboratori e le sale del museo di Lione. Dal 1881 al 1908 \u00e8 titolare della cattedra di Antropologia presso la Facolt\u00e0 di Scienze di Lione. Nel 1883 \u00e8 eletto delegato cantonale del cantone di Limonest. Dal 1892 al 1901 \u00e8 titolare della cattedra di Etnologia presso la Facolt\u00e0 di Belle Arti di Lione. Dal 1903 al 1908 \u00e8 responsabile di un corso di antropologia presso la Scuola Municipale Superiore di Lione.\nFu nominato ufficiale della L\u00e9gion d'honneur e ufficiale dell'Istruzione pubblica."}
{"id": "5376911", "revid": "443105", "url": "https://it.wikipedia.org/wiki?curid=5376911", "title": "Battaglia di Guirapuir\u00e1", "text": ""}
{"id": "5376920", "revid": "443105", "url": "https://it.wikipedia.org/wiki?curid=5376920", "title": "Battaglia di Ibirapuit\u00e1n", "text": ""}
{"id": "5376950", "revid": "111058235", "url": "https://it.wikipedia.org/wiki?curid=5376950", "title": "Lollo Franco", "text": "Biografia.\nLollo Franco esordisce nel 1970 come attore teatrale nella propria citt\u00e0 natale portando in scena numerosi spettacoli tratti da diversi autori, curando spesso l'organizzazione generale, la regia e la scenografia. \nDalla seconda met\u00e0 degli anni settanta Lollo Franco collabora spesso con Renato Rascel nell'ambito teatrale e a partire dal decennio successivo dirige diverse iniziative culturali curate dai diversi teatri di Palermo, prendendone talvolta anche la direzione artistica.\nL'esordio cinematografico di Lollo Franco avviene nel 1997 nel film \"I Grimaldi\" interpretando il caratteristico uomo siciliano diffidente e senza scrupoli, questo tipo di personaggi rimane attaccato alla figura dell'attore anche nelle pellicole successive, sia per il cinema che per la televisione; la sua versatilit\u00e0 nell'interpretare con durezza o ironia i vari ruoli assegnatagli ha fatto s\u00ec che venisse richiesto di interpretare personaggi simili anche in chiave comica in diverse commedie come in \"Amiche da morire\" in cui \u00e8 involontariamente vittima delle prestazioni sessuali della prostituta Gilda, interpretata da Claudia Gerini.\nDotato di un viso tipicamente rude, Lollo Franco interpreta spesso ruoli da cattivo, prepotente o padre-padrone che dimostrano al meglio la propria indole recitativa; nel 2012 riesce a ottenere maggiore notoriet\u00e0 quando interpreta il ruolo del compianto giudice Paolo Borsellino nel film televisivo \"Vi perdono ma inginocchiatevi\".\nIl 15 aprile 2009 la notoriet\u00e0 dell'attore balza alla cronaca a causa della morte improvvisa della figlia Malvina, provocata da uno shock anafilattico."}
{"id": "5376977", "revid": "125107931", "url": "https://it.wikipedia.org/wiki?curid=5376977", "title": "Hugo Winckler", "text": "Biografia.\nScopr\u00ec la capitale dell'impero ittita, \u1e2aattu\u0161a, presso Bo\u011fazkale, in Turchia.\nWinckler era uno studioso delle lingue dell'Vicino Oriente antico. Egli pubblic\u00f2 molti lavori sulla scrittura cuneiforme assira e sul Vecchio Testamento, compil\u00f2 una storia di Babilonia e dell'Assiria che fu pubblicata nel 1921 e tradusse il Codice di Hammurabi e le lettere di Amarna. Nel 1904, fu nominato professore di lingue orientali presso l'Universit\u00e0 di Berlino.\nWinckler diresse una campagna di scavi a Bo\u011fazkale nel 1906 con il sostegno della Compagnia tedesca dell'Oriente insieme archeologo ottomano Theodore Makridi Bey. I suoi scavi portarono alla luce migliaia di tavolette d'argilla cotta, molte di queste erano incise con un linguaggio cuneiforme fino ad allora sconosciuto: la lingua ittita. Il gran numero di reperti rinvenuti nel sito permisero a Winckler di disegnare uno schema preliminare di storia ittita nel XIV e XIII secolo a.C.\nWinckler continu\u00f2 a dirigere gli scavi presso il sito fino al 1912, i suoi ritrovamenti dimostrarono che quella citt\u00e0 era stata la capitale di un grande impero dell'antichit\u00e0.\nOtto Rank defin\u00ec Winckler in Art and Artist come il riscopritore dell'antico mondo orientale (ref Geschichte Israels, parte II, 1900, pp.\u00a0275).\nIn realt\u00e0 molte critiche vennero sollevate sul lavoro di Winckler negli scavi ad \u1e2aattu\u0161a anche dagli archeologi a lui contemporanei. Purtroppo gli scavi non furono condotti con metodiche rigorose e precise (non vennero registrati i luoghi dei ritrovamenti e molte tavolette furono danneggiate) e questo ha reso difficile agli archeologi successivi ricostruire il sistema di archiviazione e di conservazione dei documenti da parte degli scribi ittiti. Comunque \u00e8 grazie alle tavolette ritrovate da Winckler che l'assiriologo ceco Bed\u0159ich Hrozn\u00fd,tra il 1914 e il 1917, riusc\u00ec a decifrare e tradurre la lingua ittita che risult\u00f2 essere una lingua indoeuropea."}
{"id": "5377042", "revid": "1305772", "url": "https://it.wikipedia.org/wiki?curid=5377042", "title": "Casoli (disambigua)", "text": ""}
{"id": "5377105", "revid": "729019", "url": "https://it.wikipedia.org/wiki?curid=5377105", "title": "II Corpo d'armata italiano in Francia", "text": "Con il termine II Corpo d'armata italiano in Francia si intende il contingente militare italiano inviato a sostegno delle truppe alleate in Francia, ossia il II Corpo d'armata, che nell'aprile 1918 fu inviato sul fronte occidentale della prima guerra mondiale, dove oper\u00f2 fino al termine delle ostilit\u00e0 sotto il comando del tenente generale Alberico Albricci.\nStoria.\nPrecedenti.\nLa presenza di italiani sul fronte francese risale all'inizio della guerra, quando il Regno era ancora neutrale. La Legione Garibaldina (formalmente 4e r\u00e9giment de marche du 1er \u00e9tranger), era composta interamente da italiani, che ebbero il privilegio di indossare la camicia rossa sotto l'uniforme francese e che furono posti al comando del colonnello Peppino Garibaldi, nipote dell'Eroe dei Due Mondi.\nI vuoti tra gli effettivi lasciati dalla battaglia di Verdun costrinsero l'Arm\u00e9e ad inviare in prima linea anche gli uomini delle classi anziane e gli addetti ai servizi ed all'industria. All'Italia venne chiesto quindi di contribuire allo sforzo alleato inviando personale inabile al servizio di trincea che potesse rimpiazzare i vuoti lasciati nel genio, tra i servizi e tra gli operai militarizzati nelle industrie. Tra gennaio e luglio 1918 venne inviato quindi oltralpe un contingente di 60.000 uomini, come Truppe ausiliarie italiane in Francia.\nIl II Corpo d'armata.\nDopo la battaglia di Caporetto di ottobre-novembre 1917, gli Alleati avevano inviato truppe fresche sul fronte italiano che aveva contribuito a dare tempo al Regio Esercito di riorganizzarsi. Nei primi mesi del 1918, alla vigilia dell'offensiva di primavera, il Regno d'Italia decise di contraccambiare inviando sul fronte occidentale un corpo di spedizione a sostegno dello sforzo alleato. Il Comando supremo militare italiano scelse il II Corpo d'armata di Milano, impegnato dalle battaglie dell'Isonzo a quella del Piave ed allora in riserva per riorganizzarsi, essendo di fatto ridotto a causa delle perdite in battaglia, come organico, ad una brigata. Al comando della grande unit\u00e0 venne confermato il generale Alberico Albricci.\nL'organico era basato sulla 3\u00aa Divisione di fanteria, formata dalla Brigata \"Napoli\" e dalla Brigata \"Salerno\", e dalla 8\u00aa Divisione di fanteria, sulla Brigata \"Brescia\" e la Brigata \"Alpi\", per un tale di circa 25.000 uomini. Quest'ultima unit\u00e0 fu inserita per ragioni di prestigio in quanto erede ideale dei Cacciatori delle Alpi garibaldini; in essa all'inizio della guerra si erano prontamente arruolati molti ex-legionari, tra i quali Peppino, Ricciotti, Menotti, Sante ed Ezio Garibaldi, nonch\u00e9 Kurt Erich Suckert, meglio conosciuto in seguito come Curzio Malaparte; in occasione della spedizione in Francia, la Brigata \"Alpi\" fu posta proprio al comando del colonnello brigadiere Peppino Garibaldi. Nel 19\u00ba Reggimento fanteria della Brigata \"Brescia\" prestava invece servizio Giuseppe Ungaretti, arruolatosi come volontario.\nTrasferimento.\nLe operazioni di trasferimento verso il dipartimento della Marna richiesero 87 convogli ferroviari. Le operazioni di carico furono effettuate tra il 18 ed il 23 aprile 1918 nelle stazioni di Brescia, Desenzano, Lonato, Calvisano e Rezzato. I 38 treni con l'8\u00aa Divisione seguirono la linea del Frejus, mentre i 49 treni che trasportavano la 3\u00aa Divisione e le truppe suppletive di corpo d'armata passarono per la Riviera Ligure di Ponente. Il 27 aprile la divisione era schierata al completo presso il campo di istruzione ed acclimatamento di Mailly-le-Camp.\nBattaglia dell'Ardre.\nEsattamente un mese dopo, il 27 maggio, il Deutsches Heer sfondava le linee alleate presso Reims; tra Reims e Soissons si form\u00f2 un saliente profondo 50\u00a0km, con vertice presso Ch\u00e2teau-Thierry, a soli 90\u00a0km da Parigi. Il II Corpo d'armata venne destinato a presidiare questo saliente: in particolare doveva sbarrare la valle dell'Ardre all'altezza di Bligny, proteggendo l'accesso ad \u00c9pernay, nodo stradale che garantiva le comunicazioni tra Reims e Parigi. Entrambe le divisioni danno ottima prova sul campo, respingendo gli attacchi nemici ed in alcuni casi conducendo brillanti contrattacchi.\nNella seconda met\u00e0 di giugno il II Corpo venne assegnato alla \"5e arm\u00e9e\" del generale Henri Mathias Berthelot; venne inserita nel dispositivo francese, tra il 1\u00ba Corpo coloniale ed il 5\u00ba Corpo d'armata francese, a sbarrare la vallata dell'Ardre, percorsa dalla strada diretta a Chaumuzy ed a Epernay e delimitata da due costoni coperti da boschi (\"bois\"). Tra il fiume ed Bois de Vrigny era schierata l'8\u00aa Divisione con le brigate \"Brescia\" e \"Alpi\", mentre il tratto compreso tra il fiume, il Bois des Eclisses (o \"Montagna di Bligny\", in realt\u00e0 una collina alta meno di 200\u00a0m) ed il Bois de Courton era tenuto dalla 3\u00aa Divisione, composta dalle brigate \"Napoli\" e \"Salerno\"; secondo i piani di Albricci, il bosco des Eclisses era il caposaldo dell'intera linea e doveva essere tenuto ad ogni costo. Le truppe furono impegnate, sotto il tiro nemico e tra frequenti combattimenti, ad approntare due linee di difesa: una di osservazione, da Vrigny a La Neuville-aux-Larris, ed una di resistenza pi\u00f9 arretrata che da \u00c9cueil scavallava in fiume presso Pourcy, estendendosi fino a \u00c9pernay.\nNella notte del 23 giugno, dopo una breve ma intensa preparazione d'artiglieria, i tedeschi assaltarono la \"Montagna di Bligny\", nel settore della Brigata \"Alpi\". Una compagnia del 51\u00ba Reggimento, decimata dai bombardamenti, cedette ed il nemico si impadron\u00ec della montagna ed il \"Bois des Eclisses\". Le compagnie di rincalzo del 51\u00ba e la 9\u00aa del 52\u00ba Reggimento lanciarono il contrattacco, rioccupando le trincee perdute. La notte successiva gli stessi reparti respingono un nuovo attacco tedesco; il 28 ed il 29 gli italiani resistettero ad un altro attacco, costringendo il nemico alla ritirata.\nBattaglia di Bligny.\nAlle 4:00 del 15 luglio l'Esercito imperiale tedesco lanci\u00f2 l'attacco che diede inizio alla seconda battaglia della Marna, preceduto fin dalla mezzanotte da un intenso bombardamento anche con gas asfissianti. L'assalto della fanteria prussiana, appoggiata da carri armati e lanciafiamme, si abbatt\u00e9 con maggior violenza sul lato occidentale del saliente di Bligny ed in particolare sul settore dell'8\u00aa Divisione, ala sinistra dello schieramento italiano. Nonostante l'accanita resistenza, i tedeschi aggirarono il \"Bois des Eclisses\", tenuto da un battaglione francese e dal I battaglione del 51\u00ba Reggimento italiano, e l'8\u00aa Divisione dovette ripiegare su Marfaux ed il Bois de Courton, lasciando per\u00f2 dei reparti a copertura dell'arretramento. Contemporaneamente la 3\u00aa Divisione saldava la sua sinistra con la linea della 120\u00aa Divisione francese di riserva generale.\nParticolarmente eroico fu, in queste prime ore, il comportamento del 10\u00ba Reggimento artiglieria da campagna, che sacrific\u00f2 gran parte delle sue batterie per proteggere il ripiegamento della divisione, e del II Reparto d'assalto, con i suoi contrattacchi attraverso il Bois de Courton.\nAlle 14:30, un'intera divisione prussiana attacc\u00f2 il Bois de Petit difeso da due battaglioni della Brigata \"Napoli\" ed il Bois de Vrigny, tenuto dalla \"Salerno\". Sopraffatti da forze cinque volte superiori, l'ala sinistra della 3\u00aa Divisione venne arretrata, mentre l'8\u00aa, a causa delle fortissime perdite subite, and\u00f2 a riorganizzarsi dietro alla 12\u00aa Divisione francese, lasciando per\u00f2 in prima linea tre battaglioni di fanteria ed il Reparto d'assalto.\nIl giorno seguente, 16 luglio, le truppe francesi cedettero ed il nemico, attraverso il Bois de Courton, raggiunse Nanteuil, costringendo la sinistra italiana ad arretrare ulteriormente. Tutte le artiglierie disponibili furono concentrate nel settore ed il contrattacco di tre battaglioni della \"Alpi\", del II Reparto d'assalto e di due reggimenti della 14\u00aa Divisione francese riuscirono ad arrestare e respingere l'avanzata tedesca, mentre l'ala destra italiana contrattaccava e riprendeva Clairizet.\nIl 17 inizi\u00f2 il contrattacco alleato su tutto il fronte dell'Ardre. La 3\u00aa Divisione italiana a destra, la 120\u00aa francese al centro e la 14\u00aa francese a sinistra contrattaccarono scontrandosi con un nuovo forte assalto tedesco, particolarmente violento sulla divisione centrale. Per alleggerire la pressione su quest'ultima, la divisione italiana effettu\u00f2 un attacco diversivo su Courmas e sull Bois du Petit Champ, sul quale si lanci\u00f2 in particolare il 75\u00ba Reggimento fanteria. Questo si scontr\u00f2 con una nuova divisione tedesca ma riusc\u00ec, insieme a due battaglioni del 76\u00ba, a bloccare il nemico. \nNella sera del 18 luglio ed il 19 il contrattacco alleato riprese vigore ad ovest di Reims e le truppe italiane presero il controllo delle colline sulla riva destra dell'Ardre tra Saint-Euphraise, Bonilly e Courmas. L'89\u00ba Reggimento della \"Salerno\" conquist\u00f2 la dorsale ad ovest di Onrezy. A sud di Bonilly gli arditi italiani avanzarono nel \"Bois du Petit Champ\", catturando numerosi prigionieri.\nAlcuni battaglioni del 76\u00ba e del 83\u00ba Reggimento ed il II Reparto d'assalto il 23 luglio parteciparono all'attacco della 2\u00aa Divisione coloniale su Saint-Euphraise e sul Bois de Vrigny; i reparti italiani raggiunsero tutti gli obiettivi assegnati, catturando una batteria di cannoni, diverse mitragliatrici e molti nemici.\nNegli aspri combattimenti tra il 15 ed il 23 luglio le truppe di Albricci tennero complessivamente un ottimo comportamento, assolvendo ai propri compiti in continuo coordinamento con i francesi. Riuscirono a bloccare l'offensiva tedesca tendente a conquistare Eparnay, evitando cos\u00ec l'aggiramento di Reims. Il prezzo fu per\u00f2 altissimo: 10.915 uomini tra morti e feriti, un terzo dell'organico del Corpo d'armata.\nSettore dell'Aisne ed inseguimento del nemico.\nTerminate le operazioni, le unit\u00e0 italiane furono inviate a riordinarsi presso il campo di Arcis-sur-Aube; per colmare i vuoti organici di 10.000 uomini, dall'Italia giunsero solo 400 ufficiali e 4.000 uomini, mentre i restanti complementi necessari furono prelevati dopo visita medica di revisione tra le TAIF. A met\u00e0 agosto fu assegnato alla 2\u00e8me arm\u00e9e, operante nella zona di Verdun, poi torn\u00f2 sotto il comando della 5e arm\u00e9e ed il 22 settembre torn\u00f2 al fronte, sulla linea dell'Aisne, tra la \"10e arm\u00e9e\" del generale Mangin ed il Corpo coloniale. Al Corpo furono assegnati due gruppi di artiglieria pesante francesi su obici Schneider 155 mm C Mle. 1917, poi sostituiti dal V Gruppo del 82\u00e8me r\u00e9giment A.L. (\"Artillerie Lourde\", in italiano: artiglieria pesante) con otto pezzi da 155 mm L ed il VI Gruppo del 287\u00e8me r\u00e9giment A.L. su otto cannoni da 120 mm L. Il 20 settembre viene inoltre costituito il XXXII\u00b0 Reparto d'Assalto che prender\u00e0 parte con la 3\u00aa Divisione ai combattimenti sulla linea dell\u2019Aisne e alla conquista dello Chemin-des-Dames di ottobre.\nIl 28 il Corpo attravers\u00f2 l'Aisne risalendone la riva settentrionale ed il mattino successivo attacc\u00f2 il fianco della difesa tedesca, impadronendosi di Chavonne e delle alture circostanti e continuando l'avanzata. Il 29 fu liberata Soupir ed il 3 ottobre venne raggiunta la localit\u00e0 detta Croix-sans-t\u00eate.\nIl 10 ottobre le truppe italiane superarono, dopo feroci combattimenti, il canale Oise-Aisne, ben fortificato dai tedeschi. Le brigate italiane si gettarono all'attacco: la Brigata \"Salerno\" conquist\u00f2 l'altipiano di Braye-en-Laonnois e la \"Napoli\" si impadron\u00ec di Moussy, Beaulne, Chivy e Verneuil; la \"Brescia\" superava Pont-Arcy e la \"Alpi\" espugnava la collina di Madagascar, vicino Bourg-et-Comin, dopo aver guadato il fiume sotto il fuoco nemico.\nIncalzati da italiani e francesi, i tedeschi iniziarono a ritirarsi ed il Comando del \"II Corpo d'armata\" lanci\u00f2 le sue due divisioni all'inseguimento. La sera del 10 luglio la 3\u00aa Divisione raggiunse lo Chemin des Dames, raggiunta l'11 dal resto delle truppe. Le pattuglie di cavalleria e fanteria subito inviate oltre l'Ailette furono seguite il 12 ottobre dal grosso delle truppe italiane, che all'alba del 14 liberarono Festieux, Montaigu e Veslud; a mezzogiorno i \"Cavalleggeri di Lodi\" raggiunsero Sissonne, seguiti dalle fanterie, che in tarda ora dello stesso giorno riuscirono a scacciare i tedeschi dalla citt\u00e0.\nPresa la citt\u00e0 il II Corpo vi sost\u00f2 una ventina di giorni per riorganizzarsi. L'avanzata riprese il 5 novembre, vincendo la resistenza tedesca intorno al nodo stradale di Sissonne e poi a Chivres-Val e lanciandosi cos\u00ec in un'avanzata di 17\u00a0km in un solo giorno. Il giorno successivo le unit\u00e0 italiane incontrarono un centro di resistenza sul fiume Hurtaut, dove i tedeschi avevano fatto saltare i ponti; sopraffatta la resistenza e superato l'ostacolo, gli squadroni di cavalleria ed il II Reparto d'assalto entrarono a Rozoy-sur-Serre. I tedeschi tentarono di organizzare una resistenza sulla Serre, ma furono battuti nella mattinata del 9 novembre; superato questo fiume e poi l'Aube, le truppe italiane liberarono Marby, \u00c9talle e Chilly. Il mattino dell'11 novembre gli italiani giunsero a Rocroi, spingendo alcune pattuglie fino alla Mosa tra Fumay e Revin; questi rappresentarono il punto pi\u00f9 avanzato raggiunto dagli italiani, in quanto il giorno stesso entr\u00f2 in vigore l'armistizio di Compi\u00e8gne.\nMissione nella Saar e rimpatrio.\nDopo l'armistizio il \"II Corpo d'armata\" si acquartier\u00f2 in Belgio, in attesa del rientro in Italia. Il rimpatrio inizi\u00f2 il 21 gennaio 1919 e termin\u00f2 l'8 marzo. Terminava cos\u00ec la spedizione del II Corpo d'armata, ma non riguard\u00f2 tutte le unit\u00e0. Infatti la Brigata \"Alpi\" venne destinata al controllo dell'area smilitarizzata della Saar, occupata dagli Alleati in attesa che la conferenza di pace di Versailles ridefinisse confini e condizioni. Oltre al 51\u00ba ed al 52\u00ba Reggimento fanteria, vennero ad essa aggregati un plotone dei \"Cavalleggeri di Lodi\", un gruppo del 10\u00ba Reggimento artiglieria da campagna ed aliquote di servizi. Gli anziani della classe 1889 vennero comunque rimpatriati.\nPosta alle dipendenze della 8e arm\u00e9e francese, il 15 marzo la Brigata prese servizio nell'area di controllo assegnatale, a Bad Bergzabern. In maggio l'area di sorveglianza italiana venne estesa fino al Reno. La Brigata venne poi trasferita a W\u00f6rth am Rhein. Il 28 giugno 1919 venne firmato il Trattato di Versailles. Tra il 4 ed il 6 la \"Alpi\" ritorn\u00f2 a Bad Bengzabern, dove rimase fino ad agosto senza avvenimenti notevoli. Il 14 luglio un suo battaglione, insieme ad altri reparti venuti dall'Italia, partecip\u00f2 alla parata sugli Champs-\u00c9lys\u00e9es. Un mezzo battaglione fu inviato alla parata di Londra ed a quella di Bruxelles. L'11 luglio arriv\u00f2 l'ordine di rientro in Italia. Dal 4 agosto le truppe iniziarono gli imbarchi presso la stazione di Landau, dalla quale rientrarono in Patria presso i propri centri di mobilitazione. Il 10 agosto il rimpatrio fu completato.\nIn totale le perdite italiane in Francia nel 1918 furono di 4.375 morti e 6.359 feriti. Tra i caduti, 3.453 riposano nel Cimitero militare italiano di Bligny e 593 nel Cimitero militare italiano di Soupir."}
{"id": "5377147", "revid": "6923", "url": "https://it.wikipedia.org/wiki?curid=5377147", "title": "Il fantasma nella rete", "text": "Il fantasma nella rete. La vera storia dell'hacker pi\u00f9 ricercato del mondo (titolo originale \"Ghost in the Wires: My Adventures As the World's Most Wanted Hacker\") \u00e8 l'autobiografia di Kevin Mitnick.\nLa biografia parte dalla nascita fino al suo ultimo arresto nel 1995. Mitnick inizia a 10 anni con i primi hack dei telefoni, per poi progredire gradualmente clonando cellulari, intercettando chiamate, copiando i sorgenti del Vax/Vms della Digital e altre azioni.\nIl libro narra soprattutto la sua grande capacit\u00e0 di ingegnere sociale e le varie trappole che l'Federal Bureau of Investigation gli tende al fine di catturarlo."}
{"id": "5377636", "revid": "287204", "url": "https://it.wikipedia.org/wiki?curid=5377636", "title": "Athl\u012btikos Omilos Proodeutik\u012b Neolaia", "text": "L'Athl\u012btikos Omilos Proodeutik\u012b Neolaia (in greco: \u0391\u03b8\u03bb\u03b7\u03c4\u03b9\u03ba\u03cc\u03c2 \u038c\u03bc\u03b9\u03bb\u03bf\u03c2 \u03a0\u03c1\u03bf\u03bf\u03b4\u03b5\u03c5\u03c4\u03b9\u03ba\u03ae \u039d\u03b5\u03bf\u03bb\u03b1\u03af\u03b1, \"Club Sportivo Proodeftiki\"), noto come Proodeftiki, fondato 1927, \u00e8 una societ\u00e0 calcistica greca con sede a Nikaia. I colori ufficiali della squadra sono il granata e il bianco.\nStoria.\nIl Proodeftiki fondato l'11 Gennaio 1927. Il 1959-1960 Proodeftiki raggiunse la promozione in Super League, per la prima volta nella sua storia. "}
{"id": "5377638", "revid": "287204", "url": "https://it.wikipedia.org/wiki?curid=5377638", "title": "Cispadana", "text": ""}
{"id": "5377639", "revid": "111638623", "url": "https://it.wikipedia.org/wiki?curid=5377639", "title": "Virginia Belmont", "text": "Biografia.\nFiglia di Henry Schupp, dopo essersi laureata all'UCLA inizi\u00f2 la carriera di attrice brillante (era una delle \"Goldwyn Girls\" di Samuel Goldwyn) e cinematografica nel 1944, a 23 anni, partecipando a molti western per la Monogram Pictures con Jimmy Wakely, Johnny Mac Brown e William Boyd; molti di questi sono rimasti inediti in Italia. \nNel 1941 si spos\u00f2 con Albert Califano, il proprietario di una catena di ristoranti di origini italiane e naturalizzato statunitense, che fu determinante per la sua carriera a Hollywood. Grazie alla sua conoscenza della lingua italiana, nel 1949 arriv\u00f2 a Roma, dove fino al 1957 apparve in una dozzina di pellicole, tra commedie e drammi. Dopo il 1957 abbandon\u00f2 il mondo del cinema per fare l'impiegata nell'ufficio vendite e prenotazioni della United Airlines per ventotto anni, fino al 1985.\n\u00c8 deceduta nel maggio 2014 ed \u00e8 stata sepolta nella tomba di famiglia a San Diego, in California."}
{"id": "5377645", "revid": "586080", "url": "https://it.wikipedia.org/wiki?curid=5377645", "title": "Elezione papale del 1216", "text": " \nL'elezione papale del 1216 venne convocata a seguito del decesso di papa Innocenzo III. Ne usc\u00ec eletto il cardinale Cencio detto \"Camerario\", erroneamente ritenuto appartenente alla famiglia Savelli, che prese il nome di papa Onorio III.\nMorte di Innocenzo III.\nCon Innocenzo III, che aveva rafforzato ancor di pi\u00f9 la sua autorit\u00e0 con la conclusione del grande Concilio dell'anno precedente, il papato medievale raggiungeva il suo apogeo. Ora, per conseguire l'obiettivo di organizzare una nuova crociata, Innocenzo III si era messo in viaggio nell'estate del 1216 alla volta di Pisa e Genova per placare i dissidi tra le due superpotenze marinare dell'epoca, vitali per il sostegno al suo progetto di crociata. Ma giunto a Perugia, per le conseguenze di un recidivo attacco di febbre, venne colto da colpo apoplettico e si spense il 16 luglio del 1216 a soli 54 anni.\nVenne sepolto il giorno successivo nella cattedrale di Perugia, accanto all'altare di Sant'Erculano che egli stesso aveva consacrato appena qualche settimana prima.\nElezione di papa Onorio III.\nDue giorni dopo la morte di papa Innocenzo III, i cardinali si riunirono pertanto nel palazzo pontificio di Perugia e si segregarono deliberatamente. Quella del 1216 \u00e8 considerata, nonostante i precedenti delle elezioni del 1118 e del 1198, come il primo Conclave. Tuttavia le fonti sono discordanti e non \u00e8 infatti certo se i cardinali presenti in quel momento decisero di segregarsi volontariamente o perch\u00e9 pressati dalle autorit\u00e0 locali. Altra importante novit\u00e0, si decise di eleggere il nuovo papa tramite un \"compromissum\", cio\u00e8 il nuovo pontefice sarebbe stato eletto da un comitato ristretto di cardinali e successivamente tutto il Sacro Collegio avrebbe confermato la scelta. L'elezione si presentava dunque difficile e le delicate congiunture politiche del momento esigevano una scelta rapida. I cardinali Ugolino da Ostia (futuro papa Gregorio IX) e Guido di Preneste furono gli unici membri designati del comitato i quali scelsero immediatamente il cardinale Cencio, scelta poi approvata all'unanimit\u00e0 dal resto dei cardinali. Il romano Cencio accett\u00f2 con riluttanza la nomina e scelse il nome di Onorio III.\nIl 24 luglio il neo-eletto venne consacrato nell'antica cattedrale della citt\u00e0 e incoronato dal cardinale protodiacono Guido Pierleone. Onorio III fece quindi ritorno a Roma insieme al suo seguito il 31 agosto, dove prese possesso della Basilica Laterana il successivo 4 settembre.\nBibliografia.\nAmbrogio M. Piazzoni, \"Storia delle elezioni pontificie\", Casale Monferrato 2005.\nA. Melloni, Il Conclave, Storia dell'elezione del Papa, Bologna 2013."}
{"id": "5377651", "revid": "481349", "url": "https://it.wikipedia.org/wiki?curid=5377651", "title": "ASD Settimo", "text": ""}
{"id": "5377654", "revid": "181699", "url": "https://it.wikipedia.org/wiki?curid=5377654", "title": "Jeanne Car\u00f2la Francesconi", "text": ""}
{"id": "5377658", "revid": "1573940", "url": "https://it.wikipedia.org/wiki?curid=5377658", "title": "Palazzo Bagnesi", "text": "Palazzo Bagnesi, gi\u00e0 Falconieri, \u00e8 un edificio storico di Firenze, situato in via de' Neri 25.\nStoria e descrizione.\nDi carattere rinascimentale, presumibilmente riferibile al pieno Cinquecento (ma sorto su una precedente fabbrica medioevale e oggetto di vari rifacimenti nel corso dei secoli), il palazzo presenta uno sviluppo di cinque assi su tre piani, con le finestre poste a distanza ravvicinata, vistosamente incorniciate da bozze a cuscino. All'interno \u00e8 un elegante cortile oggi coperto, con scala arricchita da una balaustra in pietra di accesso ai piani superiori.\nAnticamente dei Bagnesi (famiglia di cui fece parte la beata Maria Bartolomea Bagnesi, terziaria domenicana), nel 1635 pass\u00f2, estintosi questo ramo della casata, ai Bagnesi di Modena che, da un Bellincione Bagnesi, avevano preso appunto il cognome di Bellincioni. Questi lo tennero fino al 1808, quando la propriet\u00e0 pass\u00f2 ai Falconcini di Volterra (Falconieri), per diventare poi sede della Societ\u00e0 del Gas, oggi degli uffici di Toscana Energia.\nAlla sua funzione di ufficio pubblico si devono i restauri che ne hanno in buona parte conservato l'antico carattere, mettendo in rilievo i vari elementi di pregio degli interni. In particolare tra il 1937 e il 1938 \u00e8 documentato un complesso intervento di adeguamento e restauro condotto su progetto dell'architetto e ingegnere Ugo Giovannozzi. \u00c8 nell'ambito di questo cantiere che una sala del primo piano venne arricchita da due affreschi firmati da Ezio Giovannozzi (fratello del precedente) e datati 1937, con figure mitologiche connesse al tema delle risorse naturali e quindi del gas, del calore e della luce. Anche i cartoni delle vetrate della stessa sala, semplici ma eleganti, sono riconducibili allo stesso Ezio Giovannozzi, visti i rimandi alle pitture e la notoriet\u00e0 dell'artista proprio nell'ambito della produzione di vetrate artistiche.\nIl palazzo appare nell'elenco redatto nel 1901 dalla Direzione Generale delle Antichit\u00e0 e Belle Arti, quale edificio monumentale da considerare patrimonio artistico nazionale."}
{"id": "5377706", "revid": "484362", "url": "https://it.wikipedia.org/wiki?curid=5377706", "title": "Shiloh Indian Mounds", "text": "Shiloh Indian Mounds \u00e8 un sito archeologico della Cultura del Mississippi. Si trova lungo il fiume Tennessee presso la citt\u00e0 di Savannah nella contea di Hardin in Tennessee. I primi scavi del sito furono effettuati nel 1899 a cura del Colonnello Cornelius Cadle, che al tempo era presidente della commissione di gestione del parco di Shiloh. Il sito si trova all'interno del Shiloh National Military Park. Il sito \u00e8 stato dichiarato National Historic Landmark nel 1989.\nSito.\nIl sito ha una superficie di circa 33 ettari (81 acri) e si trova su un terrazzamento naturale lungo la riva ovest del Tennessee. Il sito contiene i resti di un villaggio fortificato del periodo Tardo Mississippi appartenente alla Cultura del Sud Appalachi. Nel sito si trovano sette tumuli principali ed i resti di circa 100 case costruite con la tecnica torchis. Nella zona nord, ed in quella sud del sito vi sono delle profonde forre che scendono a precipizio nel Tennessee. Nella parte ovest del sito era stata realizzata una palizzata difensiva lunga circa 300 metri. La gran parte dei tumuli e della abitazioni rinvenute giace all'interno dell'area racchiusa dalla palizzata, le forre e la scarpata lungo il Tennessee, che misura circa 19 ettari."}
{"id": "5377708", "revid": "1728", "url": "https://it.wikipedia.org/wiki?curid=5377708", "title": "Albert Makashov", "text": ""}
{"id": "5377716", "revid": "329581", "url": "https://it.wikipedia.org/wiki?curid=5377716", "title": "Conclave del 1216", "text": ""}
{"id": "5377780", "revid": "31886", "url": "https://it.wikipedia.org/wiki?curid=5377780", "title": "Str\u00f6m", "text": ""}
{"id": "5377841", "revid": "92723", "url": "https://it.wikipedia.org/wiki?curid=5377841", "title": "Zdenko Ko\u017eul", "text": "Ha vinto il Campionato jugoslavo nel 1989 e 1990, e le edizioni 2006 e 2015 del Campionato della Croazia.\nNel 1990 partecip\u00f2 con la Jugoslavia alle Olimpiadi di Novi Sad, vincendo la medaglia di bronzo individuale in terza scacchiera. Dal 1994 al 2014 ha partecipato a 11 olimpiadi con la Croazia. Nelle sue 12 partecipazioni olimpiche ha realizzato il 59,7 % dei punti.\nNel 2004 ha partecipato al Campionato del mondo FIDE di Tripoli. Dopo aver superato Dao Thien Hai, Michail Gurevi\u010d e Sergej Rubl\u00ebvskij, \u00e8 stato eliminato nel quarto turno dal futuro campione del mondo Veselin Topalov.\nDal 1988 al 2011 ha partecipato a 17 edizioni dei campionati europei per squadre di club. Ha vinto i campionati del 1999, 2000 e 2002 con il club \"\u0160K Bosna Sarajevo\".\nHa raggiunto il rating FIDE pi\u00f9 alto nell'ottobre 2004, con 2640 punti Elo, numero uno del suo paese e 56 al mondo."}
{"id": "5377887", "revid": "122647995", "url": "https://it.wikipedia.org/wiki?curid=5377887", "title": "Barriere non tariffarie", "text": "Barriere non tariffarie sono regolamentazioni protezionistiche non fiscali del commercio estero il cui scopo \u00e8 quello di limitare la circolazione delle merci, ed in particolare, quello di limitare le importazioni. Si tratta di misure di protezione diverse dalle tariffe, che hanno lo scopo di ridurre le importazioni. Possono consistere in restrizioni quantitative o in regole, applicate in modo tale da rendere impossibile, difficile o particolarmente costoso il loro recepimento o rispetto da parte dei produttori stranieri. Esempi: contingentamenti (restrizioni quantitative stabilite da un paese all'importazione di un determinato bene in un determinato periodo di tempo), embarghi, licenze, barriere tecniche di standard, come le regole fitosanitarie, dazi antidumping, le \"regole d'origine\".\nIn questo caso le restrizioni del commercio estero dipendono di ostacoli di varia natura (tecnica, amministrativa, legislativa ecc) che impediscono la libera entrata delle merci nel paese."}
{"id": "5377897", "revid": "729019", "url": "https://it.wikipedia.org/wiki?curid=5377897", "title": "Muscolo flessore ulnare del carpo", "text": "Il muscolo flessore ulnare del carpo \u00e8 il pi\u00f9 interno dei muscoli dell'avambraccio.\nOrigine ed inserzione.\nIl muscolo prende origine dalla epitroclea (epicondilo mediale dell'omero) e con un capo ulnare che nasce dal margine mediale dell'olecrano dell'ulna. A circa met\u00e0 dell'avambraccio si rende visibile il tendine terminale, che arrivato all'articolazione radio-carpica e passando al di sotto del legamento palmare carpico si inserisce sul pisiforme e con delle espansioni tendinee arriva anche al V metacarpo costituendo anche il legamenti piso-uncinato e piso-metacarpale.\nAzione.\nL'azione principale del muscolo \u00e8 quella di flettere la mano sull'avambraccio. Contribuisce anche all'adduzione."}
{"id": "5377911", "revid": "486946", "url": "https://it.wikipedia.org/wiki?curid=5377911", "title": "Jerry Uche Mbakogu", "text": ""}
{"id": "5377949", "revid": "1372005", "url": "https://it.wikipedia.org/wiki?curid=5377949", "title": "Robert Curson", "text": "Biografia.\nStudi\u00f2 prima presso l'Universit\u00e0 di Oxford e poi alla Sorbona, studiando presso Pierre le Chantre tra il 1190 ed il 1195, ottonendo il dottorato in teologia; fu condiscepolo di \"Lotario dei Conti di Segni\", futuro papa Innocenzo III.\nFu nominato cardinale presbitero di Santo Stefano al Monte Celio da papa Innocenzo III nel concistoro del 18 febbraio 1212.\nPartecip\u00f2 all'elezione papale del 1216, che elesse papa Onorio III.\nCon l'appoggio papale, predic\u00f2 in Francia una nuova crociata in Terrasanta. Successivamente si aggreg\u00f2 alla crociata del 1218 e sbarc\u00f2 a Damietta nell'ottobre dello stesso anno, ma mor\u00ec durante l'assedio nel 1219."}
{"id": "5378021", "revid": "547034", "url": "https://it.wikipedia.org/wiki?curid=5378021", "title": "Via dei Castellani", "text": "Via dei Castellani \u00e8 una strada del centro storico di Firenze, che va da piazza dei Giudici a piazza del Grano, proseguendo poi a nord sotto il nome di via dei Leoni. \nStoria.\nQui correva il torrente Scheraggio, utilizzato per varie attivit\u00e0 produttive tra cui il pi\u00f9 antico conio delle monete cittadino. Lungo il torrente correva un muraglione difensivo, risalente probabilmente all'epoca di Matilde di Canossa (che sostituiva un precedente argine in terra, testimoniato sin dal VI secolo), il quale chiudeva la cinta muraria all'altezza del castello d'Altafronte, dominante l'affaccio sul fiume, a protezione della via d'acqua e del porticciolo d'Arno presso l'attuale piazza Mentana. La disastrosa alluvione del 1333 distrusse il castello e il vicino ponte, rendendo necessaria una completa ristrutturazione della zona, a partire dalla ricostruzione dell'attraversamento fluviale che coincise con l'erezione dell'attuale ponte Vecchio. Lo Scheraggio venne coperto e al suo posto fu creata l'attuale strada, chiamata in riferimento alla famiglia Castellani, che si vuole erede di quell'Altafronte che avrebbe costruito l'omonimo castello.\nPi\u00f9 tardi ebbe qui sede il malfamato quartiere di \"Baldracca\", che pullulava di osterie e bordelli sul lato orientale degli Uffizi, fatto di piccoli vicoli oggi in parte tamponati: ne resta memoria nel teatrino della Baldracca, un edificio tuttora esistente che oggi ospita la biblioteca della galleria, oggi detto Aula Magliabechiana. \nLa titolazione della via \u00e8 antica, e comunque nel corso del tempo il breve tratto fu anche detto via del Palco, via Carbonaia e, per lo slargo in prossimit\u00e0 di piazza de' Giudici, piazza dell'Erba. Al momento della costruzione del palazzo della Camera di Commercio la strada venne ugualmente detta per un certo tempo via della Borsa.\nDella strada faceva parte, fino agli anni '80, anche la piazza del Grano, poi scorporata e dotata di una nuova numerazione, che inizialmente si chiam\u00f2 piazza Castellani e poi, dal 2001, con il nome gi\u00e0 attestato in antico e legato alla loggia del Grano.\nDescrizione.\nVi si affacciano gli edifici sul retro del complesso del palazzo degli Uffizi, quali la biblioteca e la Stazione dei Carabinieri \"Firenze Uffizi\". Sull'altro lato si trova il proseguimento della loggia del Grano (l'ex-Cinema Capitol) e una serie di modeste abitazioni un tempo utilizzate dai numerosi artigiani che popolavano la zona gravitando attorno al tiratoio delle Grazie e al porticciolo d'Arno di piazza Mentana, come resta traccia nella vicina toponomastica (via dei Saponai, via dei Vagellai, corso dei Tintori...)."}
{"id": "5378027", "revid": "767487", "url": "https://it.wikipedia.org/wiki?curid=5378027", "title": "Wayne Simmons", "text": "Biografia.\nDopo avere giocato a football al college a Clemson, Simmons fu scelto come 15\u00ba assoluto nel Draft NFL 1993 dai Green Bay Packers. Vi gioc\u00f2 per quattro stagioni e mezzo, vincendo nel 1996 il Super Bowl XXXI. Simmons divenne noto per la sua abilit\u00e0 nel marcare i tight end, cosa che and\u00f2 a discapito delle sue cifre nella statistica dei sack sul quarterback. Fu scambiato coi Kansas City Chiefs durante la stagione 1997 quando Seth Joyner fece ritorno da un'operazione chirurgica al ginocchio. I Chiefs svincolarono Simmons nel 1998 dopo una sconfitta per 30-7 per Monday Night Football contro i loro arci-rivali, i Denver Broncos, in cui a lui e al compagno linebacker Derrick Thomas furono fischiati un totale di cinque falli nell'azione del touchdown finale dei Broncos. Firm\u00f2 coi Buffalo Bills il 19 novembre 1998, dove gioc\u00f2 cinque partite. Fu svincolato nel febbraio 1999. Simmons mor\u00ec in un incidente d'auto mentre era alla guida della sua Mercedes nel 2002, all'et\u00e0 di 32 anni."}
{"id": "5378065", "revid": "254059", "url": "https://it.wikipedia.org/wiki?curid=5378065", "title": "Palazzo dei Veliti", "text": "Il palazzo dei V\u00e8liti \u00e8 un edificio storico di Firenze, situato a ridosso degli Uffizi in via de' Castellani 1-3. Oggi \u00e8 sede della Stazione dei Carabinieri \"Firenze Uffizi\".\nStoria e descrizione.\n\"Questa caserma fu costruita di pianta per uso dei RR. Carabinieri nell'anno 1841-42 in un antico magazzino; e la porzione destinata per l'ufficialit\u00e0 fu edificata sul disegno di Francesco Leoni, nel sito ove esistevano antiche case, demolite espressamente; attualmente vi \u00e8 accasermata una porzione dei Veliti\" (Firenze 1850).\nNegli anni di Firenze Capitale (1865-1871) l'edificio fu individuato come spazio da annettere alla vicina biblioteca Magliabechiana per ospitare la Biblioteca Nazionale, nata con la riunione dei fondi della stessa Magliabechiana con quelli della biblioteca Palatina di palazzo Pitti. I lavori di adattamento, diretti dall'ingegner Francesco Mazzei, terminarono nel 1866, seppure con aspri attriti con il bibliotecario della Nazionale che richiedeva un ingresso monumentale ai nuovi spazi direttamente dal loggiato degli Uffizi, in contrasto con il progetto che suggeriva l'ingresso principale all'istituzione da quello gi\u00e0 esistente in via de' Castellani, in modo da evitare interventi che avrebbero portato \"sconcezza e deturpamento in un luogo s\u00ec nobile\".\nAl numero 1 \u00e8 l'accesso alla Stazione dei Carabinieri."}
{"id": "5378074", "revid": "36426", "url": "https://it.wikipedia.org/wiki?curid=5378074", "title": "Via de' Castellani", "text": ""}
{"id": "5378079", "revid": "128695", "url": "https://it.wikipedia.org/wiki?curid=5378079", "title": "Sony Open Tennis 2015", "text": ""}
{"id": "5378105", "revid": "287204", "url": "https://it.wikipedia.org/wiki?curid=5378105", "title": "Piacenza Football Club 1931-1932", "text": "Questa pagina raccoglie le informazioni riguardanti il Piacenza Football Club nelle competizioni ufficiali della stagione 1931-1932.\nStagione.\nNella stagione 1931-1932 il Piacenza ha disputato il girone B del campionato di Prima Divisione; con 26 punti si \u00e8 piazzato in sesta posizione di classifica. Il torneo \u00e8 stato vinto con 44 punti dal Forl\u00ec davanti al Pavia con 40 punti, entrambe ammesse al girone finale per la promozione."}
{"id": "5378123", "revid": "287204", "url": "https://it.wikipedia.org/wiki?curid=5378123", "title": "Cleveland Allmen Transfers 1945-1946", "text": "La stagione 1945-1946 dei Cleveland Allmen Transfers fu la 3\u00aa e ultima nella NBL per la franchigia.\nI Cleveland Allmen Transfers arrivarono quarti nella \"Eastern Division\" con un record di 4-29, non qualificandosi per i play-off.\nStaff tecnico.\nAllenatore: Jeff Carlin"}
{"id": "5378141", "revid": "838137", "url": "https://it.wikipedia.org/wiki?curid=5378141", "title": "Indias de Mayag\u00fcez 2013", "text": "Questa voce raccoglie le informazioni riguardanti le Indias de Mayag\u00fcez nella stagione 2013.\nStagione.\nLa stagione 2013 vede Henry Collazo alla guida delle Indias de Mayag\u00fcez. La squadra viene completamente rivoluzionata, con ben nove arrivi ed altrettante partenze. In entrata si segnalano il ritorno dal prestito alle Lancheras de Cata\u00f1o per la Coppa del Mondo per club di Yariram Rosa, cos\u00ec come gli ingaggi di Charlenne Dom\u00ednguez, Laudevis Marrero, Remy McBain e Stephanie Figueroa; tra le cessioni spiccano i nomi delle portoricane Mariel Medina e Jetzabel Del Valle, oltre che delle straniere Sydney Anderson ed Erin Moore.\nLa stagione si apre il 23 gennaio 2013 col successo interno sulle Pinkin de Corozal, seguito da altre due vittorie sulle Criollas de Caguas e sulle Valencianas de Juncos, che permettono alle \"Indias\" di chiudere il mese di gennaio imbattute. Nel mese di febbraio improvvisamente la squadra perde il proprio smalto, perdendo tutte ed otto le gare disputate, nonostante l'arrivo di Sara\u00ed \u00c1lvarez a rinforzare l'organico. Le serie negativa si protrae fino al primo incontro di marzo contro le Pinkin de Corozal. La squadra cos\u00ec cambia nuovamente fisionomia: Rigoberto Guilloty subentra ad Henry Collazo come allenatore, cos\u00ec come vengono ingaggiate le due nazionali statunitensi Alisha Glass e Danielle Scott, in sostituzione di Stephanie Niemer e Kendall Bateman. I frutti di questo cambiamento risultano immediatamente evidenti, con una striscia di dieci successi consecutivi, che permettono alle \"Indias\" di scalare la classifica, piazzandosi al quarto posto e centrando cos\u00ec l'accesso ai play-off scudetto.\nNella post-season giocano i quarti di finale inserite nel \"Girone A\", insieme a Pinkin de Corozal, Lancheras de Cata\u00f1o, Vaqueras de Bayam\u00f3n: dopo aver perso gara 1, interrompendo cos\u00ec il proprio filone positivo, si rifanno immediatamente nelle gare seguenti con cinque vittorie consecutive, qualificandosi alle semifinali come prime classificate. Nelle semifinali si scontrano con le Criollas de Caguas, dando vita ad una battaglia chiusa solo dopo gara 6: dopo il successo esterno nel primo match della serie, crollano due volte in casa, per poi aggiudicarsi tre gare consecutive, centrando la terza finale della propria storia. Nell'atto conclusivo del campionato fronteggiano ancora una volta le Pinkin de Corozal, dominando la serie in quattro gare e vincendo cos\u00ec il primo titolo della propria storia.\nTra le giocatrici si distingue particolarmente Shonda Cole, inserita nello \"All-Star Team\" e premiata come MVP delle finali; mentre Rigoberto Guilloty viene insignito del premio di miglior allenatore.\nOrganigramma societario.\nArea direttiva\nArea tecnica"}
{"id": "5378144", "revid": "54253", "url": "https://it.wikipedia.org/wiki?curid=5378144", "title": "Economia di Mosler", "text": ""}
{"id": "5378169", "revid": "110157", "url": "https://it.wikipedia.org/wiki?curid=5378169", "title": "Storia della lotta della scienza con la teologia nella cristianit\u00e0", "text": "Storia della lotta della scienza con la teologia nella cristianit\u00e0 (en: \"A History of the Warfare of Science with Theology in Christendom\") \u00e8 un libro in due volumi pubblicato 1896 da Andrew Dickson White. Con questo libro, organizzato in venti capitoli, l'autore descrive il percorso cronologico dell'emancipazione della scienza rispetto alla religione in vari campi.\nContenuto.\nCapitolo 1: Dalla Creazione all'evoluzione.\nL'interpretazione letterale della genesi, la quale include la negazione della morte e dell'esistenza degli animali non usati dall'uomo prima che commettesse il peccato originale, crolla all'identificazione dell'enorme numero di specie nel mondo. Varie idee evoluzionistiche si opposero con il passare del tempo e portarono alla teoria della selezione naturale proposta da Darwin e Wallace. L'iniziale opposizione teologica cedette gradualmente e molte chiese accettarono queste nuove teorie.\nCapitolo 2: Geografia.\nLa teoria della sfericit\u00e0 della Terra di Pitagora, Platone e Aristotele aveva rimpiazzato l'idea precedente dei Caldei e degli egiziani di un pianeta piatto. All'inizio del cristianesimo, i padri della Chiesa favorirono l'idea che al di sopra della Terra ci fosse un \"tetto solido\" o firmamento. Ma gi\u00e0 nel Medioevo molti seguirono le autorit\u00e0 come Tommaso d'Aquino nell'accettare la sfericit\u00e0 della volta celeste. Gerusalemme fu posta al centro del mondo e il rifiuto della credenza nell'esistenza degli antipodi port\u00f2 molti ad assumere che l'altra parte del mondo fosse completamente ricoperta da acqua. L'opposizione agli antipodi, che aveva contribuito a sottostimare le dimensioni del pianeta, dur\u00f2 per secoli fino a che Magellano non intraprese i suoi viaggi. Il sentimento religioso incoraggi\u00f2 l'espansione degli europei attorno al pianeta."}
{"id": "5378172", "revid": "228587", "url": "https://it.wikipedia.org/wiki?curid=5378172", "title": "Campionato mondiale di hockey su ghiaccio - Prima Divisione 2015", "text": "Il Campionato mondiale di hockey su ghiaccio - Prima Divisione 2015 \u00e8 un torneo di hockey su ghiaccio organizzato dall'International Ice Hockey Federation. Il torneo si \u00e8 disputato fra il 13 e il 25 aprile 2015. Le dodici squadre partecipanti sono state divise in due gironi da sei ciascuno. Il gare del Gruppo A si sono svolte a Cracovia, in Polonia, dopo il ritiro della candidatura da parte di Donec'k in Ucraina. Le partite del Gruppo B invece si sono giocate a Eindhoven, nei Paesi Bassi. Il e l', prima e seconda del Gruppo A, si sono garantite la partecipazione al Campionato mondiale di hockey su ghiaccio maschile 2016, mentre l' \u00e8 stata retrocessa per il 2016 in Prima Divisione - Gruppo B. Nel Gruppo B la ha conquistato la promozione in Prima Divisione - Gruppo A, mentre i , ultimi classificati, sono stati retrocessi in Seconda Divisione - Gruppo A.\nGruppo A.\nRoster dell'Italia.\nAllenatore: Stefan Mair.\nLista dei convocati aggiornata al 19 aprile 2015."}
{"id": "5378185", "revid": "36426", "url": "https://it.wikipedia.org/wiki?curid=5378185", "title": "Caserma &quot;Antonio Baldissera&quot;", "text": ""}
{"id": "5378187", "revid": "36426", "url": "https://it.wikipedia.org/wiki?curid=5378187", "title": "Caserma &quot;Alessandro La Marmora&quot;", "text": ""}
{"id": "5378189", "revid": "36426", "url": "https://it.wikipedia.org/wiki?curid=5378189", "title": "Caserma &quot;Bruno Tofano&quot;", "text": ""}
{"id": "5378190", "revid": "486946", "url": "https://it.wikipedia.org/wiki?curid=5378190", "title": "Arsenale &quot;Franz Josef I&quot;", "text": ""}
{"id": "5378193", "revid": "36426", "url": "https://it.wikipedia.org/wiki?curid=5378193", "title": "Caserma &quot;Duca degli Abruzzi&quot;", "text": ""}
{"id": "5378194", "revid": "648716", "url": "https://it.wikipedia.org/wiki?curid=5378194", "title": "Afrodeezia", "text": "Afrodeezia \u00e8 un album di Marcus Miller pubblicato nel 2015."}
{"id": "5378195", "revid": "36426", "url": "https://it.wikipedia.org/wiki?curid=5378195", "title": "Caserma &quot;Luigi Giannettino&quot;", "text": ""}
{"id": "5378196", "revid": "36426", "url": "https://it.wikipedia.org/wiki?curid=5378196", "title": "Caserma &quot;Roberto Bandini&quot;", "text": ""}
{"id": "5378198", "revid": "36426", "url": "https://it.wikipedia.org/wiki?curid=5378198", "title": "Caserma &quot;Salvo D'Acquisto&quot;", "text": ""}
{"id": "5378200", "revid": "36426", "url": "https://it.wikipedia.org/wiki?curid=5378200", "title": "Caserma &quot;Serafino Gnutti&quot;", "text": ""}
{"id": "5378201", "revid": "36426", "url": "https://it.wikipedia.org/wiki?curid=5378201", "title": "Caserma &quot;Villarey&quot;", "text": ""}
{"id": "5378203", "revid": "36426", "url": "https://it.wikipedia.org/wiki?curid=5378203", "title": "Caserma &quot;Vittoria&quot;", "text": ""}
{"id": "5378205", "revid": "36426", "url": "https://it.wikipedia.org/wiki?curid=5378205", "title": "Caserme &quot;Dalla Chiesa - Calatafimi&quot;", "text": ""}
{"id": "5378206", "revid": "36426", "url": "https://it.wikipedia.org/wiki?curid=5378206", "title": "Caserma &quot;Luigi Mezzacapo&quot;", "text": ""}
{"id": "5378207", "revid": "36426", "url": "https://it.wikipedia.org/wiki?curid=5378207", "title": "Caserma &quot;Podgora&quot;", "text": ""}
{"id": "5378210", "revid": "36426", "url": "https://it.wikipedia.org/wiki?curid=5378210", "title": "Caserma &quot;Aldo Turinetto&quot;", "text": ""}
{"id": "5378214", "revid": "329581", "url": "https://it.wikipedia.org/wiki?curid=5378214", "title": "Robert Curzon", "text": ""}
{"id": "5378225", "revid": "436907", "url": "https://it.wikipedia.org/wiki?curid=5378225", "title": "Neal Morse (album)", "text": "Neal Morse \u00e8 il primo album in studio del cantautore statunitense Neal Morse, pubblicato il 5 ottobre 1999 dalla Radiant Records."}
{"id": "5378226", "revid": "392684", "url": "https://it.wikipedia.org/wiki?curid=5378226", "title": "Tall Ships", "text": ""}
{"id": "5378231", "revid": "287204", "url": "https://it.wikipedia.org/wiki?curid=5378231", "title": "Qui muore Puccini", "text": "Qui muore Puccini, sottotitolo \"Il finale perduto di Turandot\", \u00e8 un romanzo dello scrittore e giornalista Stefano Cecchi. Ambientato nel 1924, racconta in chiave narrativa vicende legate agli ultimi mesi di vita del compositore Giacomo Puccini, con particolare riguardo alla sua opera \"Turandot\" che l'autore lasci\u00f2 incompiuta.\n\u201cQui muore Puccini\u201d \u00e8 una frase pronunciata dal grande direttore d'orchestra Arturo Toscanini il 25 aprile 1926 durante una prima al Teatro alla Scala, nel momento in cui giunse a dirigere fino al punto in cui l'opera era rimasta incompiuta.\nTrama.\n\u00c8 il 1924, il sessantaseienne compositore Giacomo Puccini all'apice della fama si trova nella propria casa sul lago di Massaciuccoli, in provincia di Lucca, dove si \u00e8 ritirato per scriver il finale dell'opera \"Turandot\". Una notte si ritrova in casa una giovane apparentemente in fuga. La ragazza, che ha 19 anni e si chiama Mara, \u00e8 disinibita e sarcastica, soprattutto riguardo all'adesione del musicista, che lei ha riconosciuto, al fascismo. Lui afferma di esser un uomo d'ordine, e di approvare Mussolini, non gli eccessi delle sue Camicie Nere.\nQuasi subito, malgrado l'et\u00e0, l'uomo della giovane; le confessa di avere appena terminato di scrivere le ultime 36 pagine della \"Turandot\", che il suo amico direttore d'orchestra Arturo Toscanini verr\u00e0 a visionare entro due giorni a Montecatini, e gliele consegna da leggere per avere una sua opinione. Il giorno dopo, recatosi a Viareggio in auto, Puccini scopre per\u00f2 che c'\u00e8 stato un attentato in cui \u00e8 stato ucciso Zenobi Ferri, giovane militante fascista. Sospetta immediatamente che la fuga di Maria sia legata all'episodio, torna alla casa di Torre del Lago ma la giovane \u00e8 scomparsa insieme alla partitura che le ha consegnato.\nCos\u00ec al suo appuntamento con Toscanini, non pu\u00f2 fare altro che confessargli di non essere pi\u00f9 in possesso del finale della \"Turandot\". A questo punto chiede al suo amico Falcone Risaliti, maresciallo dei Carabinieri, di ritrovare Mara e la sua partitura; \u00e8 convinto che la giovane sia coinvolta nell'attentato in cui \u00e8 morto Ferri.\nRisaliti parte per Firenze alla ricerca del professore di Lettere al quale ha accennato Mara; potrebbe essere un certo Vittore Quentin Badalorso, noto socialista. Il maresciallo si reca a casa sua e lo trova impiccato, probabilmente suicida. La Milizia fascista indica in Quentin uno dei due attentatori, ma i conoscenti ne parlano come di un pacifista. Deciso a continuare l'indagine per la promessa fatta a Puccini, che nel frattempo \u00e8 partito per Bruxelles con l'intenzione di sottoporsi a cure per un tumore alla laringe, Risaliti interroga la moglie di Zanobi Ferri, che gli confessa i dubbi del marito sull'opportunit\u00e0 di rimanere nella Milizia.\nIl Prefetto per\u00f2 ha stabilito di togliere l'indagine all'Arma dei Carabinieri e lasciare che sia la milizia fascista a condurre l'inchiesta e fare vendetta. Il responsabile locale delle camicie nere \u00e8 un certo Asclepia Batrace, uomo violento e di vedute molto ristrette. Risaliti si intestardisce e decide di continuare le ricerche: riesce persino a infiltrarsi durante la riunione di un circolo culturale social-comunista a Firenze, ma viene scoperto e finisce nei guai. Inoltre nessuno gli conferma l'esistenza di una ragazza di nome Mara tra gli studenti dell'universit\u00e0.\nNella pineta di Torre del Lago i carabinieri rinvengono il corpo di un ragazzo ucciso con un colpo d'arma da fuoco alla nuca; si tratta di Giulio Fossombroni, allievo del professor Quentin, scomparso di casa da qualche giorno insieme alla fidanzata Leda Ballerini. Risaliti non ci mette molto a capire che si tratta della famosa Mara, e intervistando la madre della ragazza scopre il nascondiglio in cui la ragazza ha lasciato il racconto scritto di ci\u00f2 che davvero accadde al posto di blocco. Lei si stava recando insieme a Giulio e al Professore a portare la solidariet\u00e0 di insegnanti e studenti universitari alla camera del Lavoro di Sarzana, che si stava opponendo alla violenza fascista. Al posto di blocco Asclepia Batrace aveva scoperto in auto volantini \u201csovversivi\u201d e tentato di violentare Leda. Zanobi Ferri era intervenuto per difenderla e il comandante l'aveva ucciso. Il professore ne aveva approfittato per fuggire, lasciandola sola in campagna, e Leda era riuscita a nascondersi a casa Puccini.\nRisaliti si reca a casa di uno dei giovani fascisti che si trovavano al posto di blocco, e viene a sapere che Giulio Fossombroni \u00e8 stato assassinato dalle camicie nere dopo l'episodio. Invitato dal maestro Puccini, si reca a trovarlo nella clinica di Bruxelles e gli racconta di aver rintracciato Mara/Leda, e che il finale dell'opera \u00e8 al sicuro nella cassaforte della casa di Torre del Lago; ma la verit\u00e0 purtroppo \u00e8 un'altra, che il maresciallo non ha cuore di rivelare al compositore.\nPuccini muore per i postumi di un'operazione alla gola a fin novembre 1924."}
{"id": "5378233", "revid": "392684", "url": "https://it.wikipedia.org/wiki?curid=5378233", "title": "Rete parasiluri", "text": ""}
{"id": "5378239", "revid": "287204", "url": "https://it.wikipedia.org/wiki?curid=5378239", "title": "Stefano Cecchi", "text": "Biografia.\nLaureato in Scienze politiche, fu subito assunto dal quotidiano fiorentino La Nazione, passando dalla redazione romana alla responsabilit\u00e0 dei servizi di politica. Oggi \u00e8 inviato speciale dello stesso giornale. Ha avuto anche una breve parentesi di lavoro al quotidiano parigino France Soir. \u00c8 ospite saltuario della trasmissione radiofonica Pentasport di Radio Bruno Toscana, dove si occupa di cronache calcistiche della , ed \u00e8 opinionista su Radio Sportiva. \u00c8 autore di due romanzi pubblicati da Stampa alternativa, e di un libro sulla Fiorentina, \"Violitudine\", pubblicato con Effequ."}
{"id": "5378263", "revid": "729019", "url": "https://it.wikipedia.org/wiki?curid=5378263", "title": "Heinkel HD 21", "text": "L'Heinkel HD 21 fu un aereo da addestramento biposto, monomotore e biplano, sviluppato dall'azienda aeronautica tedesca Ernst Heinkel Flugzeugwerke nei primi anni venti del XX secolo.\nBench\u00e9 sviluppato ufficialmente per il nascente mercato dell'aviazione commerciale nell'allora Repubblica di Weimar, venne clandestinamente impiegato anche come addestratore militare per la formazione degli equipaggi del Reichswehr, le forze armate tedesche di difesa istituite dopo il termine della prima guerra mondiale, presso l'aeroporto di Lipeck, in Unione Sovietica."}
{"id": "5378267", "revid": "188116", "url": "https://it.wikipedia.org/wiki?curid=5378267", "title": "Gruppo Operativo Incursori", "text": ""}
{"id": "5378270", "revid": "188116", "url": "https://it.wikipedia.org/wiki?curid=5378270", "title": "Gruppo Operativo Subacquei", "text": ""}
{"id": "5378272", "revid": "110157", "url": "https://it.wikipedia.org/wiki?curid=5378272", "title": "Oratorio di San Salvatore (Roncello)", "text": "L'oratorio di San Salvatore si trova a Roncello, in via Manzoni. Fu usato prima del 1851, anno del complemento della chiesa parrocchiale, come unico luogo di culto per i roncellesi insieme alla dismessa chiesa della \"corte della Badia\". Anche se \u00e8 di datazione incerta si pu\u00f2 far risalire al circa al 1775.\nDon Camillo Casati, parroco di Roncello, nel 2015, l'ha fatto ristrutturare cos\u00ec portando alla luce le decorazioni originali del 1700 che sono state rivalorizzate. L'unico intervento \"non conservatore\" \u00e8 stata la decisione di rifare la pavimentazione ormai dismessa davanti all'oratorio."}
{"id": "5378335", "revid": "1543377", "url": "https://it.wikipedia.org/wiki?curid=5378335", "title": "Merry Christmas from the Morse Family", "text": "Merry Christmas from the Morse Family \u00e8 la prima raccolta del cantautore statunitense Neal Morse, pubblicata nel 1999 dalla Radiant Records.\nDescrizione.\nL'album racchiude reincisioni di svariati brani originariamente registrati da Morse a partire dal 1984 (quattro brani tratti da \"Merry Christmas from the Morse Family\" sono rimasti immutati da quella data) e realizzati come regalo per i suoi famigliari e amici. Sono presenti anche alcuni brani composti nel corso del 2000 appositamente per questa pubblicazione."}
{"id": "5378342", "revid": "287204", "url": "https://it.wikipedia.org/wiki?curid=5378342", "title": "Piacenza Football Club 1983-1984", "text": "Questa pagina raccoglie le informazioni riguardanti il Piacenza Football Club nelle competizioni ufficiali della stagione 1983-1984.\nStagione.\nNella stagione 1983-1984 il Piacenza disputa il girone B del campionato di Serie C2. Con 47 punti si piazza in seconda posizione di classifica alle spalle del Pavia, che ha vinto il torneo con 48 punti. Entrambe le squadre sono promosse in Serie C1. Per i colori biancorossi \u00e8 una stagione significativa, non tanto per la meritata promozione, ma perch\u00e9 entra in scena l'imprenditore piacentino Leonardo Garilli, e questo fatto sar\u00e0 il punto di svolta della storia del Piacenza.\nLa squadra biancorossa \u00e8 affidata alle cure dell'allenatore Titta Rota, pratico e realista, considerato un catenacciaro, per lui contano i risultati e non il bel gioco. Plasma una squadra che segna poco, ma protegge bene la propria porta, difesa per questa stagione da Roberto Serena. Trova in Armando Madonna un rigorista infallibile, ne trasforma 10, delle 13 reti che ha realizzato. Al giro di boa tra i gironi di andata e ritorno, i biancorossi sono secondi e imbattuti, dietro al Pavia capolista, poi arrivano le sconfitte di Mantova, ed in casa contro il Pavia, ma la squadra di Rota vince gli scontri diretti con le venete Mestre e Venezia, mantenendo la seconda piazza, che vuol dire immediato ritorno in Serie C1.\nNella Coppa Italia di Serie C il Piacenza disputa il girone E di qualificazione, ottenendo il terzo posto dietro al Brescia, promosso ai sedicesimi, ed al Mantova, e davanti all'Ospitaletto."}
{"id": "5378347", "revid": "2169343", "url": "https://it.wikipedia.org/wiki?curid=5378347", "title": "Codice Hanky", "text": "Il codice Hanky (noto anche come codice del fazzoletto o codice delle bandane colorate, in inglese handkerchief code, hanky code o flagging) \u00e8 un sistema di segnalamento, impiegato di solito da uomini gay in cerca di sesso occasionale o praticanti di BDSM negli Stati Uniti d'America, Canada ed Europa, per indicare le loro preferenze sessuali attraverso il colore del fazzoletto e la posizione in cui viene indossato.\nIl codice Hanky \u00e8 stato ampiamente utilizzato dal 1970 da uomini gay e bisessuali, e cresciuto da l\u00ec a tutti i generi e gli orientamenti. Indossare un fazzoletto sul lato sinistro del corpo indica che il soggetto \u00e8 attivo (soggetto considerato attivo nella pratica contraddistinta dal colore del fazzoletto), mentre indossarlo sul lato destro del corpo indica che il soggetto \u00e8 passivo (soggetto considerato passivo nella pratica contraddistinta dal colore del fazzoletto). I fazzoletti, o bandane, possono essere indossati nella tasca anteriore o posteriore dei pantaloni, legato intorno al collo (con il nodo posizionato sul lato destro o sinistro) o in altre parti del corpo.\nNon esiste un codice dei colori universalmente riconosciuto, e codici variano ampiamente in diverse aree. Vi \u00e8 un consenso generale sui colori per le pratiche pi\u00f9 comuni, in particolare quelli con un legame tra il colore e la pratica, come il giallo per l'urofilia; marrone per la coprofilia e nero per il sadomasochismo.\nOrigini.\nFonti non verificate riconducono le origini del codice Hanky tra la met\u00e0 e la fine del XIX secolo, quando l'uso di bandane colorate intorno al collo era comune tra cowboys, operai e minatori negli Stati Uniti occidentali. Lontani da casa e dalle loro famiglie per lunghi periodi, questi uomini trascorrevano i loro momenti liberi bevendo e danzando, chi indossava un fazzoletto blu conduceva le danze mentre chi indossava un fazzoletto rosso ricopriva il ruolo femminile nella danza.\nIl moderno codice Hanky \u00e8 iniziato a New York verso la fine del 1970, quando un giornalista del \"The Village Voice\" ha ironicamente detto che i gay avrebbero dovuto indossare fazzoletti di diversi colori per sottolineare i loro ruoli e preferenze sessuali. Tra i gay newyorkesi nasce cos\u00ec l'usanza di indossare un fazzoletto colorato per facilitare i loro incontri, permettendo a uomini gay di comunicare tra loro senza attirare l'attenzione, in un periodo in cui la comunit\u00e0 gay era meno visibile.\nIl codice Hanky \u00e8 stato ampiamente utilizzato negli anni settanta e i primi anni ottanta, poi \u00e8 andato in declino per diverse ragioni (la maggiore visibilit\u00e0 dei gay, la crisi dell'AIDS, etc.). Dagli anni novanta il fazzoletto colorato \u00e8 rimasto popolare solo nella comunit\u00e0 leather. Tuttavia tra fine degli anni Ottanta e i primi anni Novanta, indossare una bandana che fuoriesce dalla tasca dei pantaloni \u00e8 diventato un simbolo della scena rock and roll grazie a gruppi come i Guns N' Roses. In particolare Slash, chitarrista del gruppo, continua a indossare una bandana dalla tasca posteriore.\nEsempi.\nNel 1983 l'attivista e scrittore Larry Townsend ha pubblicato il libro \"The Leatherman's Handbook II\", che contiene una tabella che spiega il significato di ogni colore (la prima edizione del 1972 non includeva questa tabella). Implicito in questo elenco il concetto di destra e sinistra; sinistra per indicare la parte dominante, o partner attivo; a destra il sottomesso, o il partner passivo.\nNon esiste un significato univoco ed universalmente riconosciuto associato a ciascun colore; spesso i colori e il loro significato cambiano di paese in paese. Oltre alla tabella di Townsend sul web circolano diverse tabelle che aggiungono altri colori legati ad altre pratiche sessuali."}
{"id": "5378354", "revid": "71433", "url": "https://it.wikipedia.org/wiki?curid=5378354", "title": "Codice del fazzoletto", "text": ""}
{"id": "5378387", "revid": "436907", "url": "https://it.wikipedia.org/wiki?curid=5378387", "title": "It's Not Too Late", "text": "It's Not Too Late \u00e8 il secondo album in studio del cantautore statunitense Neal Morse, pubblicato l'11 giugno 2001 dalla Radiant Records."}
{"id": "5378388", "revid": "1543377", "url": "https://it.wikipedia.org/wiki?curid=5378388", "title": "Luigi Dodi (calciatore)", "text": "Carriera.\nGiocatore.\nHa militato nel Bologna. Nella stagione 1940-1941 ha giocato in prestito nel , nel campionato di Serie C; nella stagione 1941-1942 ha invece giocato sempre in terza serie nel Baracca Lugo, societ\u00e0 con cui aveva gi\u00e0 militato anche nella stagione 1938-1939 (nella quale aveva anche segnato 5 reti).\nNella stagione 1942-1943 ha giocato nel Savona, in Serie B, categoria in cui ha disputato 16 partite senza mai segnare; dopo una parentesi con 3 presenze nel Campionato Alta Italia nella stagione 1943-1944, gioca nella squadra ligure anche nel corso della stagione 1945-1946, nel campionato misto di Serie B e C Alta Italia, nel quale segna 4 reti in 14 presenze. Fa parte della rosa del Savona anche durante la stagione 1946-1947, disputata in Serie B, nella quale va a segno 4 volte in 22 presenze. Con il Savona (con cui ha inoltre segnato un gol in 7 presenze in Serie C nella stagione 1947-1948) ha giocato in totale 60 partite segnando 11 gol. Nella stagione 1948-1949 ha giocato in Serie C nella Reggina, con cui ha segnato 2 gol in 16 presenze. Nella stagione 1949-1950 ha vestito la maglia del Villasanta in terza serie (segnando 10 gol in 27 presenze), mentre nella stagione 1950-1951 ha giocato in Serie C nel Ponte San Pietro.\nNella stagione 1958-1959 ha giocato nel campionato ligure di Promozione con la maglia dell'Albisola.\nAllenatore.\nNella stagione 1974-1975 ha allenato l'Andora in Seconda Categoria, terminando il campionato con un secondo posto in classifica."}
{"id": "5378407", "revid": "392684", "url": "https://it.wikipedia.org/wiki?curid=5378407", "title": "V-bomber", "text": ""}
{"id": "5378411", "revid": "584834", "url": "https://it.wikipedia.org/wiki?curid=5378411", "title": "Acque Morte", "text": ""}
{"id": "5378413", "revid": "287204", "url": "https://it.wikipedia.org/wiki?curid=5378413", "title": "Gamma Ethniki 2009-2010", "text": "La Gamma Ethniki 2009-2010 \u00e8 la 35\u00aa edizione del campionato greco di calcio di terzo livello ed \u00e8 l'ultimo campionato con questa denominazione.\nGruppo 1 (Sud).\nClassifica.\nLegenda:\nGruppo 2 (Nord).\nClassifica.\nLegenda:"}
{"id": "5378428", "revid": "682976", "url": "https://it.wikipedia.org/wiki?curid=5378428", "title": "Cicloergometro", "text": ""}
{"id": "5378431", "revid": "300067", "url": "https://it.wikipedia.org/wiki?curid=5378431", "title": "\u0110\u00e0o Thi\u00ean H\u1ea3i", "text": "Nel 1995 divent\u00f2, all'et\u00e0 di 17 anni, il primo Grande maestro vietnamita.\nFece il suo debutto internazionale all'et\u00e0 di 11 anni nel Campionato del mondo U12 di Tunja in Colombia, realizzando 6 punti su 13 partite.\nNel 1993 vinse il Campionato del mondo U16 di Bratislava, ottenendo il titolo di Maestro Internazionale.\nHa partecipato alle finali di tre Campionati del mondo FIDE:\nHa rappresentato il Vietnam in 11 Olimpiadi degli scacchi dal 1990 al 2012 (sette volte in 1\u00aa scacchiera), realizzando complessivamente il 57,8% dei punti.\nDal 1995 al 2014 ha partecipato a otto edizioni del campionato asiatico a squadre (\"Asian Team Chess Championship\").\nHa vinto otto medaglie individuali (due d'oro, due d'argento e quattro di bronzo) e cinque di squadra (due d'argento e tre di bronzo).\nIn dicembre 2006 ha vinto la medaglia d'argento nel torneo rapid degli \"Asian Games\" di Doha in Qatar.\nHa raggiunto il rating FIDE pi\u00f9 alto in aprile 2005, con 2609 punti Elo."}
{"id": "5378453", "revid": "203463", "url": "https://it.wikipedia.org/wiki?curid=5378453", "title": "Dao Thi\u00ean Hai", "text": ""}
{"id": "5378455", "revid": "880789", "url": "https://it.wikipedia.org/wiki?curid=5378455", "title": "Paolo Di Bonaiuto", "text": ""}
{"id": "5378462", "revid": "203463", "url": "https://it.wikipedia.org/wiki?curid=5378462", "title": "Dao Thien Hai", "text": ""}
{"id": "5378469", "revid": "76963", "url": "https://it.wikipedia.org/wiki?curid=5378469", "title": "Albert Demuyser", "text": "Carriera artistica.\n1980 - 1983.\n\"Norcliffe - Gap of Dunloe - Sharpman - Trepan - Sharafaz - Raja Baba - Vitriolic - \u00c9talon Anglais - Le Laboureur - Playfull River (1982) - Our Talisman - Top Command - Hawkin's Special - Shirley Heights (1982) - Cadoudal - Concertino - Assert (1982) - Is It Safe - Peire (1983) - Never have Mercy - Northern Baby (1983) - Toscanito\"\nFirma: Demuyser \n1984 - 1997.\n\"Realm Sound - Gap of Dunloe - Prince Rose - Rare Stone - North Jet - Noblequest (1985) - Wouter Raphorst - Chief Singer (1985) - Hegor The Horrible - Lou Piguet - Flash of Steel - Crystal So - Mr. Paganini - Northern Sound - Master Reef - Danehill's foal - Le Labrador - Knight Moves (1993) - Daggers drawn (1997) - Garuda (Yearling) - Crying Knight - The farrier - Be My Best\"\nFirma: Demuyser Bob "}
{"id": "5378493", "revid": "408994", "url": "https://it.wikipedia.org/wiki?curid=5378493", "title": "Bob Demuyser", "text": ""}
{"id": "5378496", "revid": "408994", "url": "https://it.wikipedia.org/wiki?curid=5378496", "title": "Albert de Muyser", "text": ""}
{"id": "5378507", "revid": "101175", "url": "https://it.wikipedia.org/wiki?curid=5378507", "title": "Gran Premio di superbike di Buriram 2015", "text": "Il Gran Premio di superbike di Buriram 2015 \u00e8 stato la seconda prova del mondiale superbike del 2015, nello stesso fine settimana si \u00e8 corso il secondo gran premio stagionale del mondiale supersport del 2015.\nPer la prima volta nella storia dei campionati del mondo per motociclette derivate dalla produzione di serie si corre un GP in Thailandia.\nJonathan Rea vince entrambe le prove del mondiale superbike, realizzando anche la superpole ed i giri veloci delle due gare. Come accaduto nel precedente GP di Phillip Island, anche in questa occasione i posizionamenti a podio delle due gare vengono tutti occupati da piloti di nazionalit\u00e0 britannica.\nLa gara valevole per il mondiale Supersport viene invece vinta dal pilota thailandese Ratthapark Wilairot, che proprio nella gara di casa ottiene la sua prima affermazione in carriera nel mondiale Supersport, divenendo anche il primo pilota thailandese a conquistare una vittoria in un campionato del mondo di motociclismo.\nSuperbike.\nGara 1.\nFonte\nJonathan Rea, dopo aver fatto segnare la superpole il sabato, vince anche la prima gara domenicale, realizzando cos\u00ec la sua seconda affermazione stagionale, la diciassettesima della sua carriera nel mondiale Superbike. Dietro al pilota vincitore, si classifica secondo Leon Haslam con l'Aprilia RSV4 RF del team Aprilia Racing Team - Red Devils, mentre giunge terzo Tom Sykes (compagno di squadra di Rea nel team Kawasaki Racing).\nGara 2.\nFonte\nCos\u00ec come \u00e8 accaduto nella prima gara, anche in gara 2 \u00e8 Jonathan Rea a tagliare per primo la linea del traguardo con la Kawasaki ZX-10R, concretizzando in questo modo la sua terza vittoria stagionale in quattro gare corse, diciottesima affermazione della sua carriera nel mondiale Superbike. Anche il secondo posizionato in questa gara \u00e8 lo stesso di gara 1, vale a dire Leon Haslam, con Alex Lowes terzo con la Suzuki GSX-R1000 del team VOLTCOM Crescent Suzuki.\nLa situazione in classifica generale vede adesso Rea solo al comando con 95 punti, con Haslam secondo a 85 punti (staccato di dieci punti dal primo posto) e Tom Sykes (quinto in questa seconda gara) al terzo con 50 punti.\nAl termine di questo GP, Troy Bayliss (nono in gara 1 e undicesimo in gara 2), presente in questa occasione (e nel precedente di GP di Phillip Island) con la Ducati Panigale R del team Aruba.it Racing-Ducati SBK in qualit\u00e0 di sostituto dell'infortunato Davide Giugliano, annuncia il suo definitivo ritiro dal campionato mondiale superbike. Il pilota australiano, tre volte campione mondiale Superbike (nel 2001, 2006 e 2008), era tornato a competere proprio in questa stagione agonistica dopo pi\u00f9 di sei anni dal suo primo ritiro.\nSupersport.\nFonte\nIl secondo GP stagionale del mondiale Supersport viene vinto dal pilota thailandese Ratthapark Wilairot, che vince la gara sul circuito di casa con una Honda CBR600RR del team CORE\" Motorsport Thailand (squadra anch'essa con sede in Thailandia). Wilairot ottiene in questo modo la sua prima affermazione in carriera nel mondiale Supersport, divenendo contestualmente anche il primo thailandese a vincere una gara di un campionato mondiale di motociclismo.\nAl secondo posto si posiziona la Kawasaki ZX-6R di Kenan Sofuo\u011flu, il pilota turco \u00e8 l'autore della pole position, con Patrick Jacobsen del team Kawasaki Intermoto Ponyexpres al terzo posto. Da segnalare la quinta posizione di Ratthapong Wilairot, fratello del vincitore Ratthapark Wilairot, presente in questo GP grazie all'assegnazione di una wild card.\nGrazie ai 25 punti ottenuti in questa gara, Ratthapark Wilairot prende il comando della classifica di campionato con 36 punti, segue Sofuo\u011flu al secondo posto con 30 punti e Jules Cluzel (ritiratosi in questa gara a tre giri dal termine, quando si trovava al primo posto) terzo con 25 punti.\nDal punto di vista statistico, quella di Wilairot \u00e8 la centesima vittoria come costruttore per la Honda nel mondiale Supersport."}
{"id": "5378513", "revid": "83531", "url": "https://it.wikipedia.org/wiki?curid=5378513", "title": "Marc Minkowski", "text": "Biografia.\nFiglio di Mary Anne (Wade), statunitense, e di Alexandre Minkowski, medico pediatra franco-polacco e uno dei fondatori della neonatologia, inizi\u00f2 la carriera musicale come fagottista con Ren\u00e9 Clemencic nel Clemencic Consort e poi con Philippe Pierlot nel Ricercar Consort.\nNel 1982 fond\u00f2 \"Les Musiciens du Louvre\", un'orchestra dedicata alla riscoperta della musica barocca francese eseguendo musiche di Marin Marais (opera \"Alcione\"), Jean-Joseph Mouret (opera \"Les amours de Ragonde\"), Marc-Antoine Charpentier, Jean-Baptiste Lully (opera \"Pha\u00ebton\" all'Op\u00e9ra National de Lyon) e Jean-Philippe Rameau (opera \"Hippolyte et Aricie\"). L'orchestra ha anche eseguito opere poco conosciute di H\u00e4ndel, come \"Teseo\", \"Amadigi\", \"Riccardo Primo\" e \"Ariodante\", oltre a diverse opere di Christoph Willibald Gluck compresa \"Armida\" (al Centre de Musique Baroque de Versailles), \"Alceste\" e \"Ifigenia in Tauride\" (al Festival Bach della Royal Opera House, Covent Garden).\nLes Musiciens du Louvre si sono trasferiti a Grenoble dopo il 1996, presso la Maison de la Culture de Grenoble.\nMinkowski ha poi ampliato la sua specializzazione estendedola all'intero settore dell'opera lirica. Ha diretto \"Idomeneo\" di Mozart nel 1996 all'Op\u00e9ra National de Paris e \"Il ratto dal serraglio\" al Festival di Salisburgo. Ha inoltre diretto \"Le Nozze di Figaro\" al Festival di Aix-en-Provence e \"Mitridate, re di Ponto\" al Festival di Salisburgo, \"Giulio Cesare\" di Handel ad Amsterdam, Parigi e Zurigo (con Cecilia Bartoli) e \"Il trionfo del tempo e del disinganno\" a Zurigo, \"La Favorita\" di Donizetti a Zurigo e Ifigenia in Tauride di Gluck fra le altre.\nHa registrato \"Orfeo all'inferno\", \"La bella H\u00e9l\u00e8ne\" e \"La Grande-Duchesse de G\u00e9rolstein\" di Jacques Offenbach, oltre che il Concerto militare per violoncello e orchestra in Sol, con J\u00e9r\u00f4me Pernoo (violoncello).\nOltre che Les Musiciens du Louvre, Minkowski ha diretto la Mahler Chamber Orchestra, la Filarmonica di Berlino, l'Orchestre de Paris, la Los Angeles Philharmonic, il Mozarteum di Salisburgo e la Staatskapelle di Dresda. Nel 2008 \u00e8 diventato direttore musicale della Sinfonia Varsavia.\nLa maggior parte delle sue incisioni sono state realizzate per la Deutsche Grammophon, ma ha inciso anche per Erato, EMI, Virgin Classics e Na\u00efve Records. Nel 2014 la Na\u00efve ha pubblicato una registrazione dell'originale de \"Der fliegende Holl\u00e4nder\" e la prima registrazione di \"Le Vaisseau fant\u00f4me\" di Dietsch."}
{"id": "5378525", "revid": "446353", "url": "https://it.wikipedia.org/wiki?curid=5378525", "title": "Ronald C. Speirs", "text": ""}
{"id": "5378552", "revid": "446353", "url": "https://it.wikipedia.org/wiki?curid=5378552", "title": "Norman S. Dike", "text": ""}
{"id": "5378555", "revid": "1494169", "url": "https://it.wikipedia.org/wiki?curid=5378555", "title": "Statira", "text": ""}
{"id": "5378563", "revid": "287204", "url": "https://it.wikipedia.org/wiki?curid=5378563", "title": "L'orso", "text": ""}
{"id": "5378565", "revid": "47767", "url": "https://it.wikipedia.org/wiki?curid=5378565", "title": "Stateira", "text": ""}
{"id": "5378568", "revid": "1543377", "url": "https://it.wikipedia.org/wiki?curid=5378568", "title": "Puntate di Melevisione (tredicesima stagione)", "text": "La tredicesima stagione di Melevisione \u00e8 composta da 45 puntate ed \u00e8 stata trasmessa in prima visione dal 23 maggio al 22 luglio 2011. Questa edizione \u00e8 la pi\u00f9 corta della storia in campo di episodi. A partire da questa edizione il programma si sposta su Rai Yoyo. Inoltre il programma cambia sia la storica sigla iniziale sia quella finale.\nLe puntate della Melevisione sono andate regolarmente in onda dal luned\u00ec al venerd\u00ec alle 8.30, 11.30 e 17.00.\nEpisodi.\nGli episodi evidenziati in giallo sono stati inclusi ne \"I Classici della Melevisione\".\n1.Il ritratto magico.\nPrima TV ita: 23 maggio 2011.\nPersonaggi: Milo, Shirin, Fata Lina e Strega Varana.\nTrama: Le fate hanno portato in dono a Principessa Odessa e Principe Giglio un loro ritratto e chiedono a Fata Lina di prendersene cura. Ma Shirin, dispettosa come \u00e8, disegna quattro baffi sulle loro facce. Subito Fata Lina li cancella con la magia tuttavia Shirin non se la d\u00e0 per vinta e li disegna di nuovo per poi andare al chiosco da Milo a confessargli tutto. Nel frattempo Fata Lina accusa Strega Varana di aver disegnato i baffi con la magia ma ella dice di saper fare di meglio facendo apparire al loro posto delle facce di maiale. E quando Fata Lina le fa scomparire la strega scambia le facce dei principi. Scoppia cos\u00ec una vera e propria battaglia tra di loro dove alla fine entrambe usano la loro magia per intrappolarsi a vicenda nel ritratto, non riuscendo per\u00f2 a uscirne fuori. Fortunatamente Shirin non ha ancora usato il suo desiderio del giorno facendo cos\u00ec in modo di liberarle. Alla fine Strega Varana se ne va infuriata e Milo castiga Shirin obbligandola a lavare i piatti e i bicchieri per la festa mentre Fata Lina la aiuta e la tiene d'occhio.\nCanzone: Nessuna.\nLavoretto: Corona.\n2.Le cinque porte chiuse.\nPrima TV ita: 24 maggio 2011.\nPersonaggi: Milo, Lupo Lucio, Balia Bea e Fata Lina.\nTrama: Strega Varana non c'\u00e8 e Lupo Lucio ne approfitta per vedere nel suo antro se c'\u00e8 qualcosa da mettere sotto i denti. Trova poi cinque bottiglie, che apre. Nel frattempo al chiosco Balia Bea ha portato le sue nuove ciambelle. Subito Milo ne assaggia una ma dice che non sa di niente. E quando la balia la mangia per capire ha la sua stessa reazione. Arriva poi Fata Lina e loro due sono costretti a ripeterle ogni due volte le frasi dato che lei non sente. E quando assaggia un'altra ciambella ha la stessa reazione di Milo e Balia Bea. Improvvisamente quest'ultima non sente pi\u00f9 la stessa ciambella tra le mani dicendo che \u00e8 come se le avesse vuote e i tre hanno un sospetto. Nel frattempo all'antro Lupo Lucio non fiuta pi\u00f9 niente poich\u00e9 ha aperto la bottiglia che glielo ha tolto. Arrivano poi Fata Lina e Balia Bea e, mentre quest'ultima porta il lupo al chiosco, la fata chiude le prime quattro bottiglie e con la sua magia spazza via la puzza che esse hanno portato. Tornano cos\u00ec i cinque sensi e al chiosco Lupo Lucio, dopo aver mangiato una ciambella, scappa con il cestino dicendo che gli \u00e8 tornata la fame facendosi per\u00f2 inseguire da Balia Bea e Fata Lina.\nCanzone: Nessuna.\nLavoretto: Gioco dei sensi.\n3.Il Basilisco stregato.\nMessa TV ita: 25 maggio 2011.\nPersonaggi: Shirin, Strega Varana, Principe Giglio e Lupo Lucio.\nTrama: Milo non c'\u00e8 e a prendere il suo posto al chiosco c'\u00e8 Shirin. Subito lei esprime il suo desiderio del giorno avendo cos\u00ec la possibilit\u00e0 di parlare con il bambino di Citt\u00e0 Laggi\u00f9. Arriva poi Strega Varana che, starnutendo ripetutamente, cerca un suo \"tesorino\" lasciando insospettita la genietta. Nel frattempo all'antro Lupo Lucio sta riscaldando delle uova che ha trovato ma quando vede un Basilisco subito scappa terrorizzato. Arriva al chiosco e racconta tutto a Shirin dicendo anche di non temere i serpenti. Tuttavia la sua bugia viene rivelata quando la genietta lo spaventa con un finto serpente fatto di cartone. Nel frattempo all'antro Principe Giglio spia di nascosto la strega e, sentendo le sue parole, crede che voglia usare il Basilisco per diventare regina del Fantabosco cos\u00ec organizza un piano con Shirin per fermarla. Tuttavia alla fine Strega Varana rivela che non aveva cattive intenzioni bens\u00ec aveva bisogno della saliva del Basilisco per farsi curare il raffreddore. Dopo aver perdonato Principe Giglio per il malinteso, si mette a litigare con Lupo Lucio poich\u00e9 lui vuole le uova che alla strega servono per il suo tesoro.\nCanzone: Nessuna.\nLavoretto: Serpente.\nCuriosit\u00e0: Questa \u00e8 la prima volta (in questa stagione \u00e8 anche l'unica) in cui \u00e8 Shirin a parlare allo spettatore.\n4.Voglia di fratelli.\nMessa TV ita: 26 maggio 2011.\nPersonaggi: Balia Bea, Shirin, Orco Manno e Fata Lina.\nTrama: Anche oggi Milo non c'\u00e8 e al chiosco troviamo Balia Bea. Quando vede la lampada di Shirin subito la attira fuori con una ciambella vedendola per\u00f2 in pessime condizioni. La genietta rivela di soffrire di nostalgia per i suoi venti fratelli geni e se ne va triste alla radura. Alla fine decide di esprimere il suo desiderio del giorno facendo in modo che le prime due persone che passano diventino suoi fratelli. L'incantesimo funziona e i suoi fratelli diventano Orco Manno e Fata Lina. All'inizio Shirin \u00e8 contenta ma poi ne ha abbastanza di loro poich\u00e9 uno \u00e8 irsuto e l'altra saccente. Fortunatamente Fata Lina non ha ancora espresso il suo desiderio del giorno cos\u00ec disfa quello di sua \"sorella\" Shirin facendo tornare tutto alla normalit\u00e0. Improvvisamente un pietrino consegna una lettera di Genio Ab\u00f9 Zaz\u00e0, il fratello di Shirin, il quale dice alla sorella che sar\u00e0 a Fittaforesta per poche ore. Cos\u00ec la genietta, non riuscendo ad andarci a piedi data la distanza tra essa e il Fantabosco, si fa accompagnare da Orco Manno, poich\u00e9 possiede gli Stivali delle Sette Leghe.\nCanzone: Nessuna.\nLavoretto: Dado.\n5.La Fatalizia.\nPrima TV ita: 27 maggio 2011.\nPersonaggi: Milo, Fata Lina, Strega Varana e Principe Giglio.\nTrama: Milo decide di inventarsi una bibita chiamata Fatalizia per l'arrivo della Regina delle Fate al Fantabosco. Nel frattempo un'orribile puzza si sta spargendo per tutto il Fantabosco per colpa di Strega Varana ma fortunatamente i valletti del castello la mandano via con dell'acqua di rosa. Poi la strega non potr\u00e0 entrare nel suo antro e fare cosa tipiche da lei per ordine di Principessa Odessa. Al chiosco Milo non riesce a preparare la Fatalizia cos\u00ec chiede aiuto a Sputapallin ma invano poich\u00e9 quando il folletto e Fata Lina la bevono ha lo stesso sapore delle altre bibite squisite. Nel frattempo Strega Varana scopre che non pu\u00f2 entrare a casa sua cos\u00ec per vendicarsi decide di preparare lei la Fatalizia. Tuttavia questa idea le si ritorce contro poich\u00e9 la bibita ha un sapore diverso da quel che dovrebbe essere. Quando per\u00f2 Milo, Fata Lina e Principe Giglio l'assaggiano vanno a complimentarsi con lei permettendole cos\u00ec di tornare a casa sua.\nCanzone: Ce l'hanno con me.\nLavoretto: Nessuno.\n6.W la pappa.\nPrima TV ita: 30 maggio 2011.\nPersonaggi: Milo, Lupo Lucio, Balia Bea e Principe Giglio.\nTrama: A Poverinia c'\u00e8 stata una pioggia torrenziale, cos\u00ec Balia Bea e Principessa Odessa portano cibo e acqua agli abitanti del paese, mentre Milo regala quaderni e matite. Nel frattempo Lupo Lucio si \u00e8 costruito un rifugio tutto suo e quando vede degli uccelli passare prova invano a catturarli. \nPrincipe Giglio non tollera tuttavia tutto ci\u00f2, perci\u00f2 decide di parlare con la sua fidanzata Odessa. Al chiosco Milo tira fuori tre barilotti di Pioggialatte, di cui i bambini di Poverinia sono ghiotti. Quando Principe Giglio porta da mangiare si scopre che la pentola \u00e8 in realt\u00e0 il pentolino fatato che sa sfornare ciambelle infinitamente. Lupo Lucio lo trova per caso ma non riesce a fargli smettere di sfornare ciambelle, Milo allora lo aiuta e ci riesce. Alla fine Principe Giglio e Balia Bea decidono di portare tutte quelle ciambelle a Poverinia.\nCanzone: Nessuna.\nLavoretto: Cartello.\n7.Il Lupo-Pecora.\nPrima TV ita: 31 maggio 2011.\nPersonaggi: Milo, Lupo Lucio, Principessa Odessa e Fata Lina.\nTrama: Oggi \u00e8 la giornata della tosatura delle pecore reali e gli gnomi pastori hanno regalato a Milo un gomitolo fatto con la loro lana. Nel frattempo Drago Focus ha lanciato un'enorme fiammata che ha fatto fuggire tutte le pecore. Al chiosco Lupo Lucio spia di nascosto Principessa Odessa e Fata Lina e sentendole che dicono che le pecore possono essere mangiate da lui decide di farlo. Tuttavia viene poi accusato da loro ma Milo lo difende smentendo tutto ci\u00f2. Per\u00f2 poi per vedere se lo fa il folletto gli lega la coda con il gomitolo di lana facendo cos\u00ec in modo di fermarlo. Lupo Lucio si traveste poi da pecora per ingannarle ma la principessa e la fata lo smascherano trattandolo come una vera pecora e facendogli mangiare dell'erba fresca che a lui non piace. Cos\u00ec per punizione viene costretto a ritrovare le pecore con il suo travestimento e Fata Lina lo fa belare. Nonostante le sue lamentele, Lupo Lucio riesce a trovare tutte le pecore cos\u00ec Fata Lina annulla l'incantesimo facendolo ritornare a ululare e Milo gli d\u00e0 un regalo: ovvero una giostrina con delle pecore che pu\u00f2 contare in modo da addormentarsi quando non riesce a prendere sonno.\nCanzone: Nessuna.\nLavoretto: Gomitolo di lana.\n8.Amata Varana.\nMessa TV ita: 1\u00ba giugno 2011.\nPersonaggi: Balia Bea, Strega Varana, Principe Giglio e Principessa Odessa.\nTrama: Anche oggi c'\u00e8 Balia Bea al chiosco e sta preparando la merenda per Principessa Odessa e Principe Giglio. Quando i due fidanzati arrivano un pietrino consegna un pacco con una brillante scarpa rossa e un biglietto che dice che a chi calzer\u00e0 quella scarpetta nel cuore del mittente vivr\u00e0 lasciando i tre insospettiti. Principessa Odessa la prova tuttavia la scarpa \u00e8 talmente larga da farle ballare il piede. E a Balia Bea invece risulta molto stretta. Quando per\u00f2 leggono la parola \"tenebroso\" sul biglietto capiscono che la fortunata \u00e8 Strega Varana. I principi vanno cos\u00ec all'antro e la strega, sebbene riluttante, la indossa ed essa le calza a pennello. Quando i tre vanno al chiosco subito trovano l'altra scarpa che va anche quella alla strega. Poi arrivano altri tre pacchi sempre per la strega dove contengono un mazzo di rosse, delle stoffe e delle gemme e il mittente le ha paragonate ai colori delle parti del suo corpo. Tuttavia quando torna all'antro la strega distrugge infuriata tutti i regali per rifiutare il suo pretendente che le chiede la mano facendo cos\u00ec pulizia.\nCanzone: Nessuna.\nLavoretto: Pop-up."}
{"id": "5378569", "revid": "446353", "url": "https://it.wikipedia.org/wiki?curid=5378569", "title": "Carwood C. Lipton", "text": ""}
{"id": "5378572", "revid": "123783137", "url": "https://it.wikipedia.org/wiki?curid=5378572", "title": "Nota Vyx", "text": "La Nota Vyx \u00e8 il nome dato alla comunicazione, scritta il 20 marzo 1919 dal delegato dell'Intesa in Ungheria, il tenente colonnello francese Ferdinand Vyx (o Vix), indirizzata al governo ungherese di Mih\u00e1ly K\u00e1rolyi con l'intenzione di concedere maggiore territorio ai paesi confinanti con l'Ungheria, rispetto ai territori concordati precedentemente con l'Armistizio di Belgrado. La dichiarazione caus\u00f2 le dimissioni del governo filo-occidentale di Mih\u00e1ly K\u00e1rolyi e la formazione di un nuovo governo filorusso, guidato da S\u00e1ndor Garbai, che proclam\u00f2 la Repubblica Sovietica Ungherese.\nContesto.\nDopo la Rivoluzione dei crisantemi o Rivoluzione Aster del 30 ottobre 1918 a Budapest, si costitu\u00ec un nuovo governo di coalizione delle forze pi\u00f9 progressiste ungheresi. Il nuovo governo, guidato da Mih\u00e1ly K\u00e1rolyi, decise di non accettare l'Armistizio di Villa Giusti firmato dai rappresentanti austro-ungarico a Padova e di cercare un accordo pi\u00f9 favorevole direttamente con i rappresentanti militari del Intesa presenti sul fronte balcanico.\nIn particolare, a causa del persistere del conflitto tra le potenze dell'Intesa contro la Germania, l'Armistizio di Villa Giusti a Padova avrebbe obbligato l'Ungheria a lasciar transitare sul proprio territorio le truppe alleate del'Intesa presenti nei Balcani per raggiungere la Germania. Il ruolo di passaggio del territorio ungherese da parte di eserciti provenienti da paesi balcanici meridionali, quali Cecoslovacchia, Romania e Jugoslavia, contro cui l'Ungheria era stata in conflitto, allarm\u00f2 il governo K\u00e1rolyi preoccupato di ritorsioni.\nDopo la firma di un armistizio separato a Belgrado tra il Governo ungherese e l'Intesa, fu inviata a Budapest una commissione francese di controllo, guidata da Vyx e composta da 57 soldati, per vigilare il rispetto dei termini.\nUno dei punti pi\u00f9 importanti dell'accordo prevedeva la giurisdizione ungherese nei territori che erano da occupare (per un possibile attacco contro la Germania), fino alla conferenza di pace che avrebbe stabiliti i territori assegnati.\nOltre questo, si stabil\u00ec la smobilitazione dell'esercito ungherese ad eccezione di sei divisioni di fanteria ed una di cavalleria; inoltre l'Ungheria dovette impegnarsi nel scacciare le truppe tedesche e rompere le relazioni diplomatiche con la Germania. Infine, gli alleati hanno inoltre convenuto di non interferire negli affari interni ungheresi e di cessare le ostilit\u00e0.\nDelusione ungherese.\nNonostante fosse un accordo favorevole agli interessi territoriali ungheresi, sia per il governo Karolyi che per i paesi limitrofi, improvvisamente il caos degli eserciti Alleati in Europa orientale fece s\u00ec che la relazione con gli ungheresi degenerasse rapidamente. \nA Parigi senza consultare gli altri paesi alleati, la Francia sostenne la richiesta del rappresentante cecoslovacco Edvard Bene\u0161 di esigere l'evacuazione ungherese della Slovacchia, quasi in contemporanea con l'arrivo di Vix a Budapest. Quest'ultimo ricevette la notizia il 2 dicembre 1918 insieme con l'ordine di Parigi di non riconoscere il nuovo governo. Fedele agli ordini ricevuti, Vix comunic\u00f2 la richiesta francese al governo ungherese, considerandolo come una istituzione provvisoria. Vix non manc\u00f2, per\u00f2, di protestare di fronte i suoi superiori per la situazione imbarazzante legata alla violazione degli accordi sottoscritti con gli ungheresi.\nIl 6 dicembre 1918 la situazione di Vix si complic\u00f2 a causa dell'intenzione dell'esercito francese in Romania di permettere all'esercito rumeno di superare il confine stabilito dell'armistizio di Belgrado e permettergli di occupare parte della Transilvania. Vix comunic\u00f2 immediatamente la notizia al Governo ungherese, e trasmise la sua denuncia ai suoi superiori a Belgrado, chiedendo la revoca del consiglio di sorveglianza ormai superfluo in seguito alla palese violazione dell'Armistizio di Belgrado.\nIl 23 dicembre 1918, il rappresentante cecoslovacco in Ungheria, Milan Hod\u017ea, comunic\u00f2 al governo ungherese la decisione degli Alleati circa la delimitazione del confine tra i due paesi.\nNonostante il presunto chiarimento della catena di comando per l'Ungheria a fine gennaio 1919, la situazione reale rimase confusa\nUltimatum e caduta del governo.\nIl 26 febbraio 1919 il Consiglio alleato di Parigi decise di retrocedere la linea di demarcazione tra gli eserciti ungheresi e rumeni di 72 km a favore di questi ultimi, con l'intenzione di porre fine ai disordini che affliggevano la regione. Una zona neutra sarebbe dovuta seguire all'area occupata dai romeni.\nLa vera ragione per del cambiamento delle frontiere (teoricamente temporanee) era il piano del maresciallo Ferdinand Foch di creare un fronte anti-sovietico, per il quale era necessario il controllo delle ferrovie ungheresi, che sarebbero rimaste nelle sue mani con la nuova organizzazione territoriale.\nAnche se il piano di Foch fu poi scartato, fu ordinato di procedere con il cambio di confine. Coinvolto nel groviglio di ordini e interessi contraddittori, Vix decise di recuperare l'autorit\u00e0 presentando un ultimatum al governo K\u00e1rolyi. Comunicata la decisione degli Alleati il 12 febbraio 1919, decise le condizioni da applicare, richiedendo l'inizio della evacuazione ungherese il 23 febbraio e dando 10 giorni come tempo massimo.\nIl 20 febbraio present\u00f2 questo ultimatum, richiedendo una risposta entro 30 ore. Karoly rifiut\u00f2 immediatamente la nuova proposta alleata e anche i consiglieri militari del ministro della difesa concordarono sul rifiuto, suggerendo di chiedere l'aiuto sovietico per difendere il paese. Il giorno successivo (21 marzo 1919) K\u00e1rolyi annunciava ufficialmente il rifiuto ungherese ai nuovi confini, comunicava le sue dimissioni e la formazione di un nuovo governo di coalizione di socialdemocratici e comunisti di B\u00e9la Kun. Nello stesso giorno, fu proclamata la Repubblica sovietica ungherese.\nIl 26 marzo 1919 la delegazione alleata Budapest, lasciando dietro di s\u00e9 un governo che aveva cercato di impedire a tutti i costi."}
{"id": "5378574", "revid": "584834", "url": "https://it.wikipedia.org/wiki?curid=5378574", "title": "Tranvia Castelfranco Emilia-Bazzano", "text": ""}
{"id": "5378578", "revid": "36426", "url": "https://it.wikipedia.org/wiki?curid=5378578", "title": "Lungarno Guglielmo Pecori Giraldi", "text": ""}
{"id": "5378580", "revid": "446353", "url": "https://it.wikipedia.org/wiki?curid=5378580", "title": "Frank J. Perconte", "text": ""}
{"id": "5378597", "revid": "115804644", "url": "https://it.wikipedia.org/wiki?curid=5378597", "title": "Riccardo Falcinelli", "text": "Biografia.\nDopo aver studiato al Central Saint Martins College of Art and Design di Londra Riccardo Falcinelli si \u00e8 laureato in Letteratura Italiana presso la Sapienza - Universit\u00e0 di Roma nel 1998 con una tesi su \"Il romanzo visivo\".\nGrafico e teorico del design, ha progettato libri e collane per alcuni tra i maggiori editori italiani tra cui Einaudi, minimum fax, Laterza, Carocci. \u00c8 autore di \"Guardare, pensare, progettare\", sul rapporto tra neuroscienze e design, e \"Fare i libri\", il racconto di dieci anni di grafica per minimum fax. Insieme a Marta Poggi, ha scritto e disegnato i graphic novel \"Cardiaferrania\", \"L'allegra fattoria\" (minimum fax) e \"Grafogrifo\" (Einaudi). Dal 2012 insegna Psicologia della percezione all'ISIA di Roma. \u00c8 stato codirettore di 'Progetto grafico', rivista internazionale di grafica edita dall'AIAP Associazione Italiana Design per la comunicazione visiva. Il suo libro \"Critica portatile al visual design\" (Einaudi, 2014) si \u00e8 imposto come una delle riflessioni pi\u00f9 originali sul design di oggi."}
{"id": "5378600", "revid": "884077", "url": "https://it.wikipedia.org/wiki?curid=5378600", "title": "Rugby Viadana 2001-2002", "text": "Nella stagione 2001-02, la prima edizione del neonato Super 10, l'Arix Viadana, dopo la promozione ottenuta l'anno precedente sempre sotto la guida dall'allenatore Franco Bernini, conquista inaspettatamente il titolo di campione d'Italia, chiudendo la stagione regolare in testa alla classifica con alcuni risultati di prestigio, come le vittorie esterne di Roma, Rovigo e Treviso. In semifinale riesce nell'impresa di superare la pi\u00f9 quotata e a ribaltare il risultato negativo di 6-29 della gara di andata al Monigo con uno netto 31-14 nel \"match\" di ritorno allo stadio Zaffanella. Nella finale del 18 maggio 2002 al Battaglini di Rovigo nemmeno il pot\u00e9 imporsi ed il Viadana si laure\u00f2 campione d'Italia per la prima volta nella sua storia col punteggio di 19-12: mete di Dolcetto e Denhardt e piazzati di Casper Steyn. L'ala Kaine Robertson \u00e8 il \"metaman\" del campionato con il record di 12 marcature all'attivo al termine della stagione regolare.\nVale la pena di ricordare la formazione in campo il 18 maggio 2002 a Rovigo: 15 Steyn, 14 Robertson, 13 Ceppolino, 12 Bettati (Travagli), 11 Dolcetto (Pedrazzi), 10 McDonald, 9 Crane, 8 Phillips, 7 A.Persico, 6 Benatti, 5 Denhardt, 4 Dellap\u00e8, 3 Lidgard (Spina), 2 Jim\u00e9nez (Superina), 1 Savi \u2013 capitano.\nDurante il Sei Nazioni 2002, a Cardiff, si raggiunse il record di convocazioni nella Nazionale maggiore, ben 5 \"viadanesi\" vennero convocati da Johnstone: Matthew Phillips, Aaron Persico, Roberto Pedrazzi, Santiago Dellap\u00e8 e Andrea Benatti.\nIn European Challenge Cup l'Arix Viadana si classifica 3\u00ba nel girone 5 con due vittorie all'attivo, entrambe casalinghe: la prima per 26-10 contro il e la seconda col punteggio di 33-26 contro ."}
{"id": "5378602", "revid": "446353", "url": "https://it.wikipedia.org/wiki?curid=5378602", "title": "Albert Blithe", "text": ""}
{"id": "5378604", "revid": "11959", "url": "https://it.wikipedia.org/wiki?curid=5378604", "title": "Al-Kazimayn", "text": ""}
{"id": "5378605", "revid": "446353", "url": "https://it.wikipedia.org/wiki?curid=5378605", "title": "Jack E. Foley", "text": ""}
{"id": "5378606", "revid": "110157", "url": "https://it.wikipedia.org/wiki?curid=5378606", "title": "Eliteserien 2015", "text": "La Eliteserien 2015, nota anche come Tippeligaen 2015 per ragioni di sponsorizzazione, fu la settantesima edizione della Eliteserien, massima serie del campionato norvegese di calcio. Iniziata il 4 aprile con la prima giornata e conclusasi l'8 novembre 2015, vide la vittoria finale del Rosenborg, al suo ventitreesimo titolo, con due giornate di anticipo. Capocannoniere del torneo fu Alexander S\u00f8derlund (Rosenborg), con 22 reti. Il Mj\u00f8ndalen e il Sandefjord vennero retrocessi in 1. divisjon dopo un solo anno in massima serie.\nStagione.\nNovit\u00e0.\nDalla Eliteserien 2014 vennero retrocessi il Brann (dopo aver perso lo spareggio promozione/retrocessione), il Sogndal e il Sandnes Ulf, mentre dalla 1. divisjon 2014 vennero promossi il Sandefjord, il Troms\u00f8 e il Mj\u00f8ndalen (vincitore dello spareggio promozione/retrocessione).\nFormula.\nLe sedici squadre partecipanti si affrontarono in un girone all'italiana con partite di andata e di ritorno, per un totale di 30 giornate. La prima classificata, vincitrice del campionato, veniva ammessa alla UEFA Champions League 2016-2017. La seconda e la terza classificata venivano ammesse alla UEFA Europa League 2016-2017, assieme al vincitore della Coppa di Norvegia. La quattordicesima classificata disputava uno spareggio promozione/retrocessione con la vincitrice dei play-off della 1. divisjon. Le ultime due classificate venivano retrocesse direttamente in 1. divisjon.\nClassifica finale.\nLegenda:\nNote:\nSpareggio promozione/retrocessione.\nAllo spareggio vennero ammessi lo Start, quattordicesimo classificato in Eliteserien, e il Jerv, vincitore dei play-off di 1. divisjon. Lo Start vinse gli spareggi e mantenne la categoria."}
{"id": "5378607", "revid": "133557", "url": "https://it.wikipedia.org/wiki?curid=5378607", "title": "Premio Giuseppe Bartolozzi", "text": ""}
{"id": "5378609", "revid": "446353", "url": "https://it.wikipedia.org/wiki?curid=5378609", "title": "Thomas Meehan III", "text": ""}
{"id": "5378624", "revid": "57342", "url": "https://it.wikipedia.org/wiki?curid=5378624", "title": "Elia Schilton", "text": "Biografia.\nElia Schilton si diploma all'accademia dei Filodrammatici di Milano e fin da subito lavora con registi come Luca Ronconi, Carlo Cecchi, Fabiana Iacozzilli e Peter Stein. Proprio con Stein \u00e8 protagonista dell'adattamento teatrale de \"I demoni\" di Dostoevskij, della durata di 12 ore circa. Nonostante la sua principale attivit\u00e0 sia il teatro, lavora anche nell'ambito cinematografico e televisivo in qualit\u00e0 di attore; tra i lavori pi\u00f9 interessanti la partecipazione nei film \"Il richiamo\" di Claudio Bond\u00ec, \"Il commissario Montalbano\" di Alberto Sironi, \"L'amico di famiglia\" di Paolo Sorrentino e \"Non mentire\" di Gianluca Maria Tavarelli. Inoltre \u00e8 protagonista di letture poetiche, racconti e radiodrammi."}
{"id": "5378628", "revid": "92723", "url": "https://it.wikipedia.org/wiki?curid=5378628", "title": "Faro delle isole Flannan", "text": "Il faro delle isole Flannan \u00e8 un faro situato vicino al punto pi\u00f9 alto di Eilean M\u00f2r, una delle Isole Flannan nelle Ebridi Esterne al largo della costa occidentale della Scozia. Il faro \u00e8 famoso per la misteriosa scomparsa dei suoi custodi nel 1900.\nStoria.\nIl faro \u00e8 stato progettato da David Alan Stevenson, la torre di 23 metri \u00e8 stata costruita per la Northern Lighthouse Board (NLB) tra il 1895 e il 1899. La costruzione \u00e8 stata intrapresa da George Lawson di Rutherglen ad un costo di \u00a3 1.899 compresa la costruzione dei luoghi di sbarco, scale, binari ferroviari ecc. Tutti i materiali utilizzati dovevano essere trasportati su scogliere di 45 metri direttamente da barche di approvvigionamento. Ulteriori \u00a3 3.526 sono state spese per la stazione di terra a Breasclete sull'Isola di Lewis. Venne acceso per la prima volta il 7 dicembre 1899.\nLo scopo dei binari era facilitare il trasporto di approvvigionamenti per i custodi e di carburante per la luce (paraffina, a inizio XX secolo; la luce consumava una ventina di barili all'anno) su per le ripide pendenze dai luoghi di sbarco per mezzo di un cavo ferroviario trainato. Questo era alimentato da un piccolo motore a vapore situato in un capannone adiacente al faro. Una pista scendeva dal faro in direzione ovest e poi curvava verso sud. Nel centro approssimato dell'isola essa si biforcava per mezzo di un set di punti operativi manuali simpaticamente soprannominati \"Clapham Junction\", un ramo continuava nella sua curvatura a dirigersi dall'approdo est, all'angolo sud-est dell'isola, formando cos\u00ec un semicerchio, mentre l'altro ramo leggermente pi\u00f9 corto, curvava di nuovo verso l'approdo ovest, situato in un piccolo ingresso sulla costa meridionale dell'isola. Gli ultimi avvicinamenti ai pontili erano estremamente ripidi. Il cavo era guidato intorno alle curve da pulegge poste fra le rotaie, e una fila di pali posti all'esterno della ringhiera interna gli impediva di andare troppo fuori strada se fosse saltato dalle pulegge. Il carico era portato in un piccolo carrello a quattro ruote. \nNel 1925 il faro \u00e8 stato una delle prime luci scozzesi a ricevere comunicazioni dalla riva dalla telegrafia senza fili. \nNegli anni '60 il sistema dei trasporti dell'isola \u00e8 stato modernizzato: la ferrovia \u00e8 stata rimossa, ma rimane lo zoccolo di cemento, usato da mezzi fuoristrada; un veicolo cross-country a tre ruote con pneumatici in gomma alimentato da 400 centimetri cubi di motore a quattro tempi, costruito da Alimer McLean di Galashiels, ebbe vita lavorativa un po' pi\u00f9 breve rispetto alla ferrovia, diventando ridondante a sua volta al momento della costruzione dell'eliporto.\nIl 28 settembre 1971 il faro \u00e8 stato automatizzato. Un eliporto in cemento armato \u00e8 stato costruito al tempo stesso per consentire interventi di manutenzione in condizioni atmosferiche difficili. La luce \u00e8 prodotta dalla combustione di gas acetilene ed ha un raggio di 17 miglia nautiche. Ora \u00e8 monitorato dal Butt of Lewis e la stazione di terra \u00e8 stata trasformata in appartamenti. Dal 1980 il faro \u00e8 alimentato da batterie NiCd caricate dai pannelli fotovoltaici, con un back-up rappresentato da un generatore.\nMistero del 1900.\nIl faro non sarebbe che uno fra tanti, se non fosse per l'inquietante vicenda che ha animato le cronache un anno dopo la sua apertura.\nScoperta.\nLe prime avvisaglie che qualcosa di strano era avvenuto alle isole Flannan si ebbe il 15 dicembre 1900. Il piroscafo \"Archtor,\" di passaggio sulla tratta da Philadelphia a Leith, pass\u00f2 per le isole e not\u00f2 che la luce non era in funzione.\nIl faro era presidiato da tre guardiani, James Ducat, Thomas Marshall e Donald MacArthur, che venivano riforniti ogni volta che terminavano le riserve di cibo, poich\u00e9 sull'isola non vi era nessuna risorsa. La nave adibita al rifornimento, \"Hesperus\", approd\u00f2 il 26 dicembre, con 6 giorni di ritardo sulla data prevista, ma nessuno attendeva alle scalinate. Jim Harvie, il capitano della \"Hesperus\", lanci\u00f2 allora un fischio stridente e lanci\u00f2 un bengala, ma nessuno scese dal faro. I marinai decisero di entrare nel faro per controllare se fosse tutto a posto, ed una volta entrati rimasero esterrefatti: il faro sembrava essersi bloccato nel tempo; sul tavolo trovarono parte dell'ultimo pasto dei guardiani, le lampade ad olio piene ma spente e i letti sfatti, ma non trovarono alcuna presenza umana; gli orologi del faro risultavano fermi.\nI marinai trovarono anche il diario di uno dei guardiani (Thomas Marshall), dove erano descritti gli ultimi giorni dei guardiani prima della loro scomparsa:12 dicembre\n...Mare furioso,\nNon ho mai visto una tempesta simile...\n...James Ducat irritabile...\nPi\u00f9 tardi\n...La tempesta infuria ancora,\nVento costante, non si pu\u00f2 uscire...\nDucat tranquillo, MacArthur piange...13 dicembre\n...La tempesta \u00e8 continuata per tutta la notte,\nDucat tranquillo, MacArthur prega...\nPi\u00f9 tardi\n...Mezzogiorno...\nLuce diurna grigia...\nIo, Ducat e MacArthur preghiamo...15 dicembre\n...Tempesta finita...\nMare calmo...\nDio \u00e8 sopra ogni cosa...\nL'indagine.\nL'isola venne ispezionata e l'approdo ovest venne trovato danneggiato da una forte tempesta. L'indagine portata avanti dal soprintendente Robert Muirhead del Northern Lighthouse Board il 29 dicembre concluse che probabilmente uno dei guardiani del faro era uscito sotto alla pioggia in maniche di camicia per assicurare una cassa contenente le cime per l'attracco e che i suoi colleghi lo avevano raggiunto per dargli una mano, ma vennero poi trascinati via da un'onda che raggiunse la scogliera, a 34 m sopra il livello del mare."}
{"id": "5378629", "revid": "858648", "url": "https://it.wikipedia.org/wiki?curid=5378629", "title": "Unione Nazionale Agraria Bulgara - Unione Nazionale", "text": ""}
{"id": "5378630", "revid": "767487", "url": "https://it.wikipedia.org/wiki?curid=5378630", "title": "Bill Riebe", "text": "Carriera.\nGioc\u00f2 per tre stagioni nella NBL, disputando complessivamente 64 partite con 3,5 punti di media."}
{"id": "5378635", "revid": "767487", "url": "https://it.wikipedia.org/wiki?curid=5378635", "title": "Eugene G. Roe", "text": ""}
{"id": "5378636", "revid": "436907", "url": "https://it.wikipedia.org/wiki?curid=5378636", "title": "Testimony", "text": "Testimony \u00e8 il terzo album in studio del cantautore statunitense Neal Morse, pubblicato il 23 settembre 2003 dalla Radiant Records.\nDescrizione.\n\"Testimony\" \u00e8 la prima pubblicazione solista di Morse in seguito alla sua dipartita dagli Spock's Beard, gruppo da lui fondato nel corso degli anni novanta. Si tratta di un concept album suddiviso in cinque parti ed incentrato sulla personale testimonianza del cantautore prima e dopo l'incontro spirituale avvenuto con Ges\u00f9.\nIn Europa \u00e8 stata commercializzata anche un'edizione speciale di \"Testimony\" comprensiva di un terzo CD. Nel 2007 \u00e8 stato pubblicato in esclusiva per il fan club di Morse il DVD \"The Making of Testimony (Rough Edit)\", incentrato sulle sessioni di registrazione del disco.\nNel 2011 \u00e8 invece uscito il seguito dell'album, intitolato \"Testimony Two\".\nTracce.\nTesti e musiche di Neal Morse."}
{"id": "5378639", "revid": "15756", "url": "https://it.wikipedia.org/wiki?curid=5378639", "title": "City (Roger McGuinn e Chris Hillman)", "text": "City \u00e8 un album a nome di \"Roger McGuinn &amp; Chris Hillman Featuring Gene Clark\", pubblicato dalla Capitol Records nel gennaio del 1980."}
{"id": "5378640", "revid": "793215", "url": "https://it.wikipedia.org/wiki?curid=5378640", "title": "Hewlett-Packard 9100A", "text": "L'HP 9100 \u00e8 un personal computer presentato da HP nel 1968.\nStoria.\nLa macchina venne ideata dall'ingegner Tim Osborne, consulente di HP, che ne present\u00f2 il primo prototipo all'azienda. Essa non utilizzava circuiti integrati (le memorie ROM erano magnetiche, composte da 29 \"core\" di ferrite, mentre le memorie RAM commerciali sono state messe sul mercato pi\u00f9 tardi, solo nel 1971) e costava 4900 dollari. La macchina venne venduta come \"calcolatrice\" per ragioni di marketing.\nAdottando soluzioni tecniche gi\u00e0 usate da Olivetti sulla sua Programma 101 (in particolare, gli aspetti pi\u00f9 innovativi riguardanti le memorie) e coperte da brevetto, HP accett\u00f2 di pagare 900000 dollari di risarcimento extragiudiziale all'azienda di Ivrea.\nIl successo di questa macchina \u00e8 stato tale da giustificarne la produzione di una generazione successiva, la cosiddetta \"serie HP-9800\".\nDescrizione.\nLa macchina era programmabile con un linguaggio prevalentemente aritmetico, con istruzioni oggi usate dalle calcolatrici scientifiche. Le istruzioni venivano immesse tramite cartoline magnetiche. Era utilizzata la notazione polacca inversa."}
{"id": "5378641", "revid": "287204", "url": "https://it.wikipedia.org/wiki?curid=5378641", "title": "Russian Optical Trans-Arctic Submarine Cable System", "text": "Russian Optical Trans-Arctic Cable System (ROTACS) \u00e8 un cavo sottomarino che collega il Regno Unito, Russia e Giappone insieme. Dovrebbe essere terminato e funzionante entro la fine del 2016. Il costo stimato \u00e8 di 1,9 miliardi di dollari.\nIl cavo, lungo 14.903 km, collegher\u00e0 il Regno Unito attraverso il Mar Glaciale Artico, a nord della Scandinavia e della Russia, al Giappone.\nIl cavo sottomarino sar\u00e0 composto da sei coppie di fibre, ognuna delle quali potr\u00e0 trasportare fino a 10 Tbps, ovvero 100 Gbps su ciascuno dei 100 canali.\nL'utilizzo dei sistemi d'avanguardia di cablaggio dar\u00e0 a \"ROTACS\"(\"60 Tbps\") pi\u00f9 del doppio della capacit\u00e0 massima di Arctic Fibre (16Tbps, 15868km).\nStoria.\nNei primi anni 2000, Polarnet, una societ\u00e0 russa, \u00e8 stata creata per gettare i 15.000 chilometri di cavo in fibra ottica lungo la NSR (Northern Sea Route). Questo progetto, denominato R.O.T.A.C.S. (Russian Optical Trans-Arctic Submarine Cable System) collegherebbe Tokyo a Londra via Terberka, Anadyr' e Vladivostok.\nLa prima fase del lavoro \u00e8 stata valutata a 860 milioni di dollari e consiste nel collegare Londra e Tokyo tramite la NSR. La seconda fase, valutata a 500 milioni di dollari prevede il cablaggio della regione artica russa. Una fase finale, anch'essa valutata a 500 milioni di dollari, realizzata in collaborazione con la compagnia petrolifera russa Transneft, avrebbe sviluppato i collegamenti terrestri al cavo in Russia. Questo porta il totale del progetto a $ 1,9 miliardi. \nSecondo Interfax, il R.O.T.A.C.S. \u00e8 finanziato dall'oligarca russo Oleg Kim, gi\u00e0 presente in molti settori dell'economia russa. Tuttavia, pur avendo ricevuto l'approvazione della Commissione intergovernativa russo per l'informazione e delle comunicazioni nel mese di ottobre 2011, e ricevendo il sostegno finanziario del Ministero delle Telecomunicazioni nel gennaio del 2013, non sono disponibili informazioni sullo stato del progetto (Telegeography, 2013). Secondo il think tank Telegeography, il cavo sar\u00e0 in servizio alla fine del 2016."}
{"id": "5378642", "revid": "1091859", "url": "https://it.wikipedia.org/wiki?curid=5378642", "title": "Isole Flannan", "text": "Le Isole Flannan (Gaelico scozzese: \"Na h-Eileanan Flannach\") o alternativamente, Seven Hunters (\"Sette Cacciatori\") sono un piccolo gruppo di isole nelle Ebridi esterne della Scozia, a circa 32\u00a0km a ovest dell'Isola di Lewis.\nStoria.\nLe isole prendono il loro nome da San Flannano di Killaloe (Flann\u00e1n mac Toirrdelbaig), un abate e predicatore irlandese del VII secolo, e per questo motivo sull'isola principale del gruppo, Eilean M\u00f2r, era presente una piccola cappella dedicata all'abate, dove probabilmente egli ci aveva pure vissuto, nota ai marinai come \"cuccia per cani\" per via delle sue dimensioni. Eilean M\u00f2r, inoltre, era nota nel folklore marinaresco in tempi antichi per diverse storie riguardanti degli strani abitanti simili a folletti o di volatili abnormi che avrebbero abitato tale isola, ma \u00e8 divenuta tristemente famosa per la misteriosa scomparsa, avvenuta nel dicembre 1900, di tre guardiani del faro, Donald McArthur, James Ducat e Thomas Marshall. A parte alcune teorie riguardanti il paranormale o addirittura l'omicidio, si tende a credere che i tre guardiani siano stati investiti in pieno da un'onda anomala mentre si trovavano sul molo per delle riparazioni e trascinati nelle acque dell'Oceano Atlantico.\nLe isole sono prive di residenti permanenti a partire dall'automazione del faro nel 1971.\nFlora e fauna.\nCome la maggior parte delle isole del mare del Nord, le isole Flannan forniscono un punto di nidificazione per vari uccelli marini come la pulcinella di mare e la sula bassana. Le isole sono state ritenute luogo di osservazione scientifica a partire dal 1983."}
{"id": "5378658", "revid": "71542431", "url": "https://it.wikipedia.org/wiki?curid=5378658", "title": "\u00c9glise Saint-S\u00e9verin", "text": ""}
{"id": "5378659", "revid": "71542437", "url": "https://it.wikipedia.org/wiki?curid=5378659", "title": "Chiesa Saint-S\u00e9verin", "text": ""}
{"id": "5378660", "revid": "300067", "url": "https://it.wikipedia.org/wiki?curid=5378660", "title": "Willard Riebe", "text": ""}
{"id": "5378662", "revid": "767487", "url": "https://it.wikipedia.org/wiki?curid=5378662", "title": "The Thompsons", "text": "The Thompsons, noto anche come The Hamiltons 2, \u00e8 un film del 2012 diretto da Mitchell Altieri e Phil Flores.\nSi tratta di un film horror di produzione statunitense, sequel del film \"The Hamiltons\".\nTrama.\nIn fuga dalla legge, la famiglia di vampiri degli Hamilton (ora conosciuta come Thompsons) si dirige verso l'Inghilterra per trovare un antico clan di vampiri conosciuti come gli Stuart.\nAll'insaputa degli Hamilton, gli Stuart hanno dei secondi fini infatti si nutrono di sangue di altri vampiri per essere pi\u00f9 forti e si scopre che il sig. Stuart era innamorato della madre degli Hamilton e per gelosia li vuole uccidere ma lui e la sua famiglia sottovalutano i nostri che dopo un iniziale susseguirsi di errori che li fanno apparire deboli li uccidono tutti tranne la figlia umana del quale Francis si \u00e8 innamorato.\nAlla fine i fratelli si dividono di nuovo."}
{"id": "5378663", "revid": "300067", "url": "https://it.wikipedia.org/wiki?curid=5378663", "title": "Reuben Lautenschlager", "text": ""}
{"id": "5378668", "revid": "578661", "url": "https://it.wikipedia.org/wiki?curid=5378668", "title": "HP 9100A", "text": ""}
{"id": "5378674", "revid": "287204", "url": "https://it.wikipedia.org/wiki?curid=5378674", "title": "AH Scorpii", "text": "AH Scorpii \u00e8 una stella supergigante rossa localizzata nella costellazione dello Scorpione, \u00e8 una delle stelle conosciute pi\u00f9 grandi ed ha un raggio solare stimato tra 1.287 e 1.535 R\u2299, che la rende una delle stelle pi\u00f9 grandi della sua classe.\n\u00c8 localizzata nel Braccio Scudo-Croce e la sua distanza \u00e8 incerta: Arroyo-Torres e colleghi nel 2013 la stimano in 2260 \u00b1 190 parsec dal Sole, equivalenti a 7-8000 anni-luce.. Essendo una supergigante rossa, ha una notevole variabilit\u00e0 di luminosit\u00e0 e le dimensioni e l'opaciti\u00e0 della sua atmosfera portano a stime relativamente incerte del suo diametro, della temperatura e della luminosit\u00e0 della stella."}
{"id": "5378679", "revid": "599013", "url": "https://it.wikipedia.org/wiki?curid=5378679", "title": "Al Moschetti", "text": "Carriera.\nGioc\u00f2 per una stagione nella NBL, disputando 24 partite con 5,0 punti di media."}
{"id": "5378680", "revid": "300067", "url": "https://it.wikipedia.org/wiki?curid=5378680", "title": "Albert Moschetti", "text": ""}
{"id": "5378690", "revid": "111683868", "url": "https://it.wikipedia.org/wiki?curid=5378690", "title": "Jos\u00e9 de Abreu, Barone di Cerro Largo", "text": " Ebbe un ruolo importante durante l'invasione luso-brasiliana, sconfiggendo in diverse battaglie le truppe orientali e i loro alleati. Mor\u00ec nella battaglia di Ituzaing\u00f3, colpito da fuoco amico.\nBiografia.\nNato nel villaggio di San Carlos, nei pressi di Maldonado, Jos\u00e9 de Abreu entr\u00f2 prima nel reggimento di fanteria ed artiglieria de Rio Grande, e dopo dieci anni, nel corpo dei dragoni, con il quale partecip\u00f2 alla campagna del 1801 nel territorio delle \"Misiones Orientales\".\nRaggiunto il grado di tenente colonnello, durante l'invasione luso-brasiliana della \"Banda Oriental\" riusc\u00ec il 3 ottobre 1816 ad evitare con la sua azione la capitolazione di S\u00e3o Borja, dove era asserregliato il generale Francisco das Chagas Santos. Il 3 gennaio dell'anno successivo attacc\u00f2 a sorpresa l'accampamento di Artigas, riportando una netta vittoria nella battaglia di Arapey. Il giorno seguente riusc\u00ec a unire le sue forze a quelle del marchese di Alegrete per rovesciare le sorti della battaglia del Catal\u00e1n e riportare una seconda vittoria contro Andr\u00e9s Latorre. Il 6 luglio 1819 guid\u00f2 le truppe che inflissero nella battaglia di Itacurub\u00ed la sconfitta definitiva ad Andr\u00e9s Guazurary, che, catturato pochi giorni dopo, usc\u00ec dalla scena. Il 14 dicembre dello stesso anno fu sorpreso e attaccato da Artigas e Latorre sul fiume Santa Mar\u00eda, subendo l'ultima sconfitta portoghese della campagna militare; raggiunto dai rinforzi di C\u00e2mara e del conte di Figueira, riuscendo cos\u00ec a respingere l'inseguimento nemico.\nDopo l'indipendenza del Brasile dal Portogallo fu nominato \u201cgovernatore delle armi\u201d, ossia responsabile militare di Rio Grande do Sul. Allo scoppio della guerra argentino-brasiliana partecip\u00f2 alle prime fasi del conflitto, per ritirarsi a vita privata a seguito della sua destituzione dall'incarico militare. Le sconfitte subite dall'esercito brasiliano, per\u00f2, lo spinsero a radunare un corpo di volontari a S\u00e3o Gabriel. Pochi giorni dopo, nel corso della battaglia di Ituzaing\u00f3, per un equivoco il suo reparto fu scambiato per uno nemico dall'esercito brasiliano; Abreu mor\u00ec a causa dei colpi ricevuti."}
{"id": "5378692", "revid": "767487", "url": "https://it.wikipedia.org/wiki?curid=5378692", "title": "Hemiodontidae", "text": "La famiglia Hemiodontidae comprende alcune decine specie di pesci d'acqua dolce, appartenenti all'ordine Characiformes.\nDistribuzione e habitat.\nQuesti pesci sono originari delle acque dolci del Sudamerica.\nSpecie.\nAlla famiglia sono ascritte 31 specie, suddivise in 5 generi:"}
{"id": "5378693", "revid": "767487", "url": "https://it.wikipedia.org/wiki?curid=5378693", "title": "Johnny Posewitz", "text": "Carriera.\nGioc\u00f2 per tre stagioni nella NBL, disputando complessivamente 37 partite con 2,4 punti di media."}
{"id": "5378694", "revid": "300067", "url": "https://it.wikipedia.org/wiki?curid=5378694", "title": "John Posewitz", "text": ""}
{"id": "5378698", "revid": "365417", "url": "https://it.wikipedia.org/wiki?curid=5378698", "title": "Palazzi di Caserta", "text": "Palazzo dei vescovi.\nIl palazzo dei vescovi (Caserta) in Casertavecchia fu la residenza abituale dei vescovi di Caserta fino alla fine del secolo 1400.\nPalazzo Orfitelli.\nIl palazzo Orfitelli (Caserta) \u00e8 una preziosa testimonianza di grande casa medievale a Caserta.\nPalazzo Vecchio.\nIl palazzo vecchio (Caserta) fu la residenza dei conti e principi di Caserta degli \"Acquaviva\", dal medioevo al 1749. Poi ospit\u00f2 saltuariamente la corte borbonica fino alla realizzazione dei primi appartamenti abitabili nella Reggia di Caserta, nel 1780.\nPalazzo del Boschetto.\nIl palazzo del Boschetto fu una residenza secondaria degli Acquvaviva di Caserta. \u00c8 di grade interesse storico-artistico per l'architettura e le decorazioni che sono una rara e preziosa testimonianza della Caserta preborbonica. \u00c8 in via Passionisti (ex Intendenti).\nCasamento della Marchesa.\nIl Casamento della Marchesa, gi\u00e0 panificio militare (durante il XVII secolo) era pertinente al Palazzo Acquaviva (o Palazzo Vecchio (Caserta)). Prende il nome dal titolo che Anna, figlia di Andrea Matteo Acquaviva d'Aragona, ebbe di marchesa di Bellante succeduta al padre nella propriet\u00e0 del sito di Caserta. Fu ridimensionato in seguito all'allargamento di corso Giannone.\nPalazzo del Feudo Vico.\nSi tratta di un edificio del XVII secolo appartenuto a Pompeo delli Monti, condannato al rogo per eresia. Oggi \u00e8 sede della Guardia di Finanza.\nPalazzo delle Quattro Colonne, la presunta casa di Vanvitelli.\nSi tratta di un edificio situato nel tratto di corso Trieste che collega piazza Dante ai giardini della Flora. Chiamato cos\u00ec perch\u00e9 la sua facciata presenta quattro colonne, due per ogni lato. Per molto tempo si \u00e8 ritenuto fosse stata la residenza dell'architetto Vanvitelli dal 1752 al 1773, fino alla sua morte. Una lapide all'ingresso, tuttora presente, ne ricordava l'illustre ospite.\nPalazzo della Banca d'Italia.\nAnticamente prendeva il nome di Palazzo dei Granili (nel XVII secolo); sede comunale ora in via Municipio. Successivamente venne nominato Palazzo del Forno e dal 1870 \u00e8 sede della Banca d'Italia a Caserta. L'edificio, dalla facciata che si sviluppa in lunghezza pi\u00f9 che in altezza, ha un grande ingresso principale mentre la parte superiore si conclude con un timpano triangolare all'interno della quale vi \u00e8 un orologio.\nPalazzo Patern\u00f2.\nPalazzo Patern\u00f2 \u00e8 stato costruito a partire dal 1765, e terminato nel 1775, su committenza di un membro della Casa siciliana dei Patern\u00f2, e precisamente del marchese Lorenzo Patern\u00f2 per il figlio Vincenzo in quanto questi era stato nominato ministro della Guerra e, dalla Sicilia, si era trasferito in Campania. Il progettista fu l'architetto Gaetano Barba cui, questo ramo della Casa Patern\u00f2, venuto a Napoli, aveva commissionato contemporaneamente anche una villa a Capodimonte (nei pressi dell'attuale Reggia di Capodimonte, oggi museo) ed un precedente palazzo sempre a Caserta. Il Palazzo Patern\u00f2 \u00e8 sito in via San Carlo, una delle strade pi\u00f9 antiche del capoluogo e da poco \u00e8 stato completamente ristrutturato.\nPalazzo Leonetti.\nFatto costruire da Raffaele Leonetti nel 1796, si trova in piazza Vanvitelli. Il primo architetto fu Carlo Vanvitelli, ma il palazzo fu modificato nel 1857 da Domenico Ferrara, per incarico di Tommaso Leonetti. La facciata principale \u00e8 in stile neoclassico. L'ingresso al giardino \u00e8 caratterizzato da due bei padiglioni cinesi. La corte interna del palazzo \u00e8 tipica delle costruzioni padronali del XVIII secolo; in fondo al cortile, in corrispondenza del portone d'ingresso, si accede al giardino sopraelevato, a cui seguiva un'ampia campagna di propriet\u00e0 della casata.\nPalazzo delle poste e dei Telegrafi.\nIl palazzo delle Poste e dei Telegrafi delinea e conclude la monumentale Piazza Duomo. Il palazzo \u00e8 stato ideato dall\u2019architetto Vincenzo Memma e costituisce un importante esempio di architettura neoclassica di fine Ottocento e di inizio Novecento. Il palazzo \u00e8 una delle testimonianze architettoniche della rapida crescita della citt\u00e0 nel corso del XIX secolo.\nNel 1914, in seguito ad una convenzione stipulata tra il Comune e il Ministero delle Poste, l\u2019Architetto Vincenzo Memma (1868 \u2013 1949) ebbe l\u2019incarico di progettare il nuovo palazzo delle Poste e Telegrafi di Caserta. Nel 1916 iniziarono i lavori che finirono soltanto il 5 settembre del 1926, data dell\u2019inaugurazione. La realizzazione dell\u2019edificio si accompagn\u00f2 ad un consistente intervento di ristrutturazione urbanistica. Infatti, per costruire il palazzo, vennero abbattuti un edificio annesso alla chiesa del Redentore e pi\u00f9 tardi, nel 1925, parte della chiesa settecentesca per creare un allineamento con il resto di via Redentore.\nL\u2019edificio presenta un impianto ad \u201cH\u201d con due ali connesse ad un corpo centrale e si distribuisce su due livelli oltre al piano terra. Il piano terra ospita, nella prima parte, il salone postale aperto al pubblico mentre nell\u2019ala sinistra si trovano gli uffici dell\u2019economato e nell\u2019ala destra due soloni per utenze di telefonia e telegrafia.\nIl primo piano \u00e8 formato da un corridoio centrale sul quale si trovano gli uffici della direzione, segreteria e ragioneria, mentre la seconda parte \u00e8 destinata alla cassa. Il secondo piano si compone di un corridoio con ai lati degli uffici mentre la seconda parte ospita il deposito.\nIn elevato l\u2019edificio presenta tre livelli: il piano terra \u00e8 caratterizzato da un bugnato liscio che incorpora i pilastri adiacenti dell\u2019ingresso ad arco. Il primo piano presenta delle finestre che si chiudono alternativamente con un timpano triangolare ed uno ad arco, mentre, al secondo sono decorate da cornici sagomate. L'ordine delle finestre \u00e8 scandito da lesene giganti con capitelli compositi. L\u2019edificio \u00e8 concluso da un parapetto sagomato in corrispondenza delle ali laterali.\nPalazzo della Camera di commercio.\nImponente costruzione sita nella centralissima via Roma, \u00e8 datata anno 1926 e costruita dall'ingegnere Luigi Fabricat. L'edificio, con prospetto simmetrico severo, \u00e8 costruito secondo lo stile in voga tra le due grandi guerre. L'ingresso \u00e8 evidenziato da un ampio balcone che poggia su colonne binate.\nPalazzo dei Commestibili.\nLa costruzione, a ferro di cavallo, \u00e8 dotata di un lungo porticato in stile neoclassico. Si trova nell'attuale piazza Matteotti, meglio conosciuta dai casertani come piazza Mercato. La struttura in origine \u00e8 quella di una piazza chiusa con tre maestosi accessi sulla strada esterna.\nVilla Vitrone.\n\u00c8 una villa in stile liberty, eclettica nella forma e particolare nella costruzione sita in via Fulvio Renella (gi\u00e0 via Napoli), nel centro della citt\u00e0. \u00c8 stata edificata dalla famiglia Vitrone nei primi del novecento. In seguito alcuni membri della famiglia emigrarono in Brasile, e ne costruirono altre tre, infatti a San Paolo esistono alcune ville gemelle.\nScendendo per via Fulvio Renella, la strada che dalla stazione vi conduce verso il Monumento ai Caduti di via Unit\u00e0 Italia, d\u2019un tratto sulla destra ci si imbatte in magnifico palazzo in stile liberty, che ha poche affinit\u00e0 stilistiche con il contesto circostante. Si tratta di Villa Vitrone, un magnifico palazzo ora di propriet\u00e0 della provincia di Caserta. Ubucata in via Fulvio Renella, si deve a Giuseppe Vitrone, un casertano della met\u00e0 dell\u2019Ottocento che volle omaggiare la madre Caterina che, quando Giuseppe era giovane e malato, vendette molte propriet\u00e0 in zona Acquaviva per curarlo. Il ragazzo, infatti, si ammal\u00f2 in giovane et\u00e0 di una grave malattia agli occhi, che lo rese cieco per circa un anno. Quando grazie alle cure derivate dai sacrifici di Caterina riusc\u00ec a guarire, Giuseppe part\u00ec per il Brasile in cerca di fortuna. Fondamentale per lui fu la loggia massonica, cui era iscritto sin da ragazzo. Una volta giunto in Sudamerica, infatti, riusc\u00ec a frequentare persone di alto lignaggio e stringere preziose amicizie grazie alle quali, pian piano, Vitrone si cre\u00f2 una posizione.\nEgli, infatti, strinse un importante legame con l\u2019Imperatore Pietro II, che gli fece avere molti incarichi nel campo dell\u2019edilizia. Vitrone divent\u00f2, inoltre, ben presto un\u2019istituzione nel campo del cemento armato. Questo materiale all\u2019epoca non era ancora conosciuto in Brasile e fu proprio il nostro conterraneo ad esportarlo per primo oltreoceano. Quando la repubblica sostitu\u00ec la monarchia nel paese sudamericano, Vitrone decise di rientrare a Caserta, anche per raggiungere l\u2019amatissima madre. Tornato nella citt\u00e0 d\u2019origine, Giuseppe Vitrone volle ripagare la sua famiglia comprando un appartamento sul Corso, vicino a quello della Provincia. L\u2019abitazione, tuttavia, non soddisfaceva il nuovo proprietario, abituato alla ricchezza e lo sfarzo delle dimore signorili brasiliane. \nCos\u00ec nel 1922 decide di costruire una lussuosa villa a via Napoli, attuale via Renella, denominandola Villa Caterina in onore della madre. La costru\u00ec con i suoi due figli: l'ing. Giovanni Vitrone e l'ing. Vincenzo Vitrone. \nLa residenza \u00e8 in un magnifico stile liberty, con un ampio giardino, una stalla per i cavalli e tre pozzi, sul modello delle case coloniali brasiliane. Di fronte alla villa fece costruire una bellissima fontana alimentata da un altro pozzo. Villa Caterina rimase nel patrimonio dei Vitrone fino alla Seconda Guerra Mondiale, quando gli americani la requisirono.\nIn seguito la famiglia, che ha contribuito con la sua ditta di costruzioni alla costruzione di importanti edifici pubblici casertani come il campo sportivo, il palazzo delle Poste, quello della Camera di Commercio e Palazzo Commestibili, si riappropri\u00f2 della residenza, che fu divisa dai discendenti. \nLa famiglia Vitrone, sempre nel Novecento, ha costruito anche due dimore gemelle a San Paolo in Brasile. Le tre costruzioni costituiscono un legame indissolubile che segna la storia di questo cognome.\nAttualmente la struttura ospita il Polo Culturale della Provincia di Caserta. Al suo interno si trovano la Biblioteca Provinciale intitolata al giornalista marcianisano Federico Scialla e il Museo dinamico della tecnologia Adriano Olivetti. In particolare quest\u2019ultima istituzione \u00e8 stata fondata per avvicinare i giovani casertani alle nuove tecnologie e ai nuovi metodi di comunicazione e diffusione delle informazioni, andando a costituire una vera e propria mediateca. L\u2019esposizione di antiche macchine da scrivere \u00e8 una collezione di valore inestimabile. Nella villa, nella quale \u00e8 stato avviato il progetto per allestire una Biblioteca di Storia Patria si organizzano spesso convegni, letture e presentazioni di libri, nella quale \u00e8 stato avviato il progetto per allestire una Biblioteca di Storia Patria.\nPalazzo De Gregorio.\nEdificato tra il 1754 e il 1755 per volont\u00e0 di Carlo di Borbone, era destinato al ministro della segreteria d'azienda Leopoldo De Gregorio. Si trova nella frazione di Aldifreda. Il progetto prevede una piccola corte comunicante con un grazioso giardino. Venne poi trasformato in fabbrica di fiandre.\nCasa del Fascio.\nIn piazza Matteotti \u00e8 presente una costruzione imponente denominata ex Casa del Fascio, costruita appunto in epoca fascista per ospitare gli uffici del regime e che dopo la fine del secondo conflitto mondiale \u00e8 caduta in decadenza. \u00c8 una struttura alta 23 metri con una torre centrale e due corpi ai lati della torre stessa. Da poco \u00e8 stata conclusa l'opera di restyling della costruzione che oggi ospita al piano terra un ristorante, un centro di bellezza e un centro di design mentre ai piani superiori sono ospitati alcuni uffici privati."}
{"id": "5378706", "revid": "2133535", "url": "https://it.wikipedia.org/wiki?curid=5378706", "title": "Chiese di Caserta", "text": "Sacrario dei Caduti dell'Aeronautica.\nIl Sacrario dei Caduti dell'Aeronautica si trova esattamente all'ingresso dei Giardini della Flora a pochi passi dall'entrata del palazzo reale della Reggia di Caserta. L\u2019edificazione della cappella si deve alla devozione nei confronti di una antica immagine della Madonna del Carmelo posta all\u2019imboccatura della strada detta la Santella. Per l\u2019alto numero di devoti si decise di costruire una cappella pi\u00f9 dignitosa per ospitare l\u2019immagine sacra. In funzione di ci\u00f2 venne chiesto al re Ferdinando I di Borbone del terreno adiacente al giardino della \u201cFlora\u201d. Gennaro Mitascio, in rappresentanza dei devoti, ottenne il terreno e nel 1805 ebbe inizio la costruzione della cappella. L\u2019architetto Carlo Vanvitelli, nel relazionare sulla misurazione del terreno da adibire alla costruzione della cappella scrisse che \u00ab(\u2026) egli stesso per sua divozione, ha fatto un piccolo disegno in abbozzo affinch\u00e9 approvandolo possano darsi gli ordini corrispondenti (\u2026)\u00bb. Da tale documento nasce l\u2019ipotesi della paternit\u00e0 di Carlo Vanvitelli, del quale, per\u00f2, non esistono disegni progettuali. Alla fine del 1806, a lavori iniziati, il Mitascio richiese all\u2019amministrazione un altare idoneo. Quattro anni dopo fu concesso, da Gioacchino Murat, il trasferimento nella cappella dell\u2019altare di un'altra piccola cappella, detta \u201cdei pescatori\u201d. Inizialmente dedicata alla Madonna del Carmine (per la quale continuano negli anni le rituali onoranze), poi intitolata alla\u2019Assunta in cielo, (dal dipinto posto sull\u2019altare maggiore), la cappella conserv\u00f2 la dedicazione fino al 1836, anno in cui i fedeli acquistarono una statua di Santa Filomena, il cui culto, molto sentito in quegli anni, determin\u00f2 la dedicazione a Santa Filomena. L\u2019edificio ecclesiastico, in data 19 giugno 1939, pass\u00f2 con decreto vescovile alla competenza della parrocchia di San Sebastiano. La struttura vers\u00f2 in stato di abbandono fino al 1959 quando l\u2019Associazione nazionale famiglie caduti e mutilati dell\u2019Aeronautica (ANFCMA), chiese l\u2019uso della cappella. Dopo il decreto Vescovile del 17 dicembre 1959, il Municipio di Caserta, proprietario dell\u2019edificio, consegn\u00f2 la cappella alla\u2019 ANFCMA il 9 agosto 1960. \nIl sacrario presenta una pianta circolare, con diametro esterno di m. 10 e di m. 8 all\u2019interno. Esso \u00e8 coperto da una bassa cupola a sesto ribassato suddivisa in quattro parti. Sono ancora conservati i tre altari originari, due pi\u00f9 piccoli, a destra e sinistra, e il pi\u00f9 grande al centro. Al di sopra dell\u2019altare maggiore \u00e8 presente un dipinto circondato da una cornice lignea dorata che raffigura \"\u201cla Madonna Assunta in Cielo\u201d\" di Henrich Scmidt. Sopra l\u2019altare maggiore, e precisamente sopra il quadro, vi \u00e8 un timpano e sulle falde sono collocati due angeli, a figura intera. Al di sotto del quadro della \"\u201cMadonna Assunta in cielo\u201d\", si trova una piccola statua della Madonna di Loreto, protettrice dell\u2019Aeronautica, in ceramica, posta su di un piedistallo. I due dipinti posti al di sopra degli altari laterali rappresentano la \u201c\"Madonna del Carmine\u201d\" a sinistra e \"\u201cSan Raffaele con Tobiolo e il cane\u201d\" a destra. Di quest\u2019ultimo quadro il pittore rimane sconosciuto, mentre del dipinto della \"\u201cMadonna del Carmine\u201d\" \u00e8 autore Franz Hill.\nCappella dell'Immacolata Concezione.\nLa cappella dell\u201fImmacolata Concezione si trova in Via San Carlo, una della strade pi\u00f9 antiche del centro storico di Caserta. La cappella venne eretta negli anni 40 dell\u2019800, per volere di Irene Morrone, moglie di Onofrio Colella, esponente di spicco della borghesia casertana. La costruzione della cappella avvenne in concomitanza con l\u2019espansione urbanistica della citt\u00e0, promossa dai Borbone, durante la quale la borghesia locale arricch\u00ec la citt\u00e0 di nuove cappelle religiose. Il primo documento noto risale al 4 ottobre 1831 nel quale Irene Morrone dichiar\u00f2 di voler edificare una cappella all\u2019interno del suo palazzo di San Carlo, dedicandola alla Beata Vergine Immacolata Concezione. \u00c8 del 19 giugno 1848, invece, l\u2019autorizzazione a celebrare la messa, concessa da Don Giuseppe Giaquinto, Primicerio della Cattedrale e Vicario Vescovile della Curia di Caserta. Dopo anni di controversie riguardanti i diritti di propriet\u00e0 sulla cappella, in data 22 gennaio 1905, con atto notarile, la cappella venne ceduta alla Curia di Caserta. Palazzo Morrone, del quale la cappella \u00e8 parte integrante, pass\u00f2 alla famiglia Alois nel 1911 e venne ristrutturato nel 1915. La Cappella \u00e8 anche detta di Santa Lucia per il particolare culto in essa introdotto probabilmente grazie al fatto di trovarsi sull\u2019unico percorso che dalla citt\u00e0 portava al Santuario di Santa Lucia sulla collina di Garzano. I devoti vi passavano e vi sostavano a pregare. Da qui forse \u00e8 nato il culto di Santa Lucia. Fin dalla sua costituzione la Cappella \u00e8 diventata un punto di riferimento per gli abitanti di via San Carlo ed \u00e8 ad oggi soggetta al vincolo di conservazione dalla Soprintendenza alle Belle Arti. \nLa facciata, annessa a palazzo Alois, sito in Via S. Carlo, \u00e8 composta da un portone con cornice orizzontale, e da un timpano triangolare al di sotto del quale \u00e8 riportata la scritta che indica la dedica all\u2019Immacolata Concezione. L\u2019interno \u00e8 composto da un'unica navata ai lati della quale si trovano due altari marmorei. La navata termina con una profonda abside coronata da cupola. La volta della navata \u00e8 affrescata da Francesco Lauritano con \"\u201cL'Annunciazione\u201d\" sul lato sinistro, \"\u201cla Nativit\u00e0 di Ges\u00f9 Bambino\u201d\" sul lato destro e al centro \"\u201cl\u2019Immacolata Concezione\u201d\", che il pittore firma e data 1945. Sul lato destro si osservano le statue di \"Santa Lucia\", di \"Ges\u00f9 Cristo\" e di \"Santa Rosa da Lima\" custodite in teche di fattura recente. Sul piccolo altare di manifattura locale \u00e8 custodita una tela raffigurante \"Sant\u2019Alfonso\", di autore ignoto. Sul lato sinistro sono custodite le statue di \"Sant\u2019Aniello\" e di \"Ges\u00f9 Cristo\", sull\u2019altare in marmo \u00e8 posta la tela raffigurante \"\u201cSan Francesco\u201d\", tutte le suddette opere sono di autori ignoti. La cupola con decorazioni a lacunari culmina nel rosone centrale, mentre nei peducci sono affrescati quattro putti recanti alcuni dei simboli dell\u2019Immacolata Concezione: la rosa mystica, la turris davidica, la domus aurea, la stella mattutina.\nChiesa del Redentore.\nLa costruzione di questa chiesa risale nel 1113. Ha tre navate e due archi della navata sinistra immettevano nei cappelloni del Sacramento e del Rosario (ancora oggi superstiti anche se modificati): ci\u00f2 lascia ipotizzare una pianta allungata nella direzione dell'asse della strada attuale, con facciata ad ovest. Nel 1783 un incendio distrusse l'antico edificio. Si salvarono appena la statua del titolare e forse la tavola rinascimentale nella cappella alla testata della navata sinistra dell'attuale cattedrale. La cura parrocchiale fu trasferita nell'Annunziata (dal 1498 sede dei Carmelitani, poi ricostruita, oggi Cattedrale).\nSant'Agostino.\nIl Complesso conventuale, costruito nel 1441, ad opera dei Padri Agostiniani, risale ad una donazione del principe Andrea Matteo Acquaviva nel 1623. Comprende un Chiostro cinquecentesco con annesso convento, la Chiesa di Sant'Agostino (XII secolo) che conserva pitture del seicento, il Museo d'Arte Contemporanea e il Museo delle tradizioni, entrambi dichiarati di interesse regionale. La costruzione risale al XIII secolo e venne abitata dai Carmelitani scalzi. In seguito, il convento venne ricostruito nel 1441, ad opera dei Padri Agostiniani, risale ad una donazione del principe Andrea Matteo Acquaviva nel 1623. Comprende un Chiostro con annesso convento, la Chiesa di Sant'Agostino (attuale Chiesa di San Sebastiano, compatrono della citt\u00e0) e l'annesso museo delle cere.\nSantuario di Sant'Anna.\n\u00c8 situato nell'omonima piazza nella quale \u00e8 presente anche un monumento alla Madonna, e riveste un'importanza notevole per i casertani visto che Sant'Anna \u00e8 la compatrona della citt\u00e0 insieme a San Sebastiano. La chiesa, divenuta Santuario proprio per la venerazione di Sant'Anna, fu in parte distrutta durante la seconda guerra mondiale. Resta la parte iniziale di stile ottocentesco e una imponente facciata, mentre il resto della costruzione interna \u00e8 in chiave moderna. La prima domenica successiva al giorno 26 giorno della Santa, si effettua una processione, la cui statua si trova nel Santuario stesso.\nSantuario della Divina Misericordia.\n\u00c8 un Santuario risalente al 1500 circa con la facciata rifatta sul progetto del Vanvitelli sul finire del Settecento. Si trova nella frazione di Centurano ed \u00e8 noto per la devozione a Santa Lucia, la cui statua si trova nel Santuario stesso.\nDuomo di Casertavecchia.\nIl Duomo di Casertavecchia \u00e8 senza dubbio l'edificio religioso pi\u00f9 bello e importante della citt\u00e0 di Caserta. Esso si trova nel Borgo medioevale di Casertavecchia, oggi frazione di Caserta e fu fatto costruire a partire dal 1113 dal vescovo Rainulfo e terminato nel 1153. Esso rappresenta uno degli episodi pi\u00f9 felici di architettura romanica campana giunti fino a noi e ha un altissimo valore artistico e storico per via dei diversi stili coi quali \u00e8 stato edificato, ovvero lo stile siculo, quello normanno, quello arabo e infine quello romanico. La facciata a spioventi \u00e8 caratterizzata da tre ampi portali che presentano sculture zoomorfe. Il prospetto meridionale \u00e8 decorato con losanghe marmoree, mentre il lato opposto \u00e8 caratterizzato da forme ellittiche. Tra il 1206 e il 1216 fu aggiunto il transetto a tre campate. Il tiburio \u00e8 stata eretto circa un secolo dopo, nella met\u00e0 del Duecento e presenta influssi siculo-musulmani che l'accomunano alla Cattedrale di Salerno dello stesso periodo. L'interno della chiesa presenta una pianta a croce latina in cui le tre navate sono separate da 18 colonne di spoglio sovrastate da archi a tutto sesto. Si accede al transetto attraverso un arco a sesto acuto, la zona absidale si articola in tre absidi. Sull'altare \u00e8 presente un crocifisso ligneo del 1500. Le colonne e i capitelli ionici, corinzi e compositi, tutti diversi l'uno dall'altro provengono da antichi edifici di et\u00e0 romana. Nella piccola Cappella trecentesca sono rimasti integri gli affreschi e in una nicchia nel muro perimetrale della chiesa la scultura policroma di Maria Santissima Regina. Tra la navata e il transetto \u00e8 integro anche un affresco del 400 di influenza senese che rappresenta la Vergine col Bambino.\nChiesa dell'Annunziata.\nDue chiese di fondazione certamente medievale ebbero il titolo della Vergine Annunciata: oggi sopravvive con questo titolo quella in Casertavecchia \nChiesa di San Rufo in Piedimonte di Caserta.\nChiesa di fondazione medievale, nota dal 1113, con resti di affreschi medievali, opere d'arte manieristiche (in deposito), arredi degli anni 1772 - 1788.\nChiesa di San Lorenzo Martire in Casolla.\nChiesa di fondazione medievale, nota dal 1113, ricostruita nel 1620, nel 1720, nel 1859-61, ricca di opere d'arte.\nChiesa di San Pietro apostolo in Aldifreda.\nChiesa di fondazione medievale, nota dal 1113, ricostruita tra il 1703 e il 1722, rimodernata e modificata nel 1807, nel 1858-59 e ancora nel 1872-1873 e tra il 19019 e il 1932. Il restauro del 2005 - 2019 ha messo in luce frammenti di affreschi medievali e rinascimentali e un paramento murario in tufi squadrati a vista di et\u00e0 normanna.\nConvento dei Cappuccini e Chiesa di San Francesco.\nRisale al 1600 circa l'edificazione di un convento dei frati cappuccini in localit\u00e0 Puccianiello, oggi altra frazione di Caserta. La costruzione si deve ad un principe Acquaviva e consisteva di 36 celle, una famosa biblioteca e un orto- giardino. Oggi resta la struttura in gran parte conservata anche se si \u00e8 in attesa di un recupero dell'intero stabile per farne un centro culturale. Annessa la chiesetta dedicata a San Francesco d'Assisi.\nCattedrale di San Michele Arcangelo.\nL'attuale edificio della Cattedrale di San Michele Arcangelo si trova su di una precedente chiesa dedicata all'Annunziata (1300), facente parte del convento del Carmine, nell'attuale irregolare Piazza del Duomo. La ristrutturazione si era resa necessaria in quanto la costruzione era stata invasa dall'ampliamento delle cappelle della vicina chiesa dell'Annunziata (XIV secolo) avvenuto nel corso del Settecento. La maggiore ristrutturazione risale al 1820 circa. Lo stile degli interni \u00e8 puro barocco. La chiesa a tre navate \u00e8 impreziosita dalla presenza di diverse tele del seicento.\nChiesa di San Francesco di Paola e tomba di Vanvitelli.\nSan Francesco di Paola si trova nelle vicinanze della reggia di Caserta (precisamente in via San Francesco, Casagiove) ed \u00e8 ritenuta a ragione il luogo di sepoltura dell'architetto Luigi Vanvitelli, progettista della famosa Reggia di Caserta. La chiesa e il convento furono fondati nel 1606 da parte dei Padri dell'ordine dei Minimi, grazie alla generosit\u00e0 del principe Andrea Matteo Acquaviva che concesse terreni e rendite. L'importanza del convento accrebbe in occasione della visita di Papa Benedetto XIII nell'anno 1729, il Pontefice soggiorn\u00f2 in quel luogo per due giorni. L'altro episodio che confer\u00ec notoriet\u00e0 al luogo in questione fu la sepoltura dell'insigne architetto nel 1773 ma solo nel 1879, grazie all'iniziativa del Presidente del Collegio degli Ingegneri, fu apposta una lapide che ricordasse l'evento. Dal 1813 al 1816 i locali del convento furono utilizzati come sede di Gendarmeria, nel 1821 Ferdinando I decise di utilizzarlo come ospedale per gli abitanti della vicina colonia di San Leucio, nel 1830 per\u00f2 il Re cedette completamente l'ospedale ai gendarmi. Nel 1835 quel luogo divenne sede dei Lancieri e di una fabbrica di scialli di lana, questa destinazione fu mantenuta sino al 1840. In quell'anno ci fu un nuovo ed ultimo riutilizzo, come Ospedale militare per conto del Ramo di Guerra.\nSantuario del \"Cuore Immacolato di Maria\".\nCentro e cuore dell'Opera Salesiana di Caserta \u00e8 la Chiesa intitolata al Cuore Immacolato di Maria, sita in via Don Bosco.\nLa sua costruzione, come quella di tutta l'Opera, fu finanziata dalla signorina francese M.lle Marie Lassere. Questa voleva onorare la principessa Maria Immacolata di Borbone, figlia di Ferdinando II, Re delle Due Sicilie, alla quale era legata da affetto materno. Quest'opera la volle in favore dei giovani di Caserta, dove la Principessa era nata.\nLa Chiesa fu inaugurata il 15 dicembre 1898 dal Vescovo di Caserta mons. Gennaro Cosenza, alla presenza del Beato Michele Rua, successore di San Giovanni Bosco. La Chiesa ha dignit\u00e0 di Santuario, in quanto aggregata alla Basilica Vaticana con decreto del 18 luglio 1922. Sull'altare maggiore \u00e8 collocato l'imponente dipinto che Don Bosco commission\u00f2 al pittore Bonetti nel 1869 per il Santuario di Maria Ausiliatrice di Torino e poi donato a Caserta dal suo fedele Don Rua.\nMaria Santissima delle Grazie.\nChiesa fatta costruire nel quartiere Vaccheria adiacente a San Leucio dal re Ferdinando IV che attinse ai suoi fondi personali. I lavori iniziati nel 1803 dall'architetto Francesco Collecini, furono terminati due anni dopo, nel 1805 dall'architetto Giovanni Patturelli a causa della morte del Collecini. La facciata \u00e8 in stile gotico in tufo piperno con due campanili ai lati. L'interno \u00e8 in stile neoclassico, a croce latina e con tre altari di pregiatissimo marmo.\nCappella di San Giovanni.\nTra le pi\u00f9 antiche della citt\u00e0, poich\u00e9 venne fondata e costruita nel 1310. \u00c8 di notevole interesse per il pregevolissimo altare di marmo del 1770, tra i pi\u00f9 belli della scuola vanvitelliana e costituito da marmi di Carrara e di origine africana. La Cappella si trova alla destra della Cattedrale di Caserta, sempre in Piazza Duomo.\nLa cappella, gi\u00e0 nel 1498, era sede della confraternita di San Giovanni Battista. La confraternita venne aggregata, con bolla pontificia, al gonfalone di Roma nel 1622. Ulteriori notizie sulla cappella risalgono al 1752 quando, con regio decreto di Carlo di Borbone, venne concessa la sanatoria sulla fondazione e venne approvato lo statuto. La cappella venne ricostruita nel 1760 a causa dell'ampliamento della vicina chiesa dell'Annunziata (attuale Cattedrale di S. Michele Arcangelo), che ne aveva ridotto lo spazio, non pi\u00f9 funzionale alle esigenze del culto. Data la situazione, i confratelli decisero di ricostruirla radicalmente per renderla nuovamente operativa. Il progetto e la direzione dei lavori furono affidati all\u2019architetto Leonardo Pinto, capomastro nelle Reali Fabbriche della Reggia di Caserta. Nel 1762 vennero realizzati, da Vincenzo Farinaro, i lavori di stucco e l\u2019altare maggiore. L\u2019altare maggiore fu sostituito nel 1770 da un altare marmoreo, costruito su disegno dell\u2019architetto Francesco Collecini, allievo e collaboratore dell\u2019architetto Luigi Vanvitelli. Il 6 ottobre 1770 venne stipulato l\u2019atto di convenzione con il marmoraio Filippo Pecorella, che si impegn\u00f2 dietro il pagamento di 200 ducati, a realizzare l\u2019altare che ancora oggi si trova nella cappella. La confraternita di San Giovanni Battista, con decreto del 1852, venne elevata ad arciconfraternita. L\u2019evento venne celebrato con una lapide commemorativa che, ancora oggi, si trova sulla facciata della cappella.\nLa Cappella dell\u2019Arciconfraternita di San Giovanni Battista confina ad ovest con la Cattedrale di San Michele Arcangelo, a nord con la piazza Vescovado e ad est con via S. Giovanni. La cappella presenta un piccolo campanile sul lato sinistro con una serie di stucchi in fasce che si alternano al rosa della facciata. La facciata \u00e8 coronata da un timpano sopra il quale vi \u00e8 una croce in ferro. Al disotto del timpano si trova una trabeazione sul quale \u00e8 riportata la dedicazione dell\u2019Arciconfraternita. Proseguendo verso il basso si trova una finestra quadrata sotto la quale \u00e8 presente una lapide in marmo. Si accede alla cappella attraverso un portale in legno decorato ai lati con lesene scanalate a capitelli ionici. L'interno della cappella \u00e8 costituito da una navata unica affiancata da un vano laterale (sacrestia), con ipogeo sottostante precedentemente destinato a chiesa funeraria. La navata \u00e8 coperta da una volta a botte, sopra il vano d'accesso si trova una cantoria mentre l\u2019abside \u00e8 coronata da una cupola. Sulle pareti laterali si trovano due nicchie con due gruppi scultorei, dono di Ferdinando II di Borbone, che rappresentano \"L'incredulit\u00e0 di San Tommaso\" e \"L'apparizione di Ges\u00f9 alla Maddalena\". Inoltre ci sono due altari in marmo, uno dedicato a Santa Rita da Cascia e l\u2019altro a Ges\u00f9 Crocifisso. Le volte della navata sono decorate con pitture che hanno come oggetto il \"\u201cBattesimo di Ges\u00f9 Cristo\u201d\", la \"\u201cDecollazione di S. Giovanni Battista\u201d\". La cupola absidale presenta pitture che hanno come oggetto i \"\u201cquattro evangelisti\" ed un \"Ges\u00f9\u201d\". All\u2019interno della cappella si trova un altare marmoreo la cui realizzazione risale agli anni 1770-1771 su disegno e direzione dell\u2019architetto Francesco Collecini. L\u2019altare presenta una composizione lineare, geometricamente definita, con elementi decorativi misurati. L\u2019altare \u00e8 stato realizzato con marmi preziosi come il bianco di Carrara (per gli scorniciati e gli intagli), marmo africano (per lo zoccolo), bardiglio (per i sottogradi), breccia di Dragoni (per lo sfondo del paliotto), giallo antico (per i pilastri) e verde antico per (lo sfondo della croce). Questa variet\u00e0 di marmi produce forti contrasti cromatici che richiamano gli altari dell\u2019architettura barocca. L\u2019altare occupa interamente il ridotto spazio in cui \u00e8 inserito, per cui ne risultano accentuati i pi\u00f9 minuti particolari, come i piccoli elementi, festoni e volute, in marmo bianco.\nChiesa di Montevergine.\nPiccolo gioiello nel cuore di Caserta datato anno 1636, come si legge all'ingresso. La Chiesa ha anche un valore storico in quanto nelle sue adiacenze, il 1\u00ba ottobre 1860, vi fu uno scontro tra le forze borboniche ed i garibaldini.\nChiesa di Sant'Elena.\nA poche centinaia di metri dalla Reggia, nel pieno del quartiere storico della Santella, c'\u00e8 la Chiesa di Sant'Elena, risalente al tardo Seicento. Pregevoli gli interni nei quali ancora si intravedono affreschi dell'epoca. Era la preferita del Vanvitelli, tanto che l'insigne architetto, che abitava in un palazzo con una parete comunicante con la Chiesa, si fece costruire un piccolo balconcino che affacciasse all'interno di Sant'Elena, in modo da seguire la Messa dal suo stesso appartamento.\nChiesa di Sant'Antonio.\nIl complesso fu ampliato e trasformato nel corso dei secoli prima dai Conventuali (XVII secolo) e poi dai Carmelitani (XVIII secolo) fino a che soppresso nel decennio francese, fu incamerato nei beni della Reale Amministrazione del Sito di Caserta ed affidato ai padri Liguorini con Decreto Regio del 30 luglio 1823."}
{"id": "5378708", "revid": "729019", "url": "https://it.wikipedia.org/wiki?curid=5378708", "title": "Esercito del Mahdi", "text": "L'Esercito del Mahdi (EM, in arabo \u062c\u064a\u0634 \u0627\u0644\u0645\u0647\u062f\u064a, \"Jaysh al-Mahd\u012b\") - vecchio nome delle Brigate della Pace (\u0633\u0631\u0627\u064a\u0627 \u0627\u0644\u0633\u0644\u0627\u0645, \"Sar\u0101y\u0101 al-sal\u0101m\") - \u00e8 una forza paramilitare irachena sciita, forte di circa - combattenti, creata dall'esponente religioso sciita Muqtad\u0101 al-\u1e62adr nel giugno 2003.\nLe sue basi principali sono Najaf, al-K\u016bfa e Mad\u012bnat al-\u1e62adr\nIl gruppo \u00e8 assurto agli onori della cronaca internazionale il 18 aprile 2004, quando si \u00e8 messo alla testa del primo importante conflitto a fuoco contro i militari statunitensi che avevano invaso l'Iraq.\nCi\u00f2 era collegato a una rivolta che aveva fatto seguito alla messa al bando del giornale di Muqtad\u0101 al-\u1e62adr e al susseguente tentativo di arrestare l'esponente religioso sciita, conclusi il 6 giugno col raggiungimento di una tregua. Essa fu seguita da azioni miranti allo scioglimento del gruppo armato e alla trasformazione dell'EM in un partito politico, in grado di partecipare alle elezioni irachene del 2005; Muqtad\u0101 al-\u1e62adr ordin\u00f2 allora ai combattenti dell'Esercito del Mahdi di cessare il fuoco a meno che non fossero stati attaccati. La tregua fu rotta nell'agosto del 2004, dopo che l'EM aveva portato a segno alcune azioni provocatorie, con l'esplodere di nuove azioni ostili.\nNel 2008, a seguito di un giro di vite da parte delle forze di sicurezza irachene, il gruppo \u00e8 stato disciolto.\nAl suo apice, la popolarit\u00e0 dell'Esercito del Mahdi era abbastanza elevata da consentirgli d'influenzare il governo iracheno, l'apparato della nuova polizia e la cooperazione coi sunniti iracheni e i loro sostenitori. Il gruppo raccoglieva consensi tra le forze di polizia irachene. Il Partito Nazionale Indipendente dei Quadri e delle Elites, che concorreva alle elezioni parlamentari irachene del gennaio 2005 era strettamente legato all'Esercito del Mahdi. Componenti di quest'ultima formazione hanno spesso compiuto atrocit\u00e0, in particolar modo ai danni dei civili iracheni sunniti. L'EM \u00e8 stato accusato di aver operato con squadroni della morte.\nIl gruppo \u00e8 stato armato con vari tipi di armi leggere, inclusi ordigni esplosivi improvvisati (Improvised explosive devices) (IED). Molti di tali ordigni impiegati durante attacchi alle Forze Irachene di Sicurezza (l'esercito ricostituito dopo lo scioglimento di quello esistente fino alla caduta di \u1e62add\u0101m \u1e24usayn), e le forze della coalizione anglo-americana, hanno usato sensori a raggi infrarossi come puntatori, una tecnica ampiamente seguita dalla IRA in Irlanda del Nord a met\u00e0 degli anni novanta.\nNome.\nIl nome \"Jaysh al-Mahd\u012b\" ha connotazioni apocalittiche: nella teologia sciita, il Mahd\u012b \u00e8 una figura che comparir\u00e0 alla fine dei tempi che si pensa aiuter\u00e0 il profeta \u02bf\u012as\u0101 (Ges\u00f9) nella distruzione del Dajj\u0101l e ristabilir\u00e0 un califfato universale in preparazione del Yawm al-Qiy\u0101ma (Giorno del Giudizio).\nNel madhhab islamico duodecimano, si crede che il Mahd\u012b sia stato una figura storica, identificato con il dodicesimo Im\u0101m, Mu\u1e25ammad al-Mahd\u012b, chiamato per questo \"al-Im\u0101m al-Mahd\u012b\". Si crede che egli sia ancora presente sulla Terra, ma in stato di \"occultamento\" (ossia in \"ghayba\", nascosto), e che ricomparir\u00e0 ancora alla fine dei Tempi. Questi sciiti appartenenti a detta scuola credono che l'Im\u0101m al-Mahd\u012b sia la legittima guida della Comunit\u00e0 islamica (\"Umma\") in ogni tempo, e per questo lo chiamano anche \"Im\u0101m al-Zam\u0101n\", che significa \"Im\u0101m del Tempo\"\nStoria.\nPrima storia.\nCreato da Muqtad\u0101 al-\u1e62adr e da un piccolo gruppo di sciiti, l'Esercito del Mahdi ha preso vita come un gruppo di circa 500 studenti di un seminario, collegato a Muqtad\u0101 al-\u1e62adr, nel distretto di Baghdad chiamato alla moda anglosassone \u1e62adr City, e che nell'originale arabo \u00e8 invece \"Mad\u012bnat al-\u1e62adr\", precedentemente noto come \u1e62add\u0101m City (\"Mad\u012bnat \u1e62add\u0101m\"). Il gruppo and\u00f2 a occupare un vuoto di sicurezza a \u1e62adr City e in una striscia di cittadine dell'Iraq meridionale, susseguente alla caduta di Baghdad provocata dalle forze della Coalizione a guida statunitense il 9 aprile 2003. Il gruppo si concentr\u00f2 sulla distribuzione di aiuti agli iracheni e garant\u00ec sicurezza ai bassifondi sciiti esposti ai saccheggi.\nGradualmente le milizie aumentarono di numero e al-\u1e62adr le formalizz\u00f2 nel giugno del 2003. L'Esercito del Mahdi aument\u00f2 fino a costituire una forza apprezzabile di circa uomini, che erano sempre operativi e che costituivano un governo ombra in alcune aree. Le prediche di al-\u1e62adr erano critiche nei confronti dell'occupazione statunitense, ma inizialmente non volle allearsi agli islamisti sunniti e ai guerriglieri ba'thisti nelle loro offensive contro le forze della Coalizione.\nInsurrezione sciita del 2004.\nInizio dell'insurrezione.\nLa posizione di al-\u1e62adr cambi\u00f2 drammaticamente, tuttavia, all'inizio dell'aprile del 2004. In seguito alla chiusura da parte del governatore civile Paul Bremer del quotidiano di cui al-\u1e62adr era proprietario, \"al-\u1e24awza\" (cio\u00e8 \"seminario religioso sciita duodecimano\") e all'arresto di uno dei suoi aiutanti pi\u00f9 esperti, al-\u1e62adr tenne il 2 aprile un sermone particolarmente vibrante ai suoi seguaci. Il giorno dopo, violente proteste si ebbero in tutto il meridione iracheno sciita, sfociate subito in una insurrezione violenta dei miliziani dell'Esercito del Mahdi, diventata generale dal 4 aprile.\nOstilit\u00e0 di aprile.\nLa forze dell'EM avviarono un'offensiva a Najaf, al-K\u016bfa, al-K\u016bt e Mad\u012bnat al-\u1e62adr, acquisendo il controllo degli edifici pubblici e della stazioni di polizia mentre avevano luogo scontri con le forze della Coalizione. I miliziani assunsero il parziale controllo di Karbal\u0101\u02be al termine di combattimenti. Altre forze della Coalizione subirono attacchi a N\u0101\u1e63iriyya, al-\u02bfAm\u0101ra e Ba\u1e63ra. Najaf e K\u016bfa furono rapidamente prese dopo qualche scontro a fuoco con i militari spagnoli, mentre al-K\u016bt cadde sotto il loro controllo al termine di scontri con le truppe ucraine.\nDopo scontri sporadici, le forze della Coalizione riuscirono temporaneamente a sopprimere gran parte delle milizie a N\u0101\u1e63iriyya, al-\u02bfAm\u0101ra e Bassora. I ribelli dell'EM espulsero la polizia irachena da tre posti di polizia e tesero agguati alle forze USA a Mad\u012bnat al-\u1e62adr, uccidendo sette militari statunitensi e ferendone molti altri. Le forze militari degli Stati Uniti in seguito ripresero il controllo dei posti di polizia dopo aver avuto scontri a fuoco con le milizie, uccidendo decine di loro combattenti. L'Esercito del Mahdi tuttavia mantenne una qualche influenza su gran parte delle aree delle baraccopoli di Mad\u012bnat al-\u1e62adr.\nIl 16 aprile, al-K\u016bt fu riconquistata dalle forze statunitensi, e varie decine di componenti dell'EM furono uccisi in battaglia. Le aree intorno a Najaf e al-K\u016bfa, come pure a Karbal\u0101\u02be rimasero tuttavia sotto il controllo delle forze di al-\u1e62adr, il quale si pensa fosse nella citt\u00e0-santa di Najaf. Le truppe della Coalizione posizionarono un cordone di 2.500 militari attorno a Najaf, ma ridussero il numero di uomini a seguito di negoziati con l'Esercito del Mahdi. All'inizio di maggio, le forze della Coalizione stimavano che 200\u2013500 miliziani fossero ancora presenti nell'altra citt\u00e0-santa di Karbal\u0101\u02be, 300\u2013400 a D\u012bw\u0101niyya, un numero imprecisato ad al-\u02bfAm\u0101ra e Bassora e \u2013 ancora nella regione di Najaf-K\u016bfa.\nIl 4 maggio, le forze della Coalizione avviano una controffensiva per eliminare l'Esercito del Mahdi dall'Iraq meridionale, vista l'impraticabilit\u00e0 di un accordo negoziale. La prima ondata di attacchi alle milizie cominci\u00f2 a Karbal\u0101\u02be e a D\u012bw\u0101niyya, seguita da una seconda ondata il 5 maggio a Karbal\u0101\u02be, e da ulteriori combattimenti che portarono all'occupazione dell'edificio del Governatore a Najaf il 6 maggio. Il numero dei miliziani uccisi nei combattimenti fu stimato a ottantasei, a fronte di 4 militari statunitensi. Furono uccisi anche numerosi comandanti dell'EMS in un'incursione a parte condotta da unit\u00e0 delle Special Operations. L'8 maggio le forze USA lanciarono una nuova offensiva a Karbal\u0101\u02be, con due distinte operazioni in citt\u00e0. Carri armati statunitensi penetrarono anche a \u1e62adr City, tanto che, forse seguendo una tattica diversiva, centinaia di uomini dell'EM dilagarono a Bassora, sparando alle pattuglie britanniche e impadronendosi di alcune parti della citt\u00e0. Due miliziani furono uccisi e diversi soldati britannici furono feriti.\nIl 24 maggio, dopo aver sofferto gravi perdite, in settimane di scontri, le forze dell'Esercito del Mahdi abbandonarono la citt\u00e0 di Karbal\u0101\u02be. Ci\u00f2 lasci\u00f2 sotto il suo controllo solo la regione di Najaf-K\u016bfa, anch'essa sottoposta all'intenso fuoco statunitense. Diverse centinaia dei miliziani dell'EM furono in totale uccisi. Impassibile di fronte a tali sfavorevoli combattimenti, Muqtad\u0101 al-\u1e62adr tenne regolarmente i suoi sermoni (\"khu\u1e6dba\") del venerd\u00ec a Kufa.\nTregua di giugno.\nIl 6 giugno 2004, Muqtada al-\u1e62adr impose al suo Esercito del Mahdi di arrestare i combattimenti a Najaf e a K\u016bfa. Ci\u00f2 che restava dell'EM ubbid\u00ec e, gradualmente, i combattenti abbandonarono le aree conquistate e tornarono a casa. Allo stesso tempo, il Brigadier Generale Mark Hertling, che comandava le forze USA a Najaf, annunci\u00f2: \"le milizie di Muqtada sono state sconfitte. Abbiamo ucciso decine di loro uomini nelle ultime poche settimane, e ci\u00f2 nella sola Najaf. [...] Le milizie sono state sbaragliate, oo hanno dovuto ritirarsi.\" Il 6 giugno, in effetti, marca la fine dell'insurrezione sciita. Il numero totale dei caduti dell'EM in Iraq \u00e8 stimato dagli USA tra e , anche se i dati forniti appaiono decisamente ottimistici per le forze della Coalizione.\nIl ritorno di Najaf sotto il controllo delle forze di sicurezza irachene, a seguito del cessate il fuoco, lasci\u00f2 \u1e62adr City come ultimo bastione in cui i guerriglieri dell'EM proseguirono la loro strenua resistenza. Scontri si susseguirono periodicamente del distretto a seguito della fine delle battaglie di Najaf-K\u016bfa. Il 24 giugno, l'Esercito del Mahdi dichiar\u00f2 la fine delle operazioni anche a \u1e62adr City.\nDopo la tregua del 4 giugno con le forze d'occupazione, al-\u1e62adr fece i primi passi per disciogliere le sue milizie. In un annuncio, esort\u00f2 i componenti dell'EM fuori di Najaf a \"compiere il loro dovere\" e tornare a casa. Le forze USA a Najaf furono quindi sostituite dalla polizia irachena. Al-\u1e62adr ordin\u00f2 a i suoi sostenitori di non attaccare le forze di sicurezza irachene e annunci\u00f2 la sua intenzione di formare un partito politico e di partecipare alle elezioni del 2005. Disse che il governo di transizione costituiva un'opportunit\u00e0 per edificare un Iraq unito. Il Presidente provvisorio Gh\u0101z\u012b Mash\u02bfal \u02bfAj\u012bl al-Y\u0101war dette assicurazioni che al-\u1e62adr avrebbe potuto unirsi al processo politico una volta che le sue milizie si fossero in effetti disciolte. Le autorit\u00e0 irachene assicurarono che al-\u1e62adr non sarebbe stato arrestato.\nLe ostilit\u00e0 di agosto.\nDopo che le milizie di al-\u1e62adr assediarono una stazione di polizia a Najaf e che il governatore locale ebbe chiesto a tal fine aiuto, i militari USA intervennero ancora. Le truppe arrestarono il rappresentante di al-\u1e62adr a Karbal\u0101\u02be, lo \"Shaykh\" Mith\u0101l al-\u1e24asn\u0101w\u012b, il 31 luglio e circondarono l'abitazione di al-\u1e62adr il 3 agosto. Anche le truppe britanniche a Bassora si mossero contro i seguaci di al-\u1e62adr, arrestando quattro elementi il 3 agosto. Allo spirare della termine per il loro rilascio, fissato a mezzogiorno del 5 agosto, i miliziani di Bassora dichiararono il \"jih\u0101d\" nei confronti delle forze britanniche, malgrado la totale fantasiosit\u00e0 di una simile proclamazione, visto che il \"jih\u0101d\", per la dottrina duodecimana, deve essere stabilito e guidato dall'Imam che, tuttavia, l'ultimo di essi \u00e8 entrato in \"occultamento\" (\"ghayba\") dall'874, e destinato a riapparire nel mondo solo alla fine dei tempi.\nIl 5 agosto, per il tramite del suo portavoce A\u1e25mad al-Shayb\u0101n\u012b, Muqtad\u0101 al-\u1e62adr riafferm\u00f2 il suo impegno per la tregua ed esort\u00f2 al suo rispetto anche le forze statunitensi. Annunci\u00f2 che, se il restauro del cessate il fuoco fosse fallito, \"allora l'incendio e l'esplosione della rivoluzione sarebbero proseguiti\". L'offerta fu respinta dal governatore di Najaf, \u02bfAdn\u0101n al-Zuruf\u012b (\"Non c'\u00e8 spazio per un'altra tregua\") e da alti ufficiali statunitensi (\"Questa \u00e8 una battaglia che sentiamo davvero di poter vincere\").\nNei giorni che seguirono, gli scontri continuarono attorno alla citt\u00e0 vecchia di Najaf, in particolare nei pressi della Moschea-Sepolcro dell'Im\u0101m \u02bfAl\u012b e del cimitero. 'EM, la cui forza era stimata di uomini a Najaf, fu sovrastato dai soldati USA e dai iracheni delle forze di sicurezza, e svantaggiato anche dal superiore addestramento statunitense e dalla sua tattica, potenza di fuoco e copertura aerea, grazie all'impiego di elicotteri e delle armi degli AC-130. Il 13 agosto, le milizie dell'EM furono intrappolati in una sacca attorno alla Moschea dell'Im\u0101m \u02bfAl\u012b. Mentre i negoziati proseguivano tra il Governo provvisorio iracheno e l'Esercito del Mahdi, giunsero notizia circa il ferimento di al-\u1e62adr.\nIl 12 agosto, il giornalista britannico James Brandon, un reporter del \"Sunday Telegraph\", fu rapito a Bassora da ignoti miliziani. Fu diffusa una registrazione video, che mostrava Brandon e un miliziano incappucciato che minacciava di uccidere l'ostaggio britannico se le forze statunitensi non avessero abbandonato Najaf entro 24 ore. Brandon fu rilasciato dopo meno di un giorno, a seguito dell'intervento in suo favore di al-\u1e62adr. In una conferenza stampa svolta subito dopo la sua liberazione, Brandon comment\u00f2 il suo trattamento e ringrazi\u00f2 i suoi rapitori, dicendo: \"Inizialmente son o stato trattato rudemente, ma una volta saputo che ero un giornalista, sono stato trattato molto bene e voglio dire grazie alle persone che m'hanno sequestrato\". Un portavoce di al-\u1e62adr disse: \"Ci rammarichiamo per quanto \u00e8 successo. Ci\u00f2 non fa parte della nostra tradizione, n\u00e9 delle nostre abitudini. Non \u00e8 una tradizione dell'Islam.\"\nIl fatto che le truppe USA avessero circondato il sepolcro, comport\u00f2 un'impasse, visto che l'EM non poteva abbandonare il sepolcro e che le truppe statunitensi non volevano offendere l'Islam mettendo piede nel santuario. Lo stallo prosegu\u00ec per tre giorni, fin quando il Grande Ayatollah \u02bfAl\u012b al-Sist\u0101n\u012b usc\u00ec dalla convalescenza che era stato costretto a osservare e consegu\u00ec un accordo tra le due forze contrapposte.\nReazione irachena.\nLa rivolta sembr\u00f2 provocare una reazione ambivalente della popolazione irachena, che per la maggioranza non si un\u00ec, ma neanche si oppose, ai ribelli. Buona parte delle forze irachene di sicurezza si defil\u00f2, volendo evitare il confronto. Come segno della impopolarit\u00e0 patita dall'Esercito del Mahdi a Najaf, tuttavia, che seguiva i chierici sciiti pi\u00f9 tradizionalisti, un piccolo movimento segreto cominci\u00f2 a lanciare attacchi contro i militanti. La rivolta dell'EM non ricevette inoltre una buona accoglienza da parte degli sciiti pi\u00f9 radicali a Baghdad, che erano galvanizzati dal pi\u00f9 significativo contemporaneo assedio della citt\u00e0 di Falluja.\n2005.\nChi era rimasto fedele ad al-\u1e62adr partecip\u00f2 sotto il simbolo del Partito Nazionale Indipendente dei Quadri e delle Elites nelle elezioni parlamentari irachene del gennaio 2005. Anche se un certo numero di sostenitori del movimento giudicarono non valide le elezioni, il partito risult\u00f2 il sesto partito per consensi e fu cos\u00ec rappresentato nella legislatura provvisoria. Un'altra ventina di sostenitori di al-\u1e62adr partecip\u00f2 sotto il simbolo dell'Alleanza Irachena Unita.\nSi crede che il movimento avesse subito l'infiltrazione di elementi della polizia irachena e che esso fosse stato coinvolto negli incidenti della prigione di Bassora del settembre del 2005, scoppiati dopo l'arresto da parte della polizia irachena di due militari britannici in abbigliamento arabo, liberati dopo un violento intervento di truppe corazzate del Regno Unito.\nIl 4 dicembre 2005, l'ex-Primo ministro Iyad Allawi fu fatto segno di aggressione nel corso di una manifestazione di piazza a Najaf, dove l'EM era assai influente.\nBattaglia dell'ottobre 2006.\nA met\u00e0 ottobre, una bomba uccise Q\u0101sim al-Tam\u012bm\u012b, capo delle indagini delle forze provinciali di polizia e membro della rivale Organizzazione Badr. I combattenti dell'Organizzazione Badr accusarono l'EM dell'assassinio e in tutta risposta la polizia cattur\u00f2 un fratello del principale sospettato, che era un componente dell'Esercito del Mahdi. I combattimenti iniziarono il 17 ottobre, quando 800 membri mascherati dell'EM assaltarono tre posti di polizia ad al-\u02bfAm\u0101ra. Si ebbero numerosi scambi di armi da fuoco tra miliziani e poliziotti per tutti i successivi quattro giorni.\nLa mattina del 20 ottobre 2006, i capi e i residenti locali dissero che i guerrieri vittoriosi dell'EM stavano pattugliando la citt\u00e0 a piedi e con veicoli della polizia requisiti che avevano istituito posti di blocco. Lo \"Shaykh\" al-Mu\u1e25ammadaw\u012b asser\u00ec ai primi del 20 ottobre che \"non esiste lo Stato in citt\u00e0. Agenti di polizia non hanno armi e munizioni sufficienti e paragonabili a que3lle in dotazione alle milizie, che hanno ogni tipo di armamento\". Almeno 27 persone furono uccise e 118 furono ferite negli scontri.\nL'Esercito del Mahdi infine sgomber\u00f2 dalle posizioni tenute ad al-\u02bfAmara a seguito di negoziati svolti tra le trib\u00f9 locali ed esponenti politici e rappresentanti de3gli uffici di Baghdad del Primo ministro N\u016br\u012b Kam\u0101l al-Malik\u012b. Un battaglione dell'esercito iracheno, inviato da Bassora assunse poi il controllo della citt\u00e0.\nLa stupefacente esibizione della forza della milizia ribelle sottoline\u00f2 la debolezza delle forze di sicurezza irachene e la potenza dell'Esercito del Mahdi, che era stato in grado di operare, di fatto senza antagonisti reali, in Iraq. Ci\u00f2 provoc\u00f2 da parte di molti l'accusa all'Esercito del Mahdi di aver avviato la guerra civile in Iraq (2006-2007).\nCessate il fuoco (agosto 2007-marzo 2008).\nNell'agosto 2007, durante i combattimenti tra l'EM e la polizia irachena a Kerbel\u0101\u02be, Muqtada al-Sadr proclam\u00f2 un cessate il fuoco e impose ai suoi seguaci di arrestare i combattimenti. Il cessate il fuoco si pensava avrebbe facilitato la riduzione della violenza in [Iraq tra l'Esercito del Mahdi e l'esercito iracheno. Visti i timori della fine del cessate il fuoco nel febbraio 2008, esso fu prorogato per altri sei mesi da al-Sadr, fino alla nuova scadenza del 22 febbraio 2008.\nIl giro di vite delle forze di sicurezza irachene (marzo 2008).\nIl 25 marzo 2008, migliaia di soldati iracheni lanciarono un attacco militare contro l'Esercito del Mahdi nel suo caposaldo di Bassora. Questa operazione, chiamata in codice \"Operazione Carica dei Cavalieri\", fu la prima del genere da quando le truppe britanniche avevano lasciato il centro della citt\u00e0.\nSi ebbero scontri tra le forze di sicurezza e militanti fedeli a Muqtad\u0101 al-\u1e62adr dopo un'offensiva militare lanciata all'alba nella parte meridionale della citt\u00e0. Nel quartier generale di al-\u1e62adr a Najaf, l'esponente religioso ordin\u00f2 ai suoi comandanti sul campo delle sue milizie dell'EM la 'massima allerta' e di prepararsi a \"colpire gli occupanti\". Uomini armati si dice anche che si siano scontrati con la polizia irachena nella citt\u00e0 meridionale di al-Kut.\nL'EM lanci\u00f2 una campagna nazionale di disubbidienza civile in tutto l'Iraq per protestare sui raids e gli arresti operati contro l'Esercito del Mahdi. La discordia minacci\u00f2 di far fallire il cessate il fuoco di al-\u1e62adr, d'innescare nuove violenze settarie, e di ritardare il ritiro delle sue truppe da parte degli Stati Uniti. Violente rivalit\u00e0 tra gli sciiti stessi furono pronosticate da molti osservatori in vista delle elezioni governatoriali, previste per il 1\u00ba ottobre 2008.\nSimultaneamente, il 6 aprile, forze irachene e statunitensi mossero verso la citt\u00e0 di Mad\u012bnat al-\u1e62adr per prevenire tiri di razzo e colpi di mortaio dall'area contro la Green Zone di Baghdad. Genieri statunitensi cominciarono a costruire una barriera lungo Sh\u0101ri\u02bfat al-Quds (Via Gerusalemme) per accerchiare la parte sud della citt\u00e0 (ampia all'incirca un terzo dell'intera area metropolitana) e consentire che avesse luogo la sua ricostruzione. Nel giro del mese successivo, l'Esercito del Mahdi lanci\u00f2 vari attacchi contro le truppe che erigevano la barriera, ma ebbero pesante perdite. L'11 maggio, al-\u1e62adr port\u00f2 a compimento un nuovo cessate il fuoco con le forze irachene di sicurezza, che mise fine agli scontri. Le perdite dell'EM furono calcolate tra le 700 e i uomini.\nScioglimento e rinascita nel 2014.\nIl 28 agosto 2008, al-\u1e62adr ordin\u00f2 all'Esercito del Mahdi di sospendere a tempo indefinito le attivit\u00e0 militari. In seguito, tuttavia, al-\u1e62adr cre\u00f2 altre due o tre organizzazioni che sostituissero l'Esercito del Mahdi: le \"Brigate del Giorno promesso\", Arabo \u0644\u0648\u0627\u0621 \u0627\u0644\u064a\u0648\u0645 \u0627\u0644\u0645\u0648\u0639\u0648\u062f , \"Liw\u0101\u02be al-Yawm al-maw\u02bf\u016bd\"), originariamente chiamate \"Muq\u0101wim\u016bn\" (Resistenti) istituite nel novembre 2008 come milizia sciita, e i \"Mu\u1e25\u0101mid\u016bn\" (I Lodati), che concentrarono la loro azione sulle attivit\u00e0 sociali e l'istruzione religiosa. Una notizia del 2010 dell'Associated Press ricordava anche una terza formazione, i \"Mun\u0101\u1e63ir\u016bn\" (I Difensori), responsabili della \"mobilitazione dei sostenitori.\"\nDal 2008, voci su una rinascita dell'Esercito del Mahdi cominciarono periodicamente a circolare. In aprile del 2010, dopo essersi aggiudicato 40 dei 325 seggi nelle Elezioni generali irachene del 2010, al-\u1e62adr decise la sua ricostituzione.\nL'EM si ripresent\u00f2 nel 2014 sotto il nome di \"Brigate della Pace\" (Sar\u0101y\u0101 al-sal\u0101m), allorch\u00e9 i membri della milizia sfilarono in parata a Mad\u012bnat al-\u1e62adr, una baraccopoli di Baghdad pressoch\u00e9 ignota per essere stata il primo centro operativo dell'Esercito del Mahdi durante la guerra civile irachena.\nInfluenza dell'Iran.\nSebbene Muqtad\u0101 al-\u1e62adr avesse chiuso le sue relazioni con l'Iran, in linea generale egli si opponeva all'influenza esercitata dagli ambienti clericali al potere in Iran e alla loro politica. Al contrario della famiglia di dignitari religiosi sciiti iracheni degli al-\u1e24ak\u012bm, del Supremo Consiglio Islamico Iracheno (SCII) e di molti leader del partito al-Da'wa che erano fuggiti in Iran a seguito della Guerra del Golfo tra Iran e Iraq, e che erano rimasti in quel paese fino all'invasione dell'Iraq del 2003 da parte degli USA e dei suoi alleati, Muqtad\u0101 al-\u1e62adr e la sua famiglia rimasero in patria durante la dittatura di \u1e62add\u0101m \u1e24usayn.Il rifiuto di abbandonare l'Iraq frutt\u00f2 alla famiglia al-\u1e62adr grande sostegno durante e dopo il collasso del regime tirannico di \u1e62add\u0101m \u1e24usayn. Ai primi del 2006, al-\u1e62adr promise appoggio militare all'Iran e ad altri Paesi islamici confinanti qualora essi fossero stati attaccati da nazioni straniere. In seguito, tuttavia, al-\u1e62adr contrast\u00f2 il partito al-Da\u02bfwa e, nel marzo 2008, il Primo ministro iracheno Nuri al-Maliki ordin\u00f2 un'imponente offensiva ai danni dell'Esercito del Mahdi a Bassora.\nAlla fine del 2007 o nel 2008, Muqtad\u0101 al-\u1e62adr si trasfer\u00ec in Iran e trascorse vari anni a studiare la giurisprudenza sciita a Qom, per poi tornare a Najaf nel 2011.\nAttivit\u00e0.\nCome nell'agosto del 2006, l'Esercito del Mahdi di rado sfid\u00f2 le truppe della coalizione su vasta scala, n\u00e9 esse e neppure il governo iracheno fecero alcun passo per arrestare al-\u1e62adr. L'Esercito del Mahdi partecip\u00f2 a battaglie contro gli insorti sunniti e attu\u00f2 la sua propria giustizia nelle aree controllate. L'EM organizz\u00f2 \"squadroni della morte\" che frequentemente uccisero civili sunniti, specialmente durante la guerra civile irachena.\nStruttura.\nSecondo quanto riportato dalla BBC ai primi di ottobre del 2006 dopo gli scontri fra l'Esercito del Mahdi e le truppe della Coalizione ad al-D\u012bw\u0101niyya, sembra che a quel momento le forze dell'EM non costituissero una forza omogenea, con gruppi locali che apparentemente agivano di propria iniziativa.\nNel settembre 2006, un funzionario esperto dell'Intelligence della Coalizione, ha sottolineato come esistano dissensi politici non trascurabili all'interno dell'organizzazione di al-\u1e62adr, di cui si criticava la politica relativamente moderata, dell'esistenza di almeno sei importanti leader che non seguivano pi\u00f9 le direttive di al-\u1e62adr, e di almeno un terzo della milizia ormai del tutto fuori controllo."}
{"id": "5378710", "revid": "11959", "url": "https://it.wikipedia.org/wiki?curid=5378710", "title": "Brigate della Pace", "text": ""}
{"id": "5378713", "revid": "775372", "url": "https://it.wikipedia.org/wiki?curid=5378713", "title": "Yeni Da\u015fk\u0259nd", "text": "Yeni Da\u015fk\u0259nd (conosciuto anche come Yeni Dashkend, Yeni Dashkent) \u00e8 un villaggio rurale del distretto di B\u0259rd\u0259, in Azerbaigian, facente parte del comune di Yeni Da\u015fk\u0259nd."}
{"id": "5378714", "revid": "287204", "url": "https://it.wikipedia.org/wiki?curid=5378714", "title": "Panayappan Sethuraman", "text": "\u00c8 diventato Grande maestro nel 2011, all'et\u00e0 di 18 anni.\nNel 2014 rappresenta l'India in seconda scacchiera alle Olimpiadi di Troms\u00f8. Ha realizzato +5 =5 \u20130, contribuendo alla medaglia di bronzo della squadra indiana. Nel dicembre dello stesso anno vince a Kottayam il Campionato indiano. \nNel 2016 vince il campionato asiatico a Tashkent.\nHa raggiunto il massimo rating FIDE nel settembre 2018, con 2673 punti Elo, numero 69 al mondo e quarto tra i giocatori indiani."}
{"id": "5378718", "revid": "436907", "url": "https://it.wikipedia.org/wiki?curid=5378718", "title": "The Transatlantic Demos", "text": "The Transatlantic Demos \u00e8 la seconda raccolta del cantautore statunitense Neal Morse, pubblicato il 2 aprile 2003 dalla Radiant Records.\nDescrizione.\nL'idea della raccolta nacque dal batterista Mike Portnoy, all'epoca batterista dei Dream Theater nonch\u00e9 compagno di Morse nel supergruppo Transatlantic. Come intuibile da titolo, il disco racchiude alcune demo composte da Morse tra il 1992 e il 2000 e successivamente lavorate durante sessioni di registrazione degli album dei Transatlantic \"\" (2000) e \"Bridge Across Forever\" (2001)."}
{"id": "5378720", "revid": "56620", "url": "https://it.wikipedia.org/wiki?curid=5378720", "title": "Abati commendatari", "text": ""}
{"id": "5378733", "revid": "729019", "url": "https://it.wikipedia.org/wiki?curid=5378733", "title": "Armistizio di Belgrado", "text": "L'armistizio di Belgrado, conclusivo della campagna dei Balcani della prima guerra mondiale, fu siglato il 13 novembre 1918 a Belgrado, in Serbia, tra il generale francese Franchet d'Esperey, capo delle forze alleate nei Balcani, ed il governo ungherese di Mih\u00e1ly K\u00e1rolyi. Altre azioni militari su piccola scala continuarono in Ungheria per alcuni giorni.\nL'accordo fiss\u00f2 le linee di demarcazione tra Ungheria, Serbia e Romania, cedendo la regione del Banato all'amministrazione serba, malgrado il trattato segreto di Bucarest del 1916. Cri\u0219ana e Maramure\u0219, oltre alle citt\u00e0 di Satu Mare, Oradea, Beiu\u0219 e Arad, oltre alla Transilvania interna sino al fiume Mure\u0219, furono lasciate sotto l'amministrazione ungherese. L'Ungheria fu obbligata a consentire il passaggio delle truppe rumene per giungere nei territori transilvani ad est della linea di demarcazione presso il fiume Mure\u0219. All'Ungheria fu concesso di mantenere solo 8 divisioni armate."}
{"id": "5378734", "revid": "56620", "url": "https://it.wikipedia.org/wiki?curid=5378734", "title": "Abbo di Fleury", "text": ""}
{"id": "5378735", "revid": "706245", "url": "https://it.wikipedia.org/wiki?curid=5378735", "title": "Hugon di Montboissier", "text": "Storia.\nRicco e nobile signore dell'Alvernia, soprannominato \"lo scucito\" per la sua spiccata attitudine allo sperpero dei beni, pentito di questo suo comportamento, si rec\u00f2 a Roma per chiedere indulgenza. Nell'ambito di tali contatti facilmente ne ebbe anche con Gerberto di Aurillac futuro Papa Silvestro II anche lui proveniente dall'Alvernia. I prelati, a titolo di penitenza, gli concessero di scegliere fra un esilio di 7 anni e l'impresa di costruire un'abbazia. \nDeciso di espiare la penitenza con questa seconda possibilit\u00e0, sulla strada del ritorno in Francia si ferm\u00f2 all'imbocco della Val di Susa dove erano gi\u00e0 presenti alcuni cenobiti nelle grotte del monte Pirchiriano \u00e8 qui decise di avviare la costruzione dell'abbazia con la quale assolvere la sua penitenza, ebbe cos\u00ec inizio la storia millenaria della Sacra di San Michele.\nSiamo negli anni 983-987 quando inizia l'edificazione del monastero, e nello stesso periodo il monaco alverniate Adverto, anche lui di ritorno da Roma, si ferma su Pirchiriano ed accetta la proposta di Hugon di Montboissier di diventare primo abate del nuovo monastero, che gli verr\u00e0 affidato nell'anno 999 insieme a cinque monaci benedettini. \nTramite l'iniziativa di Hugon di Montboissier e il sistematico reclutamento di abati e monaci in Alvernia, sul Pirchiriano si sviluppa un punto di sosta per pellegrini di alto livello sociale, quasi un centro culturale internazionale.\nIniziative culturali.\nNel 1997/1998 si tenne una Mostra Internazionale dal titolo: \u201cEn Hommage \u00e0 Hugon de Montboissier\u201d con la prima esposizione ad Aurec-sur-Loire e la seconda a Sant'Ambrogio di Torino ed a seguire presso Palazzo Cisterna sede della Provincia di Torino, Lanslebourg-Mont-Cenis, Oulx, Susa, Bardonecchia, e presso la sede del Parlamento europeo a Strasburgo.\nRiferimenti.\nNel comune di Sant'Ambrogio di Torino, dove sul territorio sorge la millenaria abbazia della Sacra di San Michele, negli anni novanta del XX secolo gli \u00e8 stata intitolata una strada denominata: via Hugon di Montboissier."}
{"id": "5378739", "revid": "106908", "url": "https://it.wikipedia.org/wiki?curid=5378739", "title": "Perkovi\u0107", "text": ""}
{"id": "5378743", "revid": "287204", "url": "https://it.wikipedia.org/wiki?curid=5378743", "title": "Societ\u00e0 Ginnastica Gallaratese 1941-1942", "text": "Questa voce raccoglie le informazioni riguardanti la Societ\u00e0 Ginnastica Gallaratese nelle competizioni ufficiali della stagione 1941-1942."}
{"id": "5378745", "revid": "921573", "url": "https://it.wikipedia.org/wiki?curid=5378745", "title": "Cory Knauf", "text": ""}
{"id": "5378746", "revid": "1543377", "url": "https://it.wikipedia.org/wiki?curid=5378746", "title": "Forze armate della Tunisia", "text": "Le forze armate della Tunisia () sono composte da marina (Al-Bahriyya al-T\u016bnisiyya), aeronautica (Al-Quwwat al-Jawwiyya al-Jamahiriyya al-Tunisiyya) ed esercito.\nCreate con decreto il 30 giugno 1956, a tutto il 2012 erano composte da circa 35.800 effettivi, di cui 27.000 nell'esercito, 4.800 nella marina e 4.000 nell'aeronautica. Alla stessa data l'esercito disponeva di 84 carri armati, la marina di 31 navi e l'aeronautica di 1.200 aerei pi\u00f9 43 elicotteri.\nGli impegni pi\u00f9 rilevanti delle forze armate sono costituiti dalle missioni di peacekeeping delle Nazioni Unite nella Repubblica Democratica del Congo (MONUC) e in Costa d'Avorio. Precedenti missioni sono state quelle in Cambogia (UNTAC), Namibia (UNTAG), Somalia, Ruanda, Burundi, Etiopia ed Eritrea (UNMEE) e, negli anni sessanta, ancora in Congo (ONUC).\nSeparatamente dalle forze armate la Tunisia dispone inoltre di una Guardia nazionale di 12.000 uomini (2008)."}
{"id": "5378747", "revid": "466539", "url": "https://it.wikipedia.org/wiki?curid=5378747", "title": "Miami Open 2015 - Singolare maschile", "text": "Novak \u0110okovi\u0107 era il detentore del titolo ed \u00e8 riuscito a difernderlo superando in finale Andy Murray con il punteggio di 7-63, 4-6, 6-0.\nTeste di serie.\nTutte le teste di serie ricevono un bye per il secondo turno."}
{"id": "5378754", "revid": "110157", "url": "https://it.wikipedia.org/wiki?curid=5378754", "title": "Firebyrd", "text": "Firebyrd \u00e8 un album di Gene Clark, pubblicato dalla Takoma Records nel 1984."}
{"id": "5378758", "revid": "287204", "url": "https://it.wikipedia.org/wiki?curid=5378758", "title": "Amazonspinther dalmata", "text": "Amazonspinther dalmata , \u00e8 un piccolo pesce d'acqua dolce appartenente alla famiglia Characidae, sottofamiglia Cheirodontinae.\nDiffusione e habitat.\nQuesta specie \u00e8 diffusa nei bacini idrografici dei fiumi Rio Purus and Rio Madeira in Brasile, in acque lente, con fondale fangoso, ricche di vegetazione sommersa.\nDescrizione.\n\"A. dalmata\" presenta un corpo snello e allungato, idrodinamico, compresso ai fianchi, con piccole pinne triangolari. La livrea prevede un corpo bianco-trasparente (che permette la visione del cervello e degli organi interni, racchiusi in un'area argentea) con 3 macchie nere tondeggianti alla radice delle pinne dorsale, anale e caudale, che giustificano il nome scientifico, \"dalmata\" appunto. \nRaggiunge una lunghezza massima di 2 cm."}
{"id": "5378768", "revid": "57872", "url": "https://it.wikipedia.org/wiki?curid=5378768", "title": "Villa Allgeyer-Fuckel", "text": "Villa Allgeyer-Fuckel \u00e8 un palazzo storico di Genova sito al numero 2 di via dei Maristi, nel quartiere di Albaro.\nStoria.\nIl palazzo venne realizzato alla fine del XVII secolo come residenza di campagna ed era circondato da un vasto podere. Nel 1728 fu censito come propriet\u00e0 di Gerolamo Veneroso, all'epoca doge di Genova. La costruzione mantenne la sua originaria pianta rettangolare fino all'inizio del XIX secolo, quando venne aggiunto un piccolo corpo al lato sud.\nNel 1901 il palazzo fu acquistato dalla famiglia tedesca Allgeyer-Fuckel, la quale affid\u00f2 i lavori di ristrutturazione all'architetto Riccardo Haupt. Quest'ultimo trasform\u00f2 la villa di campagna in residenza signorile, fece affrescare i soffitti, aggiunse una torre di belvedere e realizz\u00f2 uno scalone monumentale in marmo.\nA causa delle origini tedesche dei proprietari, il palazzo fu confiscato durante la prima guerra mondiale, venendo poi restituito ad Anna Allgeyer, vedova Fuckel, al termine del conflitto. Nel 1939 fu acquistato dalla congregazione religiosa dei Fratelli maristi, che lo adibirono a istituto scolastico fino al 1994.\nDopo alcuni anni di abbandono l'immobile venne restaurato e ospita, dal 2001, una delle due sedi genovesi di Fideuram - Intesa Sanpaolo Private Banking. Il palazzo, che nel 2009 sub\u00ec alcuni danni a causa di un incendio accidentale, \u00e8 riconosciuto come bene di interesse culturale dal Ministero dei beni e delle attivit\u00e0 culturali e del turismo."}
{"id": "5378769", "revid": "1355461", "url": "https://it.wikipedia.org/wiki?curid=5378769", "title": "David Maxwell Fyfe", "text": "Biografia.\nNel 1942 fu nominato avvocato erariale di Stato e fin dall'inizio del suo mandato si dedic\u00f2 alla preparazione dei processi che si sarebbero svolti alla fine del secondo conflitto mondiale contro i criminali di guerra.\nEletto \"Procuratore Generale\", divenne in seguito presidente della Conferenza dei crimini di guerra, formata dagli alleati per preparare il processo di Norimberga. Nel luglio 1945, dopo le elezioni, il posto di procuratore pass\u00f2 a Hartley Shawcross, ma di comune accordo fu lasciato a Fyfe il compito di guidare a Norimberga gli avvocati accusatori britannici. Si batt\u00e9 perch\u00e9 ogni imputato venisse giudicato serenamente, senza alcuna presunzione di colpevolezza."}
{"id": "5378771", "revid": "297031", "url": "https://it.wikipedia.org/wiki?curid=5378771", "title": "Funda\u00e7\u00e3o Get\u00falio Vargas", "text": "La Funda\u00e7\u00e3o Get\u00falio Vargas (spesso abbreviata in FGV o, pi\u00f9 semplicemente, in GV) \u00e8 un istituto brasiliano d'istruzione superiore reputato tra le migliori universit\u00e0 e tra i pi\u00f9 importanti think tank del mondo. \u00c8 stato fondato il 20 dicembre del 1944 allo scopo precipuo di formare personale specializzato nella conduzione aziendale (il cosiddetto management) sia per il settore pubblico che privato del Brasile; in seguito, con il crescere e l'affermarsi dell'istituzione, anche i suoi obiettivi si sono ampliati a una visione pi\u00f9 generale e complessa dello sviluppo sociale ed economico del paese.\nLa Fondazione ha otto scuole, due istituti, quattro centri di ricerca e un'area di ricerca applicata, oltre a una casa editrice, che tra le molte pubblicazioni annovera la \"Revista brasileira de economia\" e il mensile \"Conjuntura economica\", e un sistema bibliotecario con sedi a Rio de Janeiro, San Paolo e Brasilia.\nEnte specializzato nell'analisi del reddito nazionale, \u00e8 un centro di formazione post-universitario altamente specializzato che collabora con enti ed universit\u00e0 di tutto il mondo, fra cui sin dal 2007 l'Universit\u00e0 del Michigan."}
{"id": "5378772", "revid": "867307", "url": "https://it.wikipedia.org/wiki?curid=5378772", "title": "Castello di Belvedere (Trasimeno)", "text": ""}
{"id": "5378773", "revid": "1543377", "url": "https://it.wikipedia.org/wiki?curid=5378773", "title": "IV Giochi mondiali femminili", "text": " \nLa quarta edizione dei Giochi mondiali femminili si tenne dal 9 all'11 agosto 1934 presso lo White City Stadium di Londra.\nLa competizione.\nI Giochi furono organizzati dalla Federazione Sportiva Internazionale Femminile (\"International Women's Sports Federation\") guidata da Alice Milliat in risposta alla bassa presenza di gare riservate alle donne ai Giochi olimpici di Los Angeles 1932 (erano inclusi solo sei specialit\u00e0: 100 metri piani, 80 metri ostacoli, staffetta 4\u00d7100 metri, salto in alto, lancio del disco e lancio del giavellotto).\nPresero parte all'evento circa 200 atlete provenienti da 19 Paesi, tra cui: Austria, Belgio, Canada, Cecoslovacchia, Francia, Germania, Giappone, Italia, Paesi Bassi, Polonia, Regno Unito, Svezia e Sudafrica.\nIl programma includeva 12 discipline dell'atletica leggera, come nell'edizione precedente, con la differenza che il triathlon fu sostituito con il pentathlon (100 metri, salto in alto, salto in lungo, lancio del giavellotto, getto del peso). Furono inserite nel programma anche delle gare dimostrative di pallacanestro, pallamano e calcio, per le quali non furono assegnate medaglie."}
{"id": "5378787", "revid": "939277", "url": "https://it.wikipedia.org/wiki?curid=5378787", "title": "Les Musiciens du Louvre", "text": "Les Musiciens du Louvre (in italiano\"I musicisti del Louvre\") \u00e8 un ensemble francese costituito nel 1982. In origine con sede a Parigi, dal 1996 si \u00e8 trasferito a Grenoble. \"The Guardian\" lo ha definito uno dei migliori ensemble al mondo.\nStoria.\nFondato da Marc Minkowski nel 1982 a Parigi, dal 1987 si \u00e8 guadagnato una reputazione internazionale come orchestra per l'esecuzione di musica barocca. Ha anche suscitato interesse per l'esecuzione di opere di Offenbach, Berlioz e Bizet. Nel 1992 ha inaugurato il Festival di musica barocca, tenutosi al Palazzo di Versailles, con \"Armide\" di Gluck e nel 1993 ha preso parte all'inaugurazione dell'Op\u00e9ra Nouvel de Lyon con \"Pha\u00ebton\" di Lully. Nello stesso anno ha vinto il Gramophone Award per \"Best Baroque Vocal Recording\" per la registrazione di \"San Giovanni Battista\" di Stradella. Con lo spostamento a Grenoble nel 1996 si \u00e8 fuso con l'Ensemble instrumental de Grenoble.\nNel 1999, ha collaborato con il fotografo William Klein al film \"Messiah\", un collage di pezzi dall'oratorio di Handel che accompagnavano fotografie e immagini assemblate dal regista.\nNel 2005 sono stati il primo gruppo francese ad essere invitato al Festival di Salisburgo (\"Mitridate\", ripreso nel 2006 nella completa esecuzione delle opere di Mozart).\nAttivit\u00e0.\nLes Musiciens du Louvre-Grenoble supportano il rinnovamento della musica barocca in Francia e pi\u00f9 in generale l'uso di strumenti d'epoca. Il progetto dei Musiciens du Louvre-Grenoble propone una rivalutazione progressiva e lirica, dalla musica barocca alla musica moderna, e la programmazione di alcune opere che sono state trascurate per motivi ingiustificabili o oscuri. Questo progetto lo rende uno dei pi\u00f9 evoluti, inventivi ed originali gruppi di musica al mondo.\n\u00c8 anche noto per la sua riscoperta di opere di Handel (il suo contributo al repertorio handeliano \u00e8 riconosciuto come uno dei pi\u00f9 importanti al mondo), Henry Purcell e Jean-Philippe Rameau ], nonch\u00e9 di Haydn e Mozart, per citare i pi\u00f9 importanti. Questo percorso ha naturalmente portato all'esecuzione di repertori sempre pi\u00f9 recenti, favorendo la musica francese del XIX secolo. Ha partecipato a progetti su Berlioz (\" Symphonie Fantastique \", \" Nuit d'\u00e9t\u00e9 \", \" Harold en Italie \") e Jacques Offenbach (\" La Belle H\u00e9l\u00e8ne \", \"La Grande-Duchesse de G\u00e9rolstein\"), ma anche su Georges Bizet (Carmen e le musiche di scena da l'Arl\u00e9sienne) e Gabriel Faur\u00e9 (\" Musique de Th\u00e9\u00e2tre \"). La stagione 2008-2009 ha visto anche l'inserimento di compositori ancora pi\u00f9 recenti come Wagner, Pyotr Ilyich Tchaikovsky e Stravinski.\nL'opera ha preso rapidamente un ruolo di primaria importanza nel repertorio dell'orchestra fin dalla sua fondazione, che le \u00e8 valso il plauso della critica sulle produzioni di Claudio Monteverdi (\" L'incoronazione di Poppea \" nel 2000 al Festival d'Aix-en-Provence ), Gluck (\" Armida \" nel 1992), Mozart (\" il Flauto Magico \" alla \"Ruhr Triennale\", \" Il ratto dal serraglio \" al Festival d'Aix-en-Provence, \" Mitridate \" nel 2005 per la loro prima apparizione al Festival di Salisburgo), ma soprattutto le loro produzioni di \" Ifigenia in Tauride \" di Gluck a Op\u00e9ra de Paris, \" Carmen \" di Bizet (maggio 2007), \" Le fate \" di Wagner (marzo 2009) al Th\u00e9\u00e2tre du Ch\u00e2telet e \" Le nozze di Figaro \" di Mozart al Th\u00e9\u00e2tre des Champs-\u00c9lys\u00e9es. Ha anche fatto tourn\u00e9e in Europa orientale, Asia, Nord America, Sud America e (nel 2009) in Giappone."}
{"id": "5378788", "revid": "767487", "url": "https://it.wikipedia.org/wiki?curid=5378788", "title": "Omer Avital", "text": "Biografia.\nAvital \u00e8 nato nella cittadina di Giv'atayim, in Israele, da genitori marocchini e yemeniti. All'et\u00e0 di 11 anni, ha cominciato la sua istruzione formale, studiando chitarra classica al Conservatorio di Giv'atayim. Entrando nella Thelma Yellin, la pi\u00f9 importante Accademia artistica di Israele, Avital \u00e8 passato al basso acustico e ha iniziato a studiare e arrangiare musica jazz. All'et\u00e0 di 17 anni, ha intrapreso la carriera professionistica suonando in vari gruppi jazz, pop e folk, nonch\u00e9 esibendosi regolarmente alla televisione e alla radio nazionale e in numerosi festival jazz. Dopo aver trascorso un anno nell'Orchestra dell'Esercito israeliano, nel 1992 si \u00e8 trasferito a New York dove ha cominciato a suonare, incidere e fare tourn\u00e9e a livello professionale.\nCarriera.\nAl suo arrivo a New York nel 1992, Avital ha cominciato a suonare in gruppi con Roy Haynes, Jimmy Cobb, Nat Adderley, Walter Bishop, Jr., Al Foster, Kenny Garrett, Steve Grossman, Jimmy Lovelace e Rashied Ali. Nel 1994, ha iniziato a collaborare con il pianista Jason Lindner, con il quale Avital ha condiviso la direzione dei suoi gruppi e della sua \"big band\" durante le sessioni \"after-hours\" allo Smalls Jazz Club nel Greenwich Village. Nel 1995 e 1996, Omer Avital si \u00e8 fatto notare nella scena jazz di New York con una serie di gruppi esordienti senza pianoforte allo Smalls jazz club originale, compreso un sestetto classico con quattro sassofoni, basso e batteria. Il New York Times gli ha dedicato frequenti articoli. Molte di queste sessioni sono state incise privatamente da Luke Kaven, futuro fondatore della Smalls Records. Il 1997 ha visto l'uscita di una raccolta della Impulse! Records intitolata \"Jazz Underground: Live at Smalls\", che conteneva parecchie incisioni del quartetto di Avital. Questi ha poi firmato l'anno seguente per incidere quello che doveva essere il suo album di debutto, \"Devil Head\", che per\u00f2 non \u00e8 mai stato pubblicato. L'album di debutto \u00e8 stato invece \"Think With Your Heart\", nel 2002, dopo il quale Avital \u00e8 tornato l'anno seguente in Israele, dove per tre anni ha studiato composizione classica, teoria musicale araba, oud e musica tradizionale israeliana. Avital \u00e8 ritornato a New York nel 2005 e l'anno seguente ha pubblicato tre album, inclusi due dagli archivi della Smalls Records, come pure un quarto con il gruppo Third World Love. Nel 2006, il disco di Avital \"Asking No Permission\", tratto dagli archivi della Smalls Records, \u00e8 entrato in molte classifiche dei migliori dieci dischi, annunciando il suo ritorno alla scena newyorchese. \"Quindi non eravamo pazzi,\" ha scritto Ben Ratliff nel New York Times, \"alla fine, ecco la prova che il sestetto di Omer Avital, che ha suonato allo Smalls con un piccolo ma fedele seguito alla fine degli anni '90, era davvero buono.\" Nel 2008, Avital ha ricevuto il Premio del Primo Ministro, la pi\u00f9 prestigiosa onorificenza per artisti in Israele. Il 2012 ha visto l'uscita di due album, uno con Aaron Goldberg e Ali Jackson, Jr. come Yes! Trio e un altro, \"Suite Of the East\", che ha incontrato le lodi della critica ed \u00e8 stato nominato Miglior Album del 2012 da TSF Jazz, la famosa radio francese specializzata in musica jazz. Avital gira con molte formazioni, compresa la Band Of The East, un gruppo evolutosi da \"Suite of The East\" e che cita influenze dalla musica nordafricana e mediorientale. Il gruppo \u00e8 costituito da Gregory Tardy, Jason Lindner, Daniel Freedman e dal giovane chitarrista Nadav Remez.\nIl suo ultimo album, \"New Song\", \u00e8 stato pubblicato negli Stati Uniti il 4 novembre, 2014, per la Motema Music. La formazione comprende Avishai Cohen alla tromba, Joel Frahm al sassofono, Yonathan Avishai al piano e Daniel Freedman alla batteria."}
{"id": "5378799", "revid": "599013", "url": "https://it.wikipedia.org/wiki?curid=5378799", "title": "Battaglia di M\u0103r\u0103\u015fe\u015fti", "text": ""}
{"id": "5378806", "revid": "22356", "url": "https://it.wikipedia.org/wiki?curid=5378806", "title": "Lynx issiodorensis", "text": "La lince d'Issoire (Lynx issiodorensis) era un mammifero carnivoro appartenente ai felidi. Visse tra il Pliocene inferiore e il Pleistocene inferiore (circa 5 - 1,5 milioni di anni fa) e i suoi resti fossili sono stati ritrovati in Europa, Asia e forse Africa.\nDescrizione.\nQuesto animale era molto simile a una lince attuale, ma le dimensioni erano in media leggermente maggiori. L'altezza media al garrese era di circa 60 centimetri, e quindi \"Lynx issiodorensis\" era grande quanto gli esemplari pi\u00f9 grandi tra le linci attuali. Le proporzioni corporee, inoltre, differivano notevolmente: questa specie possedeva un cranio relativamente pi\u00f9 grande, con un muso pi\u00f9 allungato e inserzioni per i muscoli masticatori pi\u00f9 sviluppate. Il collo era pi\u00f9 lungo e potente, mentre le zampe erano pi\u00f9 corte e robuste. In tutte queste caratteristiche, \"L. issiodorensis\" assomigliava ai grandi felini tropicali come i leopardi (ed effettivamente era grande quanto un piccolo leopardo).\nClassificazione.\nQuesto animale venne descritto per la prima volta nel 1828, sulla base di resti fossili ritrovati nei pressi di Issoire in Alvernia (Francia) e descritti come Felis issiodorensis. I fossili vennero in seguito attribuiti al genere \"Lynx\", ma la classificazione di questa forma non \u00e8 affatto chiara. \u00c8 stato ritenuto che questa forma fosse ancestrale alle odierne specie di linci (Kurten, 1978) o pi\u00f9 specificatamente alla sola lince pardina (\"Lynx pardinus\") (Werdelin, 1981). \n\u00c8 probabile che vi fossero delle differenti cronosottospecie, tra le quali L. i. valdarnensis, che gradualmente ridussero la loro taglia fino a dare luogo all'attuale lince pardina (Cherin et al., 2013). Numerosi fossili di questa lince sono stati ritrovati in Europa (tra cui Francia, Italia, Germania, Spagna) e in Asia, ed \u00e8 possibile che alcuni fossili africani siano anch'essi da attribuire a questa specie.\nPaleoecologia.\nLe caratteristiche morfologiche di \"L. issiodorensis\" indicano che questo animale era probabilmente in grado di cacciare prede pi\u00f9 grandi rispetto a quelle delle odierne linci. \u00c8 tuttavia altrettanto probabile che anche \"L. issiodorensis\", come le linci attuali, si nutrisse anche di prede pi\u00f9 piccole come i lagomorfi."}
{"id": "5378808", "revid": "282579", "url": "https://it.wikipedia.org/wiki?curid=5378808", "title": "Forze armate tunisine", "text": ""}
{"id": "5378809", "revid": "88740", "url": "https://it.wikipedia.org/wiki?curid=5378809", "title": "La carta e il territorio", "text": "La carta e il territorio (in lingua originale \"La Carte et le Territoire\") \u00e8 un romanzo di Michel Houellebecq, pubblicato nel 2010. Narra la storia di un artista dotato di grande talento, che utilizza come filtro per rapportarsi ad un mondo con cui cerca di evitare qualsiasi coinvolgimento. Nel 2010 ha vinto il premio letterario francese Goncourt.\nTrama.\nJed Martin \u00e8 un artista di discreto successo che si ritrova ad affrontare una seria crisi creativa. Non \u00e8 la prima fase interlocutoria nella sua carriera, costruita sin dagli esordi su alcune scelte piuttosto originali, che gli hanno permesso di distinguersi fin dalla sua uscita dall'Accademia delle Belle Arti di Parigi. Partendo dalla fotografia, si \u00e8 conquistato la prima notoriet\u00e0 creando immagini ricavate da carte stradali, ottenendo un buon successo di critica e vendite anche grazie all'aiuto di Olga, splendida manager di Michelin affascinata da questo giovane del tutto disinteressato ai rapporti umani. La loro relazione ha per\u00f2 breve durata, e Jed decide quindi di chiudere il ciclo fotografico per passare alla pittura figurativa, incentrata dapprima su lavoratori di mestieri semplici, quindi di profilo pi\u00f9 elevato. Sono anni di lavoro febbrile e solitario, in cui la passione per la propria opera si sposa con l'attitudine all'isolamento, permettendo la piena espressione di un talento indiscutibile. Il suo ultimo quadro non riesce per\u00f2 a soddisfarlo in alcun modo, ed in un momento di frustrazione finisce col distruggerlo. \nDopo tanti anni di lavoro nell'isolamento pressoch\u00e9 totale, una mostra personale sembra essere il modo migliore per riaffacciarsi al mondo. Su suggerimento del proprio gallerista, Jed contatta Michel Houellebecq per ottenere un suo contributo al testo del catalogo, e una volta raggiunto lo scrittore nel suo ritiro in Irlanda riesce ad interessarlo al progetto. L'incontro ispira all'artista la realizzazione di un nuovo ritratto, quello dello stesso scrittore, che Jed intende poi regalare allo stesso Houellebecq. Dopo vari ritardi, il testo per il catalogo finalmente arriva e la mostra pu\u00f2 aprire, registrando immediatamente un successo clamoroso. Ma pi\u00f9 sorprendente per Jed \u00e8 la confessione del padre malato sui propri ambiziosi progetti giovanili nel campo dell'architettura, mai concretizzati per le forti resistenze dei sostenitori di Le Corbusier. L'occasione della mostra permette il riavvicinamento tra Olga e l'oramai affermato artista, ma il loro incontro si rivela solo l'occasione per un nuovo distacco, stavolta definitivo. Al contempo a Jed appare irrevocabile anche la decisione di non dipingere pi\u00f9, avvertendo la mancanza di un qualsiasi stimolo a continuare. L'artista raggiunge Houellebecq nella casa nel Loiret dove lo scrittore \u00e8 tornato ad abitare, per consegnargli il suo quadro. Si tratta di un ultimo incontro tra due uomini che condividono la decisione di limitare i pochi contatti rimasti con il resto del mondo, ai loro occhi oramai privo di qualsiasi interesse.\nQualche mese dopo, il corpo di Houellebecq e del suo cane vengono ritrovati smembrati all'interno dell'abitazione dello scrittore, in una macabra composizione senza apparente significato. L'inchiesta si preannuncia difficile per il commissario Jasselin, che nella sua carriera non ricorda di aver visto nulla di simile. Nessun indizio realmente utile, nessuna frequentazione pericolosa, anzi, pochissime frequentazioni di qualsiasi tipo, e nessun movente significativo. Le indagini inevitabilmente si arenano fino al momento in cui viene interrogato Jed, che portato sul luogo del delitto nota la mancanza del proprio quadro, trafugato dall'assassino. Tutto sembra quindi indicare la strada del furto di un'opera d'arte di valore e le indagini vengono indirizzate di conseguenza. Parallelamente, mentre le indagini proseguono, il padre di Jed - ormai anziano e malato - lo informa della sua volont\u00e0 di rivolgersi a un istituto elvetico per ricorrere all'eutanasia, e, nonostante il disaccordo del figlio, si reca in Svizzera per sottoporsi alla pratica.\nCon il passare dei mesi e quindi degli anni in cui nulla di nuovo emerge, il caso dell'omicidio di Houellebecq sembra avviarsi verso l'oblio, per il rammarico dell'ispettore Jasselin che vede chiudere la propria carriera con questo solo vero insuccesso. Ma l'arresto casuale di un personaggio gi\u00e0 noto alla polizia porta finalmente luce sulla vicenda: il quadro viene ritrovato nella casa di un chirurgo di Cannes, assieme a quella che appare una galleria degli orrori frutto di una mente seriamente malata. L'opera torna cos\u00ec al suo creatore, che per\u00f2 preferisce sbarazzarsene, assieme a gran parte delle sue propriet\u00e0, per trasferirsi nella vecchia casa di famiglia nella regione della Creuse, dopo aver recuperato i progetti mai realizzati del padre. Nella sua tenuta, Jed si chiude in un isolamento totale, che solo dopo un decennio rompe parzialmente per gettare uno sguardo su un mondo in lento cambiamento, che continua a non vederlo partecipe in alcun modo. Prima del distacco definitivo, lascia un'ultima testimonianza della sua arte, una composizione visuale creata fondendo filmati della natura circostante, con foto di persone conosciute, e prodotti della cultura industriale in disfacimento. Una lucida visione sull'inevitabile sconfitta dell'opera del genere umano, destinato a venire sopraffatto dalla natura e dal tempo.\nCritica e polemiche.\nRispetto alle opere precedenti, la critica si \u00e8 trovata pi\u00f9 concorde e favorevole nel giudizio, sottolineando la presenza meno evidente di elementi disturbanti e provocatori. Questo ha portato anche l'assegnazione del prestigioso premio Goncourt, dopo due poco felici candidature precedenti, anche se l'autore ha dichiarato che l'assenza o la minor rilevanza di elementi come sesso o religione nel libro \u00e8 solo la naturale conseguenza dell'averne gi\u00e0 descritto esaurientemente tutti gli aspetti in precedenza. Non sono comunque mancate le polemiche, particolarmente in Francia, paese dove Houellebecq riscuote meno favore che all'estero.\nPoco dopo la pubblicazione del libro, vennero sollevate alcune accuse di plagio per la presenza nel testo di alcuni brevi brani copiati dalla Wikipedia in francese e da siti di informazione istituzionale, non virgolettati e senza indicazione della fonte, come invece previsto dalla licenza Creative Commons. L'autore si difese ammettendo il fatto, riconducendolo al proprio metodo di lavoro e giustificandosi facendo notare che la pratica \u00e8 diffusa presso altri scrittori, da identificarsi quindi come una forma di licenza letteraria."}
{"id": "5378812", "revid": "1543377", "url": "https://it.wikipedia.org/wiki?curid=5378812", "title": "Snake case", "text": "Lo snake case, o snake_case, \u00e8 la pratica di scrivere gli identificatori separando le parole che li compongono tramite trattino basso (o underscore: _), solitamente con le prime lettere delle singole parole in minuscolo, e la prima lettera dell'intero identificatore minuscola o maiuscola (es. \"foo_bar\" e \"Hello_world\"). \u00c8 ampiamente usato nella programmazione per gli identificatori di variabili, funzioni o nomi di file. Almeno uno studio scientifico sostiene che lo snake case sia oggettivamente pi\u00f9 leggibile del camel case, con tempi di reazione minori.\nStoria.\nL'uso del trattino basso come separatore di parola risale agli anni 1960. Era spesso associato al C, per il quale venne usato nel testo di riferimento \"The C Programming Language\" (1978), in contrasto con la notazione Pascal case. Tuttavia, la convenzione rimase per lungo tempo senza un nome specifico, ad esempio il manuale di stile di Python si riferisce ad essa come \"lower_case_with_underscores\". Il termine \"snake case\" \u00e8 stato introdotto dalla comunit\u00e0 Ruby, e il primo uso noto del termine risale ad un post usenet di Gavin Kistner nel 2004."}
{"id": "5378813", "revid": "6923", "url": "https://it.wikipedia.org/wiki?curid=5378813", "title": "D3.js", "text": "D3.js (o solo D3 per Data-Driven Documents) \u00e8 una libreria JavaScript per creare visualizzazioni dinamiche ed interattive partendo da dati organizzati, visibili attraverso un comune browser.\nPer fare ci\u00f2 si serve largamente degli standard web: SVG, HTML5, e CSS. \u00c8 il successore del precedente framework Protovis. Diversamente da molte altre librerie, D3 permette un ottimo controllo e resa visiva sul risultato finale.&lt;ref name=\"Viau_2012/06\"&gt;&lt;/ref&gt;\nIl suo sviluppo \u00e8 iniziato nel 2011, e la versione 2.0.0 usc\u00ec ad agosto 2011.\nFunzionamento principale.\nLa libreria JavaScript D3, incorporata in una pagina web HTML, utilizza funzioni JavaScript prefatte per selezionare elementi del DOM, creare elementi SVG, aggiungergli uno stile grafico, oppure transizioni, effetti di movimento e/o tooltip. Questi oggetti possono essere largamente personalizzati utilizzando lo standard web dei \"fogli di stile a cascata\", chiamati in inglese CSS. In questo modo grandi collezioni di dati possono essere facilmente convertiti in oggetti SVG usando semplici funzioni di D3 e cos\u00ec generare ricche rappresentazioni grafiche di numeri, testi, mappe e diagrammi. I dati utilizzati possono essere in diversi formati, il pi\u00f9 comune \u00e8 il JSON, valori separati da virgola CSV o geoJSON, ma, se necessario, si possono scrivere funzioni JavaScript apposta per leggere dati in altri formati.\nSelezioni.\nIl concetto centrale del design di D3 \u00e8 permettere al programmatore di usare dei selettori, come per i CSS, per scegliere i nodi all'interno del DOM Document Object Model e quindi usare operatori per manipolarli, similmente alla libreria jQuery. Per esempio, usando D3, uno pu\u00f2 selezionare tutti gli elementi della pagina HTML e quindi cambiare il loro colore, per esempio, in fucsia:\n d3.selectAll('p') // seleziona tutti gli elementi &lt;p&gt; \n .style('color', 'violet') // imposta la chiave: 'color' con il valore: 'violet'\n .attr('class', 'squares') // imposta l'attributo 'class' con il valore 'squares'\n .attr('x', 50); // imposta l'attributo 'x' con il valore 50px\nLa selezione pu\u00f2 essere basata su tag (come nell'esempio qui sopra), elementi, classi, identificatori, attributi o punti della gerarchia.\nUna volta che gli elementi sono selezionati possiamo applicare operazioni su di essi.\nQuesto comprende leggere ed impostare attributi, mostrare testi, formattare (come nell'esempio precedente).\nGli elementi possono anche essere aggiunti e rimossi. Questo processo di modifica, creazione ed eliminazione di elementi HTML, pu\u00f2 essere eseguito in base ai set di dati forniti, che \u00e8 il concetto di base di D3.js.\nAggiunta di nodi utilizzando dati.\nUna volta che un set di dati viene associato a un documento, l'utilizzo di D3.js generalmente segue un modello secondo il quale per ogni elemento dell'insieme di dati associato vengono invocate una funzione esplicita codice_1, una funzione implicita \"codice_2\" e una esplicita codice_3. Tutti i metodi concatenati dopo il comando codice_1 verranno chiamati per ciascun elemento dell'insieme di dati per i quali non sia gi\u00e0 presente un nodo DOM nella selezione (il codice_5 mostrato precedentemente). Allo stesso modo, la funzione di aggiornamento implicita viene chiamata su tutti i nodi selezionati esistenti per i quali esiste un elemento corrispondente nell'insieme di dati, e viene chiamata la codice_3 su tutti i nodi selezionati esistenti che non abbiano un elemento nel set di dati a loro collegato. La documentazione D3.js fornisce diversi esempi di come funziona questo meccanismo.\nStruttura delle API.\nL'API di D3.js \u00e8 fatta da diverse migliaia di funzioni, che possono essere raggruppate nelle seguenti unit\u00e0 logiche:"}
{"id": "5378819", "revid": "1543377", "url": "https://it.wikipedia.org/wiki?curid=5378819", "title": "Mapp\u014d T\u014dmy\u014dki", "text": "Il Mapp\u014d t\u014dmy\u014dki (giapponese; \u672b\u6cd5\u71c8\u660e\u8a18; \"Il Trattato della Lampada che illumina l'era degli ultimi giorni del Dharma\"; \u672b\u6cd5 \"mapp\u014d\" = \"era degli ultimi giorni del Dharma\", rende il sanscrito \"saddharma-vipralopa\"; \u71c8\u660e \"t\u014dmy\u014d\": \"lampada\"; \u8a18 \"ki\": \"trattato\") \u00e8 un breve testo buddhista, extracanonico, in lingua giapponese, che si svolge per mezzo di domande/risposte, risalente al periodo Heian (794-1185) e tradizionalmente attribuito a Saich\u014d (\u6700\u6f84 anche Dengy\u014d Daishi \u4f1d\u6559\u5927\u5e2b; 767\u2013822), il fondatore della scuola buddhista giapponese Tendai (\u5929\u53f0\u5b97, \"Tendai-sh\u016b\"), questa erede della scuola buddhista cinese Tiantai (\u5929\u53f0\u5b97, \"Ti\u0101nt\u00e1i z\u014dng\", risalente al VI secolo), lignaggio acquisito da Saich\u014d durante il suo pellegrinaggio in Cina (804-805).\nLa tradizionale attribuzione a Saich\u014d del \"Mapp\u014d t\u014dmy\u014dki\" \u00e8 considerata autentica anche da diversi studiosi moderni, mentre altri lo considerano invece un testo \"apocrifo\", ritenendolo opera di un anonimo buddhista appartenente alle scuole della \"Terra pura\" vissuto nel Periodo Heian.\nDi certo il \"Mapp\u014d t\u014dmy\u014dki\" ha profondamente influenzato il pensiero di importanti esegeti buddhisti giapponesi del successivo periodo Kamakura (1185-1333): Eisai (\u660e\u83f4, 1141-1215, fondatore dello Zen Rinzai), Dogen (\u9053\u5143, 1200-1253, fondatore dello Zen S\u014dt\u014d), Shinran (\u89aa\u9e1e, 1173-1263; fondatore della scuola J\u014ddo Shin) e Nichiren (\u65e5\u84ee, 1222-1282, fondatore del buddhismo Nichiren), furono enormemente influenzati da questo testo.\nIl \"Mapp\u014d t\u014dmy\u014dki\" consiste in una risposta di natura 'teologica' al tentativo dell'imperatore Kammu (\u6853\u6b66, 781-806) di ristabilire i precetti monastici (\u5f8b\u5b97 \"ritsu\"; sanscrito: \"vinaya\") nel paese, alla stregua di quelli seguiti dalla comunit\u00e0 monastica della citt\u00e0 di Nara (sede della corte imperiale) dove peraltro aveva sede l'unica scuola che poteva formalmente ordinare i monaci buddhisti, la scuola Ritsu (\u5f8b\u5b97, \"Ritsu sh\u016b\" o \"Rissh\u016b\") fondata in Giappone dai monaci cinesi D\u00e0oxu\u00e1n [L\u00fcshi] (\u9053\u74bf[\u5f8b\u5e2b] 702-760, giapp. D\u014dsen [Risshi]) e Ji\u00e0nzh\u0113n (\u9451\u771e, 688-763; giapp. Ganjin), la quale predicava lo studio e l'osservanza del \"C\u0101turvarg\u012bya-vinaya\" , \"vinaya\" dell'antica scuola indiana dei Dharmaguptaka. \nIl testo sostiene che l'imperatore, e il suo governo, nel criticare i costumi mondani, ovvero il fatto che i monaci non seguivano i precetti del \"vinaya\", dimenticano che questi vivono nel periodo di \"mapp\u014d\" ovvero durante l'era degli ultimi giorni del Dharma, quindi non potevano certo seguire i precetti propri di coloro che operavano ai tempi del Buddha, ovvero durante l'era \"sh\u014db\u014d\" (\u6b63\u6cd5, \"era del vero Dharma\"). \nCos\u00ec nel periodo di \"mapp\u014d\", secondo \"Mapp\u014d t\u014dmy\u014dki\", solo gli insegnamenti verbali sopravvivono mentre l'illuminazione non \u00e8 conseguibile, n\u00e9 praticabile, e i precetti sono quindi scomparsi: criticare chi non segue i precetti \u00e8 insensato in quanto non si pu\u00f2 seguire ci\u00f2 che non esiste pi\u00f9; di converso, obbligare a seguire i precetti significa solamente \"falsare\" la situazione. E i monaci che insistono nel seguire i precetti altro non sono che insetti che distruggono il Dharma e il paese, in quanto dimenticando il fondamento umano e quindi vivo del Dharma, lo rendono nella sua pura e inutile formalit\u00e0.\nPer l'autore, i monaci dell'era di \"mapp\u014d\", monaci anche se solo nel nome e non nei precetti religiosi, restano comunque il solo e unico \"Tesoro del mondo\", in quanto ne rappresentano il livello pi\u00f9 alto raggiungibile: avendo rasato il capo e indossato l'abito monastico hanno realizzato la massima condizione possibile per gli esseri umani, di gran lunga superiore alle comuni modalit\u00e0 di vita. Essi sono ora gli unici che indicano la via della liberazione agli uomini.\nIl testo.\nIl \"Mapp\u014d t\u014dmy\u014dki\" \u00e8 stato tradotto in inglese da Robert Rodhes in \"The essentials of the eight traditions ; The candle of the latter Dharma\" pubblicato nel 1994, dalla Numata Center for Buddhist Translation and Research nel catalogo BDK English Tripi\u1e6daka, (qui la traduzione in inglese utilizzabile al solo scopo di studio ). La traduzione italiana di Aldo Tollini \u00e8 invece stata pubblicata in \"Antologia del buddhismo giapponese\" dalla Einaudi di Torino nel 2009. La traduzione di Tollini si basa sul testo di Matsubara Y\u016bzen \"Mapp\u014d T\u014dmy\u014dki no Kenky\u016b\" H\u014dz\u014dkan, Ky\u014dto, 1978, pp. 176-94 che corrisponde al testo in cinese classico con glosse (\"kundoku\") in giapponese (qui una versione )."}
{"id": "5378820", "revid": "287204", "url": "https://it.wikipedia.org/wiki?curid=5378820", "title": "Mappo Tomyoki", "text": ""}
{"id": "5378824", "revid": "1155", "url": "https://it.wikipedia.org/wiki?curid=5378824", "title": "Amazonspinther", "text": ""}
{"id": "5378826", "revid": "985910", "url": "https://it.wikipedia.org/wiki?curid=5378826", "title": "Veni vd vici", "text": "Veni vd vici \u00e8 un catalogo pubblicitario della ditta Verzocchi &amp; De Romano, pubblicato a Milano nel 1924. Consiste in un insieme di immagini firmate da noti pittori e cartellonisti italiani dell'epoca.\nIl titolo richiama la celebre frase latina di Giulio Cesare \"Veni, vidi, vici\", giocando con le iniziali della ditta stessa (V&amp;D), il cui motto era costituito dalla medesima frase latina.\nLa ditta e la figura di Verzocchi.\nLa ditta \"Verzocchi &amp; De Romano\", di Giuseppe Verzocchi e Ottavio Vittorio de Romano, attiva a La Spezia nella prima met\u00e0 del XX secolo, \u00e8 una ditta storica specializzata in materiale refrattario. Nel 1949, nel clima operoso della ricostruzione postbellica, Verzocchi ide\u00f2 e promosse quella che oggi \u00e8 nota come Collezione Verzocchi, invitando circa settanta pittori italiani, appartenenti alle pi\u00f9 varie scuole artistiche, a creare un quadro, di dimensioni prefissate, sul tema del lavoro. Nelle composizioni realizzate, come egli aveva richiesto, era sempre presente il tipico prodotto dell'azienda: un mattone refrattario con il logo V&amp;D.\nCaratteristiche.\nIl catalogo illustra la produzione aziendale di mattoni refrattari; \u00e8 costituito da 35 tavole eseguite con svariate tecniche artistiche, tra cui xilografia, acquaforte quadricromia. Gli autori sono tutti noti artisti dell'epoca: Guglielmo Baldassini, Giulio Cisari, Adolfo De Carolis, Fortunato Depero, Marcello Dudovich, Cesare Fratino, Giovanni Greppi, Nino Maggioni, Adolfo Magrini, Pietro Marussig, Giuseppe Miti Zanetti, Marcello Nizzoli, Carlo Parmeggiani, Enrico Sacchetti, Giovanni Scolari, Primo Sinopico, Mario Stroppa, Mario Zampini. Le correnti artistiche rappresentate dal catalogo sono principalmente il futurismo e il liberty. Notevole \u00e8 la qualit\u00e0 editoriale del catalogo, considerabile un prodotto pionieristico nella storia del marketing, dalle caratteristiche commerciali, ma anche artistiche e di rappresentanza."}
{"id": "5378829", "revid": "599013", "url": "https://it.wikipedia.org/wiki?curid=5378829", "title": "Sean Dawkins", "text": "Biografia.\nDopo avere giocato a football al college a California dove fu premiato come All-American, Dawkins fu scelto come 16\u00ba assoluto nel Draft NFL 1993 dagli Indianapolis Colts. Vi gioc\u00f2 fino al 1997 dopo di che trascorse un anno coi New Orleans Saints. Nel 1999 firm\u00f2 come free agent con i Seattle Seahawks dove disput\u00f2 la miglior stagione della carriera, ricevendo 992 yard e segnando 7 touchdown. Nel 2001 fece parte dei Jacksonville Jaguars. Nel 2002 disput\u00f2 la pre-stagione coi Minnesota Vikings, venendo svincolato prima dell'inizio della stagione regolare."}
{"id": "5378846", "revid": "729019", "url": "https://it.wikipedia.org/wiki?curid=5378846", "title": "Battaglia di Magonza (1795)", "text": "La battaglia di Magonza del 29 ottobre 1795 vide una armata asburgica guidata dal generale austriaco Carlo Giuseppe de Croix lanciare un assalto a sorpresa contro quattro divisioni dell'Armata francese del Reno e della Mosella agli ordini del generale francese Fran\u00e7ois Ignace Schaal. La divisione francese posizionata al fianco destro fugg\u00ec dal campo di battaglia, costringendo le altre tre divisioni a ritirarsi con la perdita della loro artiglieria da assedio e molte vittime. L'azione si svolse nell'ambito della guerra della prima coalizione e fu combattuta nei pressi della citt\u00e0 di Magonza, nello stato della Renania-Palatinato, in Germania.\nLe truppe francesi avevano assediato invano il lato occidentale della fortezza di Magonza fin dal dicembre 1794. Tuttavia, ai primi di settembre 1795, l'Armata di Sambre e Meuse attravers\u00f2 il fiume Reno inferiore e avanz\u00f2 verso sud fino al fiume Meno. Per la prima volta Magonza fu assediata sul lato est del fiume, ma questo stato di cose non dur\u00f2 a lungo. Nella battaglia di H\u00f6chst, de Croix manovr\u00f2 pi\u00f9 abilmente di Jourdan, costringendo il suo esercito a ritirarsi sulla riva occidentale del Reno. Con Jourdan temporaneamente fuori dai giochi, de Croix cal\u00f2 su alcuni corpi relativamente isolati dell'armata di Schaal e si diresse a sud. Durante questo periodo il comandante dell'Armata del Reno e della Mosella, Jean-Charles Pichegru, rimase traditoriamente in contatto con i nemici della Francia, forse contando sul successo dell'Austria. Il successivo scontro fu la battaglia di Pfeddersheim il 10 novembre."}
{"id": "5378848", "revid": "486946", "url": "https://it.wikipedia.org/wiki?curid=5378848", "title": "Vodkatini", "text": ""}
{"id": "5378852", "revid": "767487", "url": "https://it.wikipedia.org/wiki?curid=5378852", "title": "Tanti", "text": "Tanti \u00e8 una citt\u00e0 dell'Argentina, appartenente al dipartimento di Punilla nella provincia di C\u00f3rdoba.\nStoria.\nSituata ad ovest della Valle di Punilla, a circa 50 chilometri dal capoluogo di provincia, la citt\u00e0 di C\u00f3rdoba, ha 6554 abitanti. Come la maggioranza delle piccole cittadine nella valle, \u00e8 un'area turistica, con attrazioni naturali quali colline e ruscelli ma anche edifici storici coloniali e rovine risalenti all'epoca precolombiana.\nLa citt\u00e0 fu ufficialmente fondata il 23 marzo 1848, con la costruzione di una cappella dedicata a Nostra Signora del Rosario. Insediamenti popolati comunque esistivano in quell'area gi\u00e0 dal XVI secolo. A quel tempo la regione era un ranch conosciuto come Merced de Quisquizacate. Nella seconda met\u00e0 del XVII secolo Juan Liendo acquist\u00f2 le terre e le utilizz\u00f2 come tre ranch separati: Santa Ana, Tanti e Tanticuchu.\nLos Chorrillos.\nLa principale attrattiva del paese sono le cascate Los Chorrillos, alte 110 metri."}
{"id": "5378854", "revid": "76963", "url": "https://it.wikipedia.org/wiki?curid=5378854", "title": "Jason Robert Brown", "text": "Biografia.\nJason Robert Brown \u00e8 noto soprattutto come compositore di musical andati in scena a Broadway e a Londra. Debutta nel 1995 con la rivista \"Songs from a New Word\", andata in scena per circa un mese nell'Off Broadway.\nNel 1998 ottiene il primo successo con il musical \"Parade\" sul caso di antisemitismo che port\u00f2 al linciaggio di Leo Frank nel 1915 a Mariett: pur essendo rimasto in scena per solo 85 repliche, il musical vince il Tony Award alla migliore colonna sonora originale. Nel 2002 il suo secondo musical, \"The Last Five Years\", debutta nell'Off Broadway e vince il Drama Desk Award per la miglior colonna sonora originale e per i migliori versi. Il musical racconta la storia (fortemente autobiografica) di un matrimonio fallito e Theresa O'Neill, la prima moglie di Brown, ha minacciato di fare causa qualora alcuni punti della storia non fossero stati modificati.\nNel 2003 collabora con dei musicisti country per comporre la colonna sonora di un adattamento musicale di \"Un uomo da marciapiede\"; il musical va in scena a Broadway e riceve una candidatura al Tony Award alla migliore colonna sonora originale, senza vincerlo.\nNel 2008 il suo nuovo musical 13 debutta a Broadway con Ariana Grande e Graham Phillips: lo show rimane in scena per oltre 100 repliche e viene nominato al Drama Desk ai migliori versi.\nNel 2014 compone un musical tratto dal film \"I ponti di Madison County\" di Clint Eastwood, che va in scena 137 volte a Broadway dal 17 gennaio al 18 maggio 2014; il ruolo di Meryl Streep \u00e8 stato interpretato da Kelli O'Hara, quello di Eastwood da Steven Pasquale. \"The Bridges of Madison County\" ha portato a Brown altri due Tony Award, per la miglior colonna sonora e per i migliori versi.\nIl 15 gennaio 2015 ha aperto a Broadway il suo ultimo musical, \"Honeymoon in Vegas\", tratto dal film \"Mi gioco la moglie a Las Vegas\"."}
{"id": "5378855", "revid": "436907", "url": "https://it.wikipedia.org/wiki?curid=5378855", "title": "One (Neal Morse)", "text": "One \u00e8 il quarto album in studio del cantautore statunitense Neal Morse, pubblicato il 2 novembre 2004 dalla Radiant Records."}
{"id": "5378859", "revid": "188116", "url": "https://it.wikipedia.org/wiki?curid=5378859", "title": "Luigi Poli", "text": ""}
{"id": "5378862", "revid": "767487", "url": "https://it.wikipedia.org/wiki?curid=5378862", "title": "Helicopter Mom", "text": "Helicopter Mom \u00e8 un film del 2014 diretto da Salom\u00e9 Breziner.\nTrama.\nMaggie Cooper vorrebbe tanto che il figlio Lloyd fosse gay e fa di tutto affinch\u00e9 il giovane lo diventi. Il solo problema \u00e8 che lo stesso Lloyd non \u00e8 poi cos\u00ec convinto del suo orientamento sessuale."}
{"id": "5378865", "revid": "798140", "url": "https://it.wikipedia.org/wiki?curid=5378865", "title": "Alice Milliat", "text": " Fu cofondatrice e presidentessa della \"F\u00e9d\u00e9ration des soci\u00e9t\u00e9s f\u00e9minines sportives de France\" (federazione francese delle societ\u00e0 sportive femminili) e fu attiva nella lotta per il riconoscimento dello sport femminile a livello internazionale.\nBiografia.\nNacque a Nantes dai genitori Hyppolite e Jos\u00e9phine Million, proprietari di un negozio di alimentari del centro cittadino. Il 10 maggio 1904 Alice spos\u00f2 l'impiegato Joseph Milliat, il quale mor\u00ec quattro anni dopo le nozze..\nNel 1909 fonda con Pierre Payss\u00e9 Femina Sport, primo club sportivo femminile di Francia. Nel 1917 si associa al club \"En Avant\", diretto da Albert P\u00e9lan e insieme fondano la \"F\u00e9d\u00e9ration des soci\u00e9t\u00e9s f\u00e9minines sportives de France\" (FSFSF; federazione francese delle societ\u00e0 sportive femminili). Nel 1919 ne diventa presidente portando alla direzione altre due donne: Jeanne Brul\u00e9, segretaria generale e Eliane Th\u00e9baut, tesoriera. Dal 1921 la federazione cambi\u00f2 il nome in \"F\u00e9d\u00e9ration f\u00e9minine sportive de France\" (FFSF; federazione francese degli sport femminili).\nIl 31 ottobre 1921 Alice Milliat fond\u00f2 la \"F\u00e9d\u00e9ration Sportive F\u00e9minine Internationale\" (FSFI; federazione sportiva femminile internazionale) che assunse lo scopo di supervisore delle manifestazioni femminili di livello internazionale. In risposta al rifiuto della IAAF di includere le gare femminili all'interno del programma dell'atletica leggera ai Giochi olimpici, la FSFI decise di organizzare una nuova manifestazione internazionale riservata esclusivamente alle donne: i Giochi olimpici femminili.\nI Giochi mondiali femminili.\nAlice Milliat fu a capo del comitato organizzatore dei Giochi olimpici femminili, da lei ideati per opposizione ai Giochi olimpici, fin dalla loro prima edizione riservati esclusivamente agli uomini.\nI primi Giochi olimpici femminili si svolsero a Parigi nel 1921 e videro la partecipazione di 77 atlete provenienti da cinque Paesi.\nPer la terza edizione il Comitato Olimpico Internazionale convinse Alice Milliat a cambiare il nome della manifestazione internazionale in cambio dell'apertura alle donne dei Giochi olimpici. La richiesta fu accolta e i Giochi femminili assunsero la denominazione ufficiale di Giochi mondiali femminili, mentre ai Giochi olimpici di Amsterdam 1928 furono introdotte cinque gare riservate alle donne, alle quali presero parte dieci squadre nazionali.\nL'ultima edizione dei Giochi mondiali femminili su quella di Londra 1934: in seguito la FSFI fu costretta a cedere il controllo dell'atletica leggera femminile alla IAAF, la federazione internazionale fondata nel 1912 che si occupa di questo sport a livello mondiale."}
{"id": "5378876", "revid": "706245", "url": "https://it.wikipedia.org/wiki?curid=5378876", "title": "Charles Jegge", "text": "Biografia.\nFiglio di Joseph Jegge un commerciante di liquori di Ginevra e di Elisa originaria di Langhirano (PR) dove nacque nella frazione di Cozzano perch\u00e9 essendo a forte rischio la gravidanza della madre, lei torn\u00f2 dai suoi parenti per essere curata dai medici italiani e tutto and\u00f2 bene. Aveva due sorelle maggiori Marie ed H\u00e9l\u00e8ne, e negli anni degli studi tecnici si dedic\u00f2 con grande entusiasmo all'atletica leggera. \nUna gita parrocchiale al monastero di Tami\u00e8 in Savoia, suscit\u00f2 in lui il desiderio di lasciare tutto per quel tipo di vita, e nel 1932 a 18 anni quando un posto di lavoro e di studio universitario lo attendevano a Zurigo, scrisse una lettera alla famiglia chiedendo di essere perdonato, ma la grandezza della proposta di Cristo non poteva competere con le proposte umane che aveva ricevuto. il 30 ottobre 1932 venne accolto ufficialmente come novizio nel monastero di Tami\u00e8. Ebbe un duro periodo di noviziato trappista (Cistercensi della stretta osservanza), tipico dell'epoca e basato su studio, lavoro, penitenze, cibo frugale, riposo limitato e silenzio che lo temprarono ulteriormente fino al pronunciamento dei voti solenni il 18 giugno 1938 dell'Ordine cistercense, ed all'ordinazione sacerdotale del 19 marzo 1941 nell'Abbazia di Notre-Dame de Tami\u00e9. \nEbbe seri problemi di salute, con complicazioni alla schiena che lo bloccarono per quasi dieci anni, ed in questo periodo conobbe il Dr.Roger Vuittoz con il cui metodo da lui inventato e basato su training autogeno, insieme alle terapie farmacologiche, risolse definitivamente il problema. Da allora si adoper\u00f2 per diffondere questo metodo del quale scrisse due libri in francese ed in italiano.\nPresso l'abbazia si occup\u00f2 della direzione spirituale della foresteria dal 1957 al 1972, e nel 1973 ebbe il permesso dell'abate di trasferirsi in un eremo nella borgata Prietto di Coazze (TO) \"Lu Pri\u00ebt\" in Lingua francoprovenzale a 942 metri s.l.m. in Val Sangone, dove visse per venti anni in solitudine eremitica, circondato dall'affetto di tanti amici che salivano lass\u00f9 per trovare con lui la pace interiore e momenti di intensa spiritualit\u00e0.\nFu grande amico del cardinale Michele Pellegrino che amava ricordare con queste parole: \"...un santo cardinale che mi regal\u00f2 amicizia e fiducia fin dal primo incontro\".\nOrmai anziano ottantenne, l'8 settembre 1995 torn\u00f2 presso l'Abbazia di Notre-Dame de Tami\u00e9. In una sua riflessione sull'et\u00e0 anziana affermava: \"L'anziano \u00e8 colui che raccoglie con gioia ci\u00f2 che ha seminato con le lacrime, o cerca con le lacrime ci\u00f2 che non ha seminato. (Padre Charles Jagge)\"\nMor\u00ec poche settimane dopo il suo ritorno a Tami\u00e9, il 31 Ottobre 1995. \nIl 2 novembre furono celebrati i suoi funerali e giunsero a Tami\u00e8 centoventi amici italiani per l'estremo saluto. Il cardinale di Torino Giovanni Saldarini invi\u00f2 il suo saluto scrivendo: \"la nostra diocesi deve molto a Padre Charles, alla sua nascosta e presente testimonianza di fede e di abbandono nelle mani di Dio\".\n\u00c8 sepolto presso il piccolo cimitero dell'abbazia di Tami\u00e8.\nDopo la sua morte, l'autore torinese Guido Pagliarino, amico di Padre Charles, gli dedic\u00f2 i versi dal titolo: \"Padre Charles, l'amico\"."}
{"id": "5378888", "revid": "110157", "url": "https://it.wikipedia.org/wiki?curid=5378888", "title": "Mirrinutta", "text": "Mirrinutta () era un demo dell'Attica. Si trovava probabilmente vicino alle attuali Nea Makri o Vourva, oppure, se Nea Makri fosse identificabile con Probalinto, Mirrinutta sarebbe stata a Yerotsakouli. Pi\u00f9 difficile invece l'assegnazione ad una trittia.\nEufileto di Cidateneo, uno dei protagonisti dello scandalo delle Erme, aveva una propriet\u00e0 in questo demo."}
{"id": "5378899", "revid": "118729285", "url": "https://it.wikipedia.org/wiki?curid=5378899", "title": "Hispanodorcas", "text": "L'ispanodorcade (gen. Hispanodorcas) \u00e8 un mammifero artiodattilo estinto, appartenente ai bovidi. Visse tra il Miocene superiore e il Pliocene inferiore (circa 8 - 6 milioni di anni fa) e i suoi resti fossili sono stati ritrovati in Europa e in Asia.\nDescrizione.\nQuesto animale era molto simile a un'attuale gazzella, e il suo peso doveva aggirarsi sui 10 - 15 chilogrammi. Le zampe, come le forme attuali, erano molto allungate. Il cranio era dotato di corna spiralate, con una leggera torsione inversa e, nella specie tipo H. torrubiae, con un solco laterale longitudinale che raggiungeva il peduncolo del corno. La specie H. orientalis era di dimensioni leggermente minori e dotata di corna pi\u00f9 compresse lateralmente, leggermente pi\u00f9 spiralate e pi\u00f9 ricurve all'indietro (Bouvrain e De Bonis, 1988). La specie H. heintzi, invece, svilupp\u00f2 inoltre una carena anteriore e, in alcuni casi, una carena posteriore (Alcal\u00e0 e Morales, 2006).\nClassificazione.\n\"Hispanodorcas\" venne descritta per la prima volta nel 1982, sulla base di fossili ritrovati in Spagna in terreni del Miocene superiore. La specie tipo \u00e8 \"H. torrubiae\"; altre specie sono state ritrovate in Grecia in terreni tardo miocenici (\"H. orientalis\") e in Spagna in terreni del Pliocene inferiore (\"H. heintzi\"). Altri fossili attribuiti a \"H. torrubiae\" sono noti in Pakistan. \n\"Hispanodorcas\" \u00e8 un bovide dall'incerta collocazione sistematica. Alcune caratteristiche ricordano i caprini, altre invece gli ovibovini (bench\u00e9 le dimensioni siano di molto inferiori a quelle dei membri di quest'ultimo gruppo). Probabilmente \"Hispanodorcas\" fa parte di una radiazione evolutiva di piccoli bovidi del tardo Miocene di cui fa parte anche \"Oioceros\"."}
{"id": "5378906", "revid": "110157", "url": "https://it.wikipedia.org/wiki?curid=5378906", "title": "Istanbul (Morrissey)", "text": "Istanbul \u00e8 un brano del cantante inglese Morrissey.\nSecondo singolo tratto dall'album World Peace Is None of Your Business, \"Istanbul\" viene pubblicato in versione download digitale il 20 maggio del 2014 dalla Harvest/Capitol. Il brano compare anche come b-side sulla versione 10\" di \"World Peace Is None of Your Business\".\nRealizzazione.\nScritto assieme al chitarrista Boz Boorer, il brano \u00e8 stato registrato in Francia, negli studi La Fabrique di Saint-R\u00e9my-de-Provence, nel febbraio 2014 e con l'ausilio della band che solitamente accompagna Morrissey nei concerti dal vivo.\nIl brano \u00e8 stato prodotto da Joe Chiccarelli che ha dichiarato che, nel brano, \"Morrissey ha voluto evocare la sensazione delle strade frenetiche e caotiche della citt\u00e0 di Istanbul, utilizzando una cigar box guitar, una lap steel guitar, un complicato ritmo di batteria, un vero gong, delle percussioni, oltre che dei campionamenti di voci registrate per le strade della citt\u00e0, dal chitarrista Jesse Tobias.\"\nArtwork e video.\nLa foto di Morrissey in copertina \u00e8 stata realizzata da Jake Walters. L'immagine ritrae Morrissey vestito con una t-shirt bianca e dei jeans, assieme ad un cane e davanti ad un muro su cui \u00e8 impresso il titolo del brano. Nel video promozionale, diretto da Natalie Johns, pubblicato il 20 maggio del 2014, esegue la canzone in versione spoken word."}
{"id": "5378911", "revid": "767487", "url": "https://it.wikipedia.org/wiki?curid=5378911", "title": "I Grimaldi", "text": "I Grimaldi \u00e8 un film del 1997, diretto da Giorgio Castellani.\nTrama.\nIn una non meglio precisata localit\u00e0 siciliana, vive don Antonio Grimaldi, anziano boss mafioso e ricco proprietario terriero, che vede minacciati i propri affari da una banda rivale che intende prendere il controllo del territorio attraverso il traffico di droga.\nL'anziano don Antonio che \u00e8 un mafioso vecchio stampo, reagisce in maniera violenta alle provocazioni, soprattutto quando viene a conoscenza del fatto che il proprio nipote si \u00e8 venduto per denaro ai nemici.\nL'esito della storia vedr\u00e0 la fine della banda dei trafficanti di droga uccisi senza piet\u00e0 dai seguaci di don Antonio, inoltre durante lo svolgimento degli eventi, l'anziano boss scoprir\u00e0 che c'era di mezzo anche un risentimento personale nei suoi confronti per una vecchia storia di tradimenti.\nBibliografia.\nAntonio La Torre Giordano, \"Luci sulla citt\u00e0 - Palermo nel cinema dalle origini al 2000\", ASCinema - Archivio Siciliano del Cinema, prologo di Goffredo Fofi, prefazione di Nino Genovese, Caltanissetta, Edizioni Lussografica, 2021, "}
{"id": "5378914", "revid": "122258747", "url": "https://it.wikipedia.org/wiki?curid=5378914", "title": "Jeremy Jordan (attore)", "text": "Biografia.\nDal 2012 \u00e8 sposato con l'attrice Ashley Spencer.\nCarriera.\nJeremy Jordan debutta a Broadway nel 2008 con \"Rock of Ages\"; nel 2009 ha interpretato il protagonista Tony nel revival di \"West Side Story\" e nel 2011 ha recitato con Laura Osnes nel musical \"Bonnie &amp; Clyde\", vincendo il Theatre World Award al miglior esordiente. Nel 2012 interpreta il protagonista del musical \"Newsies\" e viene candidato al Tony Award al miglior attore protagonista in un musical.\nJordan ha recitato anche in diverse serie televisive, tra cui \"Law &amp; Order - Unit\u00e0 vittime speciali\" e \"Elementary\", e nei film \"Joyful Noise\" e \"The Last 5 Years\" con Anna Kendrick.\nDoppiatori italiani.\nDa doppiatore \u00e8 sostituito da:"}
{"id": "5378922", "revid": "287204", "url": "https://it.wikipedia.org/wiki?curid=5378922", "title": "Max (film)", "text": ""}
{"id": "5378938", "revid": "76963", "url": "https://it.wikipedia.org/wiki?curid=5378938", "title": "Francine York", "text": "Biografia.\nNata in un piccolo paese del Minnesota, inizi\u00f2 ad appassionarsi alla scrittura e alla recitazione in giovanissima et\u00e0. A 17 anni vinse un concorso locale di bellezza e intraprese cos\u00ec una carriera di modella che le consent\u00ec di girare gli Stati Uniti. Tra le varie esperienze, quella di showgirl al \"Frank Sennes' Moulin Rouge\", un popolare nightclub di Hollywood in cui si esib\u00ec tutte le sere per molti mesi. Stancatasi di questa esperienza, si iscrisse ad un corso tenuto dall'attore Jeff Corey. Notata da un produttore teatrale, inizi\u00f2 con una piccola parte a teatro (\"Whisper In God's Ear at the Circle Theatre\") e in alcuni ruoli minori in molte serie televisive.Non si \u00e8 mai sposata e dal 1996 al 2006 fu compagna del regista Vincent Sherman fino alla morte di quest'ultimo.\nCarriera.\nAttiva sul piccolo e grande schermo fin dai primi anni sessanta, Francine York partecip\u00f2 a moltissime serie Tv tra i '60 e gli '80, come \"Perry Mason\", \"Batman\", \"Ironside\", \"Kojak\", \"Mannix\", \"Vita da strega\", tra le altre. \nTra i molti da lei interpretati, da ricordare il ruolo ricorrente di Cleo Fitzgerald nella serie \"La legge di Burke\" (1964-1965). Al cinema partecip\u00f2 come comprimaria a diverse commedie degli anni Sessanta, tra cui alcuni film di Jerry Lewis, come \"Le folli notti del dottor Jerryll\" (1963) e \"Jerry 8\u00be\" (1964). Vest\u00ec i panni di Marilyn Monroe nell'horror a basso costo \"Marilyn: Alive and Behind Bars\" (1992)."}
{"id": "5378942", "revid": "599013", "url": "https://it.wikipedia.org/wiki?curid=5378942", "title": "Tom Carter", "text": "Biografia.\nDopo avere giocato a football al college a Florida State, Carter fu scelto come 17\u00ba assoluto nel Draft NFL 1993 dai Washington Redskins. Vi gioc\u00f2 per quattro stagioni, partendo sempre come titolare a partire dalla seconda e facendo registrare un primato personale di 5 intercetti nel 1996. L'anno seguente pass\u00f2 ai Chicago Bears e nel 1999 ai Cincinnati Bengals, con cui concluse la carriera nel 2001."}
{"id": "5378946", "revid": "1143927", "url": "https://it.wikipedia.org/wiki?curid=5378946", "title": "Diputaci\u00f3 di Barcellona", "text": ""}
{"id": "5378955", "revid": "648716", "url": "https://it.wikipedia.org/wiki?curid=5378955", "title": "Charles Carnegie, XI conte di Southesk", "text": "Biografia.\nEra il figlio di Charles Carnegie, X conte di Southesk, e di sua moglie, Ethel Mary Elizabeth Bannerman. Frequent\u00f2 l'Eton College e il Royal Military College Sandhurst.\nSi un\u00ec alla British Army e ha ricevuto una Commissione della Scots Guard. Nel 1917, prest\u00f2 servizio come aiutante di campo del vicer\u00e9 d'India. \nMatrimoni.\nPrimo Matrimonio.\nSpos\u00f2, il 12 novembre 1923 nella Royal Military Chapel, la principessa Maud Duff, figlia pi\u00f9 giovane di Alexander Duff, I duca di Fife e di Luisa, principessa reale. A Maud fu concesso il titolo di una principessa britannica con il trattamento di altezza nel 1905 da suo nonno, re Edoardo VII. Dopo il matrimonio, la principessa Maud ha cessato di utilizzare il titolo di principessa e lo stile di altezza ed era conosciuta come Lady Carnegie. La coppia ebbe un figlio:\nNel 1941 successe al padre. Anche se non avevano obblighi reali, Lord e Lady Southesk erano considerati membri della famiglia reale. Entrambi presero parte all'incoronazione del cugino di Maud, re Giorgio VI e altre occasioni di stato.\nSecondo Matrimonio.\nMaud mor\u00ec nel 1945 a causa di una bronchite. Lord Southesk spos\u00f2, il 16 maggio 1952 a Scone Palace, Evelyn Julia Williams-Freeman (27 luglio 1909-30 agosto 1992). Evelyn era stata sposata con Edward FitzGerald Campbell da cui ebbe figlio, Ion Edward Fitzgerald Campbell.\nMorte.\nLord Southesk mor\u00ec il 16 febbraio 1992, all'et\u00e0 di 98 anni, a Brechin.\nBibliografia.\n "}
{"id": "5378993", "revid": "132266", "url": "https://it.wikipedia.org/wiki?curid=5378993", "title": "Savoia (panfilo reale 1923)", "text": "La R.N. Savoia fu il terzo panfilo reale italiano, in servizio tra il 1923 ed il 1944.\nStoria.\nPoich\u00e9 il panfilo reale \"Trinacria\" in servizio dal 1900, ma costruito nel 1893, era ormai inadeguato, fu decisa la costruzione di una nuova nave reale. Si decise a tale scopo di utilizzare lo scafo gi\u00e0 predisposto nell'arsenale della Spezia per il piroscafo \"Citt\u00e0 di Palermo\".\nLa nave reale \"Savoia\" svolse numerose crociere diplomatiche, con a bordo Vittorio Emanuele III fino allo scoppio della Seconda Guerra Mondiale. Nel settembre 1943, mentre si trovava nel porto di Ancona, fu requisita dalle forze d'occupazione tedesche. Il 19 luglio 1944, durante un bombardamento aereo alleato, fu affondata. Nel dopoguerra il relitto fu recuperato e demolito."}
{"id": "5379003", "revid": "110157", "url": "https://it.wikipedia.org/wiki?curid=5379003", "title": "Modello booleano esteso", "text": "Il modello booleano esteso \u00e8 stato descritto nel 1983 da Gerard Salton, Edward A. Fox e Harry Wu. \nScopo del modello esteso \u00e8 superare gli inconvenienti e le limitazioni del modello booleano utilizzato in information retrieval. \nIl modello booleano non considera infatti il peso dei termini nelle query e il risultato di una query booleana tende spesso a essere troppo grande o troppo piccolo. L'idea del modello esteso \u00e8 di fare uso di corrispondenze parziali e del peso dei termini in uno spazio vettoriale. Combina le caratteristiche del modello di spazio vettoriale con le propriet\u00e0 dell'algebra booleana e riesce a ordinare la somiglianza tra query e documenti. In questa maniera un documento potrebbe essere in qualche modo rilevante se corrisponde ad alcuni termini della query e quindi essere restituito come risultato, cosa che non accadrebbe nel modello booleano standard."}
{"id": "5379005", "revid": "122330379", "url": "https://it.wikipedia.org/wiki?curid=5379005", "title": "Aria Montgomery", "text": "Aria Marie Montgomery \u00e8 un personaggio immaginario protagonista della serie televisiva thriller/teen drama \"Pretty Little Liars\", basata sull'omonima serie di romanzi di Sara Shepard, in onda sul canale Freeform dal 2010. \u00c8 interpretata da Lucy Hale e, nella versione italiana, \u00e8 doppiata da Letizia Ciampa.\nPersonaggio.\nCaratteristiche fisiche.\nNei romanzi, Aria \u00e8 descritta come una ragazza alta, dai capelli mori e gli occhi azzurro ghiaccio. Nella serie televisiva, il suo aspetto \u00e8 pressoch\u00e9 invariato rispetto ai libri, tranne che per l\u2019altezza (nella serie \u00e8 bassina) e per gli occhi che sono di un verde sul grigio.\nCarattere.\nAria \u00e8 l'animo artistico e alternativo del gruppo. Amante della pittura, della scrittura e della letteratura. Aria ha un temperamento indipendente e autonomo e un carattere equilibrato, gentile e protettivo. Ragazza permalosa e testarda, ama proteggere le persone a lei care, anche se questo comporta gravi conseguenze, dotata di un'ampia dose di altruismo e generosit\u00e0.\nRelazioni.\nAria ha un ottimo rapporto con le sue amiche, anche se sembra andare pi\u00f9 d'accordo con Hanna e Spencer, definendole come le sue migliori amiche.\nTornata a Rosewood dopo un anno in Islanda, Aria conosce, in un locale, un ragazzo pi\u00f9 grande di lei di cui dopo scopre di avere una cotta e con cui passa la serata. Il giorno dopo scopre che quest'uomo \u00e8 Ezra Fitz, il nuovo insegnante di letteratura. I due decidono di portare avanti la relazione di nascosto.\nStoria.\nStagione 1.\nAria entra, insieme ad Hanna, Emily e Spencer, a far parte del popolare gruppo di Alison DiLaurentis. Le cinque ragazze diventano amiche affiatate e condividono emozioni, segreti e avventure. Tempo dopo, durante un pigiama party nel fienile di Spencer durante la notte del Labor Day, mentre Aria e le altre tre dormono, Alison scompare misteriosamente senza lasciare traccia. Da quel momento, il gruppo si separa e Aria si trasferisce con la famiglia in Islanda per un anno. Tornata a Rosewood un anno dopo, Aria si sente affranta per la scomparsa dell'amica e per il fatto che la cittadina festeggi l'anniversario della sua scomparsa come fosse una festivit\u00e0. Negli ultimi tempi, in realt\u00e0, Aria stava cominciando ad odiare Alison, poich\u00e9 minacciava di rivelare a sua madre Ella il tradimento di suo padre Byron con una sua studentessa. Nonostante ci\u00f2, Aria continuava a sperare che l'amica potesse ritornare. Dopo aver accompagnato suo fratello Mike all'allenamento di Lacrosse, Aria decide di fermarsi in un pub, dove conosce Ezra Fitz, con cui inizia una relazione. Il giorno dopo, per\u00f2, scopre che egli \u00e8 il suo nuovo insegnante di letteratura e ci\u00f2 compromette seriamente la relazione.\nAria comincia, come le altre ragazze, a ricevere SMS da una anonimo che si firma \"-A\", nei quali sono contenuti segreti personali sulle vicende del tradimento di suo padre. Sconvolta, ne parla con Hanna, Emily e Spencer, le quali confermano di essere state pure loro vittime degli SMS.\nPochi giorni dopo, la sua speranza di rivedere Alison svanisce: viene ritrovato il cadavere mutilato dell'amica nella sua vecchia casa. Al funerale, si riunisce insieme alle amiche per piangere la leader del loro gruppo insieme. Nota che alla funzione \u00e8 presente Jenna Marshall, una ragazza diventata cieca a seguito di uno scherzo organizzato da Alison a cui la stessa Aria aveva preso parte.\nUscite dalla chiesa, le ragazze ricevono simultaneamente un messaggio da -A, il quale afferma di essere in circolazione, per cui minaccia le ragazze di rovinare le loro vite e svelare gli oscuri segreti che le vedono protagoniste.\nAria \u00e8 in disaccordo che Emily stia uscendo con Toby, il fratello di Jenna, per via della sua natura misteriosa. Toby finir\u00e0 per iniziare una relazione con Spencer.\nPochi giorni dopo, la madre di Aria, Ella, mostra alla figlia una lettera di -A, in cui \u00e8 scritto del tradimento del padre. I genitori divorzieranno poco dopo e Aria rimarr\u00e0 con il padre.\nScoprono che Ian, l'ex-fidanzato della sorella di Spencer, Melissa, minacciava Alison nei giorni precedenti alla sua scomparsa e ritengono che egli sia -A.Infatti, scoprono una serie di filmati che riprendono Alison cadere a terra inerte dopo che Ian la colpisce.\nAria chiama il 911 mentre Spencer, nel campanile della chiesa\" combatte contro Ian, ma questi scompare dal nulla dopo che una figura incappucciata lo fa cadere di sotto.\nStagione 2.\nDopo la scomparsa di Ian, le ragazze vengono interrogate dal tenente Garrett Reynolds. In seguito, viene loro ordinato di iniziare delle sedute da una terapista, la Dot.ssa Sallivan, per calmare i propri stati d'animo.\nPochi giorni dopo, le ragazze seguono Melissa per cercare Ian, ma quando questa arriva ad un fienile, lancia un grido straziante. Aria e le altre si precipitano dentro e vedono Ian a terra in un brodo di sangue secco attorno alla ferita alla testa e con una pistola in mano. Aria inorridisce dalla scena, ma riesce a leggere la lettera nell'altra mano di Ian in cui egli ammette di essersi suicidato. Le ragazze, per\u00f2, capiscono subito che in realt\u00e0 Ian \u00e8 stato ucciso da -A. Nonostante esse credano che \"A\" sia ora morto, non \u00e8 affatto cos\u00ec.\nTempo dopo, Ezra decide di rivelare ai genitori di Aria della loro relazione. La confessione si conclude con Mike che tira un pugno sul naso a Ezra, cacciandolo da casa.\nNel frattempo, Aria e le altre capiscono che Garrett potrebbe essere pi\u00f9 pericoloso che amico; scoprono, infatti, che egli ha una storia con Jenna e la sta aiutando nei suoi loschi piani per vendicarsi delle ragazze. Le amiche pensano che la coppia possa essere al servizio di -A.\nPochi giorni dopo, la psicologa delle ragazze, la D.ssa Sallivan, scompare e molti indizi di -A fanno credere che la donna si astata sepolta viva. Le amiche cadono, infatti, nella trappola di -A e vengono sorprese dalla polizia che con una pala scavano una buca nel bosco. Ci\u00f2 fa pensare agli agenti che le quattro ragazze abbiano ucciso la terapista.\nLe ragazze fingono di non parlarsi per incastrare -A e incontrarlo in un capanno nella foresta. Il piano per\u00f2 fallisce e -A riesce a scappare.\nAria, Emily e Spencer intercettano al servizio telefonico, la telefonata di un ragazzo che riconoscono come un amico di Hanna, Lucas, il quale fa credere alle ragazze di essere -A. Confuse, tentano di avvisare Hanna che nel frattempo sta organizzando una festa sul lago per il suo ragazzo Caleb. Ad aiutarla c'\u00e8 proprio Lucas, il quale attira Hanna su una barca e tenta di ucciderla, finendo per\u00f2 col farla solo cadere in acqua.\nAria soffre di attacchi di panico continui e non riesce a controllare i propri nervi.\nNel finale della stagione, le ragazze scoprono che -A sar\u00e0 presente alla festa di fine anno vestita da regina di cuori (in realt\u00e0 si tratta solo di una trappola: sotto il costume di regina ci sar\u00e0 Melissa). Aria pedina la ragazza mascherata per catturarla. Nel frattempo, Spencer conduce Mona in quello che ha scoperto essere il magazzino di -A. Mentre Mona \u00e8 in macchina, per\u00f2, Spencer capisce che -A \u00e8 la stessa Mona, la quale colpisce spencer e la obbliga a seguirla. Le amiche, per\u00f2, riescono a salvarla, facendo cadere Mona gi\u00f9 da una scarpata. Mentre Mona viene condotta al manicomio Radley per accertamenti sulla sua salute mentale, le ragazze vedono arrivare la dottoressa Sallivan, che ammette di essere viva e di essersene dovuta andare poich\u00e9 Mona ricattava suo figlio.\nAl Radley, Mona riceve la visita di una figura incappucciata di rosso, Red Coat: egli \u00e8 il \"Big -A\", il capo di Mona.\nStagione 3.\nTrascorre l'estate, in cui ogni ragazza si trova un'attivit\u00e0. A Settembre, si riuniscono e si ubriacano. Emily, ubriaca, si ritrova sulla tomba di Alison e vede che questa \u00e8 stata scavata e aperta.\nAria, spronata dalla madre, continua la relazione con Ezra, che sembra andare per il meglio.\nPoco dopo, ricevono foto di tutte le ragazze in piedi davanti alla tomba aperta di Alison e ricevono un nuovo messaggio di -A: la loro tortura non \u00e8 finita.\nSuccessivamente, per\u00f2, Aria lascer\u00e0 Ezra poich\u00e9 ricattata da -A.\nCome tutte le altre, Aria \u00e8 shoccata della notizia di Spencer ritrovata nel bosco sporca di sangue, impazzita dopo che -A le ha fatto credere di aver ucciso Toby.\nAria far\u00e0 visita all'amica, ora reclusa al Radley, e cercher\u00e0 di convincerla a tornare a casa.\nIntanto Mona viene dimessa e cerca di reinserirsi in societ\u00e0. Le liars non credono che lei sia cambiata e cominciano ad odiarla.\nStagione 4.\nAria frequenta Jake, un nuovo ragazzo, che odier\u00e0 Ezra per il suo comportamento incoerente.\nCamminando per il bosco, Aria scopre una bettola sperduta che possiede svariate copie in gesso della faccia di Alison.\n-A invia ad Aria un SMS che dice che Melissa non ha la stoffa per essere A.\nAria inizia a dare ripetizioni a un amico di suo fratello, ma questo la bacia a sorpresa e sparge in giro la voce che \u00e8 stata lei a baciarlo. Furiosa, il giorno dopo, Aria entra nello spogliatoio dei maschi e mette in imbarazzo quest'ultimo, definendolo un bugiardo.\nIl detective Wilden, che seguiva l'omicidio di Alison, viene ucciso da -A e la madre di Hanna, Ashley, \u00e8 accusata dell'omicidio, tanto che sar\u00e0 rinchiusa in prigione. Aria andr\u00e0 a farle visita pi\u00f9 volte.\nAria scopre che Ezra stava scrivendo un libro su Alison e -A e che l'aveva sempre usata solo per il libro. Disgustata e sconvolta, Aria lascia Ezra.\nNel finale della stagione, Aria, come le altre, scopre che Alison \u00e8 ancora viva e si reca a trovarla in segreto a New York. Purtroppo, sono seguite da -A, che spara a tutte e cinque le amiche costringendole a scappare. Sul tetto, -A spara a Ezra, che aveva seguito Aria perch\u00e9 aveva scoperto l'identit\u00e0 di -A, ferendolo gravemente.\nNel finale, Aria scopre che \u00e8 stata Melissa ad uccidere la sosia di Alison, Bethany Young (avendola scambiata per lei), ma solo per proteggere Spencer.\nStagione 5.\nAria soccorre Ezra e lo segue sull'ambulanza e in ospedale. \u00c8 affranta e sconvolta e prega perch\u00e9 l'uomo si riesca a salvare. In ospedale, Ezra si riprende e le sussurra all'orecchio: \"\u00c8 qui\". Aria si gira e vede Shana, capendo che la ragazza \u00e8 coinvolta nell'A Team. Shana \u00e8 scappata e sta andando ad uccidere le altre quattro ragazze. Aria si precipita a seguirla e mentre Shana sta per sparare ad Alison, Spencer, Hanna ed Emily per proteggere la sua ragazza Jenna, Aria la sorprende da dietro le spalle, la spinge gi\u00f9 dal palco uccidendola.\nAnche dopo essere tornata a Rosewood, Aria \u00e8 sconvolta per aver ucciso Shana ed \u00e8 preoccupata che la polizia la possa scoprire, arrestandola.\nDecide di andare a trovare Ezra e si rimette con lui nello stesso episodio, perch\u00e9 in fondo lo ama.\nAria \u00e8 con le altre quando -A fa saltare in aria la casa di Toby, ferendo il ragazzo e disastrando il quartiere.\nAria inizia a lavorare al Radley e approfitta di una detenuta, Big Rhonda, per scoprire un collegamento tra Alison e Bethany Young.\nAria \u00e8 sempre pi\u00f9 preoccupata che la faccenda di New York venga a galla, inoltre \u00e8 preoccupata per la fine del fidanzamento della madre con Zack, e litiga con Ezra per tenerlo lontano dagli intrighi di Alison.\nLe ragazze capiscono che Alison \u00e8 diventata un pericolo per loro; decidono di confessare tutta la verit\u00e0 alla polizia in modo da poter tagliare i ponti con Alison e le sue bugie, ma mentre sono in procinto di entrare al distretto A manda loro un video in cui dimostra di avere altre prove per screditare la confessione delle ragazze.\nIl giorno dopo, Aria e le altre si allea con Mona per distruggere Alison e le sue pericolose menzogne. Mona ha radunato molte prove che dimostrano che Alison sia Big A. La ragazza telefona ad Aria e alle altre e le invita a casa sua per dirglielo. Purtroppo, -A entra in casa e dopo una lunga lotta, uccide Mona.\nDopo che Alison viene dichiarata colpevole dell'omicidio di Mona, Aria e le altre Liars vengono arrestate per averla protetta. Mentre sono sul furgone cellulare in viaggio per la prigione, A le intercetta e dopo averle narcotizzate le rapisce.\nAria si risveglia in una camera da letto arredata di tutto punto e sente una voce (proveniente da un altoparlante) che le fa capire di essere rinchiusa, insieme alle amiche, nella \"casa delle bambole\" di -A. Le ragazze, mentre cercano di esplorare la casa, vedono una ragazza bionda mascherata suonare un pianoforte. Questa si toglie la maschera e si rivela essere Mona, ancora viva. La ragazza era stata solamente rapita da -A, il quale aveva simulato la sua morte.\n-A obbliga le ragazze a progettare e simulare un finto ballo studentesco, fornendo loro anche abiti, bevande e festoni. La sera del ballo, -A si rivela alle ragazze, ma mentre si avvicina a loro, Aria mette in funzione un dispositivo che interrompe la corrente e confonde -A, permettendo loro di scappare. Aria e le altre escono dalla casa, ma scoprono con orrore che questa \u00e8 circondata con una recinzione elettrificata alta oltre dieci metri. Frustrate, le ragazze capiscono di essere ancora nelle grinfie di A.\nPretty Little Liars: The Perfectionists.\nDopo il secondo episodio \u00e8 stato rivelato che Aria ed Ezra hanno adottato una bambina che hanno chiamato Katherine Ella. \u00c8 stato anche rivelato che il primo libro di Aria si trasformer\u00e0 in un film che vedr\u00e0 protagonista Reese Witherspoon."}
{"id": "5379018", "revid": "1111355", "url": "https://it.wikipedia.org/wiki?curid=5379018", "title": "Sean Flynn (attore 1941)", "text": ""}
{"id": "5379022", "revid": "1111355", "url": "https://it.wikipedia.org/wiki?curid=5379022", "title": "Sean Flynn (attore 1989)", "text": ""}
{"id": "5379023", "revid": "122242396", "url": "https://it.wikipedia.org/wiki?curid=5379023", "title": "La societ\u00e0 dei magnaccioni", "text": "La societ\u00e0 dei magnaccioni o La societ\u00e0 de li magnaccioni \u00e8 una canzone popolare romana, incisa da Armandino Bosco nel 1962 e resa nota al grande pubblico e portata al successo da Gabriella Ferri e Luisa De Santis due anni dopo. \u00c8 stata successivamente incisa da molti altri artisti.\nIncisioni.\nSi hanno poche notizie sull'origine della canzone. La prima incisione nota sembra essere quella di Armandino Bosco del 1962, a cui segue quella di Ferri e De Santis nel 1964 nel singolo Alla renella/La societ\u00e0 dei magnaccioni, poi inserito nell'album Roma canta. \u00c8 stata la canzone di esordio della Ferri in televisione, a La fiera dei sogni, presentata da Mike Bongiorno.\nLuisa De Santis, in un'intervista televisiva, ha affermato di averla ascoltata in un'incisione suonata da un banco ambulante di dischi mentre con Gabriella Ferri passeggiavano nel popolare mercatino romano di via Sannio. I toni umoristici e scanzonati del testo, cantato dalla voce di Armandino Bosco, un ragazzino dell'et\u00e0 di circa quindici anni che diventer\u00e0 uno dei pi\u00f9 noti cantanti folk romani, divertirono le due artiste cos\u00ec tanto da convincerle a reinterpretare la canzone.\n\u00c8 stata incisa, fra gli altri, anche da Alvaro Amici, con testo ampliato, nella compilation \"Stornelli Romaneschi\" del 1969, da Lando Fiorini nell'album Roma Ruffiana del 1974, e da Claudio Villa nel 1975 nell'album Svejacore. \u00c8 stata interpretata dal vivo da Elio e le Storie Tese al concerto del Primo Maggio del 1996.\nI Nanowar of Steel ne hanno fatto una cover in stile heavy-metal nel 2010, intitolata \"The Forest Of Magnaccions\"."}
{"id": "5379035", "revid": "298229", "url": "https://it.wikipedia.org/wiki?curid=5379035", "title": "Robert Tisdall", "text": ""}
{"id": "5379043", "revid": "1048993", "url": "https://it.wikipedia.org/wiki?curid=5379043", "title": "Ludmilla Dudarova", "text": "Biografia.\nNata nella Turchia meridionale da genitori romeni, giunse in Italia nel 1948 e partecip\u00f2 a quasi venti pellicole fino al 1955. La si ricorda per due film diretti da Alessandro Blasetti, \"Fabiola\" (1949), dove interpreta Giulia, e \"Prima comunione\" (1950), dove interpreta l'affascinante signorina Ludovisi, vicina di casa di Carlo Carloni (Aldo Fabrizi), da lui ammirata e vanamente corteggiata. Lavor\u00f2 anche con Luigi Comencini, Raffaello Matarazzo e Mario Camerini. Dopo aver lasciato l'Italia, torn\u00f2 sul grande schermo solo nel 1970, interpretando il ruolo della signora Potkin in \"Lettera al Kremlino\" diretto da John Huston."}
{"id": "5379055", "revid": "28592", "url": "https://it.wikipedia.org/wiki?curid=5379055", "title": "Bohuslav (Ucraina)", "text": ""}
{"id": "5379064", "revid": "287204", "url": "https://it.wikipedia.org/wiki?curid=5379064", "title": "Cleveland Allmen Transfers 1944-1945", "text": "La stagione 1944-1945 dei Cleveland Allmen Transfers fu la 2\u00aa nella NBL per la franchigia.\nI Cleveland Allmen Transfers arrivarono secondi nella \"Eastern Division\" con un record di 13-17. Nei play-off persero la finale di division con i Fort Wayne Zollner Pistons (2-0)."}
{"id": "5379071", "revid": "110157", "url": "https://it.wikipedia.org/wiki?curid=5379071", "title": "Bohuslav (citt\u00e0)", "text": "Bohuslav o Boguslav (; ) \u00e8 una citt\u00e0 dell'Ucraina, nell'oblast' di Kiev. Nel 2012 aveva una popolazione di circa 17.000 abitanti."}
{"id": "5379085", "revid": "1494169", "url": "https://it.wikipedia.org/wiki?curid=5379085", "title": "Dudarova", "text": ""}
{"id": "5379112", "revid": "106908", "url": "https://it.wikipedia.org/wiki?curid=5379112", "title": "Divinit\u00e0 della guerra", "text": "Una divinit\u00e0 della guerra \u00e8 un dio o una dea della mitologia associata alla guerra, ma pure al combattimento o agli spargimenti di sangue in senso lato; queste sono presenti comunemente nella quasi totalit\u00e0 delle religioni conosciute sotto la denominazione di politeismo.\nSpesso pure il Dio del monoteismo \u00e8 stato associato ai pi\u00f9 cruenti atti di guerra ma, diversamente dalla maggior parte delle divinit\u00e0 presenti all'interno del pantheon politeista, l'\"unico dio\" monoteista \u00e8 stato tradizionalmente ritratto nelle narrazioni che lo concernono, come comandante e guida di eserciti, al fine esplicito di diffondere la sua \"vera religione\". L'intima connessione esistente tra il concetto di guerra santa e la forte convinzione di un unico vero Dio \u00e8 stato notato da molti studiosi, tra cui Jonathan Kirsch (in \"Dio contro gli dei: La storia della guerra tra monoteismo e politeismo\") e Joseph Campbell (in \"Le maschere di Dio\", Vol. 3: \"Mitologia Occidentale\").\nDi seguito \u00e8 riportato un elenco parziale di divinit\u00e0 di guerra."}
{"id": "5379114", "revid": "1543377", "url": "https://it.wikipedia.org/wiki?curid=5379114", "title": "Theodore Makridi Bey", "text": "Era un commissario delle Antichit\u00e0 ottomane e curatore del Museo Archeologico di Istanbul.\nTheodore Makridi nacque a Costantinopoli nel 1872, era figlio del medico militare Ferid Pasha Konstantin Makridi, studi\u00f2 presso il Liceo Galatasaray. Il 1\u00ba aprile 1892, fu assunto presso il Museo Archeologico di Istanbul, guidato da Osman Hamdi Bey, un anno prima della nuova fondazione, come segretario per il francese. Lavor\u00f2 presso questo istituto per 38 anni prima alle dipendenza di Osman Hamdi Bey poi del suo successore Halil Ethem Bey, dal 1923 come assistente alla direzione. Nella sua qualit\u00e0 di Commissario della Antichit\u00e0 ottomane partecit\u00f2 agli scavi austriaci a Efeso (1897-1898, 1902-1903, 1905-1906), agli scavi tedeschi a Baalbek (1900-1902) e Sidone (1902).\nMakridi divenne famoso principalmente per la sua partecipazione, in qualit\u00e0 di partner di Hugo Winckler, agli scavi del 1906-1907 e 1911-1912 presso Bogazk\u00f6y, che consentirono di riportare alla luce l'antica citt\u00e0 di \u1e2aattu\u0161a, la capitale dell'impero ittita.\nSi distinse in questo ed in altri scavi, dove partecip\u00f2 a nome del museo, in particolare per le sue capacit\u00e0 organizzative e la sua capacit\u00e0 di lavorare con i proprietari terrieri locali e nel procurare mano d'opera. La sua collaborazione con Winckler, che viene spesso descritto come un carattere difficile, \u00e8 generalmente considerata positivamente.\nSuccessivamente diresse scavi in proprio, tra cui Klaros e Notion (1904, 1907). Dopo il suo ritiro, nel 1930 si trasfer\u00ec ad Atene dove dal 1931 al 1940 fu direttore del Museo Benaki. Theodore Makridi mor\u00ec nel dicembre 1940, dopo una breve malattia a Istanbul."}
{"id": "5379134", "revid": "767487", "url": "https://it.wikipedia.org/wiki?curid=5379134", "title": "Don Warnke", "text": "Carriera.\nGioc\u00f2 per due stagioni nella NBL, disputando complessivamente 21 partite con 1,4 punti di media."}
{"id": "5379135", "revid": "300067", "url": "https://it.wikipedia.org/wiki?curid=5379135", "title": "Donald Warnke", "text": ""}
{"id": "5379139", "revid": "1131186", "url": "https://it.wikipedia.org/wiki?curid=5379139", "title": "Rizzoli Film", "text": ""}
{"id": "5379142", "revid": "599013", "url": "https://it.wikipedia.org/wiki?curid=5379142", "title": "Calciatori della Nazionale figiana", "text": "In questa lista sono raccolti i calciatori che hanno rappresentato in almeno una partita la Nazionale figiana. In grassetto i calciatori ancora in attivit\u00e0."}
{"id": "5379146", "revid": "767487", "url": "https://it.wikipedia.org/wiki?curid=5379146", "title": "Tom Wukovits", "text": "Carriera.\nGioc\u00f2 per cinque stagioni nella NBL, disputando complessivamente 108 partite con 6,3 punti di media."}
{"id": "5379147", "revid": "300067", "url": "https://it.wikipedia.org/wiki?curid=5379147", "title": "Thomas Wukovits", "text": ""}
{"id": "5379148", "revid": "606039", "url": "https://it.wikipedia.org/wiki?curid=5379148", "title": "Donald Ray Davis", "text": ""}
{"id": "5379151", "revid": "287204", "url": "https://it.wikipedia.org/wiki?curid=5379151", "title": "Chicago American Gears 1944-1945", "text": "La stagione 1944-1945 dei Chicago American Gears fu la 1\u00aa nella NBL per la franchigia.\nI Chicago American Gears arrivarono secondi nella \"Western Division\" con un record di 14-16. Nei play-off persero la finale di division con gli Sheboygan Red Skins (2-1)."}
{"id": "5379152", "revid": "449371", "url": "https://it.wikipedia.org/wiki?curid=5379152", "title": "Raydel Hierrezuelo", "text": ""}
{"id": "5379154", "revid": "124732193", "url": "https://it.wikipedia.org/wiki?curid=5379154", "title": "Chiesa di San Pietro (Povoletto)", "text": "La chiesa di San Pietro si trova a Magredis nel comune di Povoletto (UD).\nL'edificio risale alla fine del Trecento o all'inizio del Quattrocento, poich\u00e9 la prima documentazione risale al 1405. L'interno \u00e8 costituito da un'aula unica con copertura in travi a vista, che termina con l'abside dalla volta costolonata. Sul colmo della facciata \u00e8 posta una monofora campanaria; il portale \u00e8 sormontato da un piccolo tetto con arco ogivale. La volta, le pareti dell'abside e l'arco trionfale sono interamente affrescate da Gian Paolo Thanner. Nella fascia mediana delle pareti dell'abside sono raffigurati gli \"Apostoli\", lavoro del 1518. Nelle lunette vi sono scene della \"vita di san Pietro\" e al centro c'\u00e8 la rappresentazione della \"Santa Trinit\u00e0\", mentre nelle vele sono raffigurati i \"Quattro evangelisti\" con i loro simboli. La fascia inferiore presenta un ciclo di affreschi con la raffigurazione dei \"Dodici mesi\" con i tipici lavori contadini del singolo mese; sono opera di un anonimo pittore popolare della met\u00e0 del XV secolo. Sull'arco trionfale vi sono l\"'Annunciazione\", la \"Madonna e il Bambino\" e \"Sant'Antonio abate\". Nell'intradosso del coro sono presenti alcune \"Sante\", \"San Sebastiano\", \"San Rocco\" e il \"Leone di san Marco\"; nella fascia inferiore \"Elia ed il corvo\" e il \"Profeta Isaia che predice il concepimento di Ges\u00f9\". Sulla parete destra dell'aula sono dipinte due figure simboliche, probabilmente legate alla dedicazione della chiesa."}
{"id": "5379156", "revid": "599013", "url": "https://it.wikipedia.org/wiki?curid=5379156", "title": "Ernest Dye", "text": "Biografia.\nDopo avere giocato a football al college a USC, Dye fu scelto come 18\u00ba assoluto nel Draft NFL 1993 dai Phoenix Cardinals. Dopo avere giocato sette partite nella sua prima stagione, nella successiva le disput\u00f2 tutte e 16 come titolare. Gioc\u00f2 coi Cardinals per tutta la carriera, tranne una parentesi nel 1997 coi St. Louis Rams. Nell'agosto 1999. Dye, assieme ai compagni Carl Simpson e Lester Holmes, fu coinvolto in un grave incidente stradale che gli cost\u00f2 quasi il braccio destro, costringendolo al ritiro. Da quel momento non ebbe pi\u00f9 alcuna sensibilit\u00e0 al braccio e non pot\u00e9 pi\u00f9 muoverlo."}
{"id": "5379158", "revid": "212348", "url": "https://it.wikipedia.org/wiki?curid=5379158", "title": "Complesso di inferiorit\u00e0", "text": "Il complesso di inferiorit\u00e0 \u00e8 una forma di complesso che consiste in una mancanza di autostima, un dubbio o incertezza legati alla sensazione di non sentirsi all'altezza in una determinata circostanza. Esso \u00e8 spesso un sentimento inconscio e porta a rendere la persona colpita a sentirsi inferiore rispetto agli altri e quindi incapace di credere al raggiungimento di un obiettivo. Parallelamente, il complesso porta a credere che le altre persone siano pi\u00f9 preparate, determinate e migliori di se stessi.\nIl complesso di inferiorit\u00e0 pu\u00f2 sviluppare in diverse et\u00e0 e in generale pu\u00f2 essere anche influenzato da carattere, genetica ed esperienze personali.\nLo psicologo Alfred Adler, nel suo studio di psicologia individuale, ha fatto una distinzione tra i sentimenti di inferiorit\u00e0 primarie e secondarie:\nTra le cause che possono determinare il complesso vi sono scoraggiamento, paura di fallire, bassa autostima ed estrazione socio-economica tra gli adulti; carattere, aspettativa, eccesso di critica e sensibilit\u00e0 nei bambini. \nAl complesso di inferiorit\u00e0 si pu\u00f2 contrapporre il complesso di superiorit\u00e0.\nIl tema \u00e8 uno dei tratti caratteriali principali del protagonista del romanzo russo \"Delitto e castigo\"."}
{"id": "5379174", "revid": "115626457", "url": "https://it.wikipedia.org/wiki?curid=5379174", "title": "TSF Jazz", "text": "TSF Jazz, precedentemente nota come TSF 89.9, \u00e8 una stazione radio francese con sede a Parigi, fondata nel 1999 e di propriet\u00e0 della Nova Press. \nTSF \u00e8 dedicata principalmente alla musica jazz, e trasmette soprattutto nell'\u00cele-de-France: a Parigi su 89.9 FM dove pu\u00f2 essere ascoltata quasi nell'intera regione, e anche nella Costa Azzurra: con frequenze a Nizza e Cannes. Durante l'estate,non \u00e8 difficile captarla nel nord Sardegna, via propagazione troposferica.\nTSF, l'acronimo della stazione, sta per \"T\u00e9l\u00e9graphie Sans Fil\" e significa letteralmente Telegrafia Senza Fili, locuzione che durante parte del ventesimo secolo in Francia, significava quella che ora \u00e8 chiamata semplicemente \"radio\".\nStoria.\nTSF.\nNel 1981, TSF Jazz fu creata originariamente a Seine-Saint-Denis come una stazione di intrattenimento, sport, musica e informazione locale, poi fondata come \u00ab TSF-93 \u00bb da membri eletti del Partito Socialista e del Partito Comunista Francese, e trasmessa da Romainville.\nNel 1990, la radio si fonde con le stazioni radio comuniste di tutti i dipartimenti dell'\u00cele-de-France compresa TSF Paris: Radio Top Essonne, 92 Radio, Radio Soleil 94 e TSF Colline 95, per rinominare tutte quelle stazioni semplicemente \u00ab TSF \u00bb \nDal 1993, TSF riunisce parecchie stazioni radio locali francesi: Forum 91,3 a Bordeaux, Agora FM a Grasse, Loire FM da Saint-\u00c9tienne e altre quattro stazioni locali note come \u00ab TSF \u00bb a Cognac, Lione, N\u00e9rac e Nizza in aggiunta a TSF Parigi. TSF cambia poi la sua frequenza parigina da 93.0 FM a 89.9, che \u00e8 quella sulla quale TSF Jazz sta ancora trasmettendo a Parigi.\nNel 1995, quattro nuove stazioni cominciano a trasmettere alcuni dei suoi programmi (compresi i notiziari): su Radio Calaisis da Calais, Actuel da Le Havre, Chalette da Montargis e Radio Quinquin da Saint-Omer.\nNel 1996, TSF \u00e8 al suo picco con tre nuove stazioni: TSF Jordanne (dipartimento del Cantal), TSF Is\u00e8re da Grenoble e TSF Aravis da Ugine. La rete radiofonica TSF in questo momento trasmette su diciannove frequenze in tutta la Francia.\nNel 1997, la stazione radio comunista riduce le sue attivit\u00e0, cessando di trasmettere nelle stazioni radio locali di Bordeaux, Lione, N\u00e9rac, Nizza, Le Havre, Saint-Omer e Grenoble. Le altre stazioni Agora, Loire FM, Calaisis, Radio Chalette e Radio Jordanne tornano cos\u00ec ad essere completamente indipendenti, pur conservando lo spirito di TSF.\nNel 1998, anche TSF Cognac e TSF Aravis cessano di trasmettere.\nNel 1999, dopo il declino della stazione radio parigina, si parla di un'acquisizione da parte di Fr\u00e9quence Jazz, ma alla fine TSF tenta di continuare a trasmettere cambiando completamente il suo formato trasformandosi in una radio dedicata alla musica Jazz sotto il nome di \u00ab TSF Jazz \u00bb. I proprietari falliscono per\u00f2 nel tentativo.\nRiscatto da parte della Nova Press.\nNell'agosto 1999, la Nova Press riscatta la stazione radio dopo il fallimento della vecchia gestione per incorporarla nel gruppo. Dai loro uffici di Faubourg (Parigi), i proprietari del gruppo, Jean-Fran\u00e7ois Bizot e Frank T\u00e9not, decidono cos\u00ec di comprare la vecchia stazione TSF, per poi rinominarla con riferimento alla sua frequenza parigina: \u00ab TSF 89.9 \u00bb e farne la stazione radio \"Jazz &amp; Info\" di Parigi e dell'Ile-de-F,rance. I presentatori della stazione TSF dal canto loro non esitano ad attraversare la porta che separa le due stazioni di TSF 89,9 e Radio Nova (l'altra emittente radiofonica del gruppo), per ospitare alcuni programmi di Radio Nova, che suona anche jazz insieme a vari generi.\n\"TSF Jazz\".\nNel settembre 2008 la stazione annuncia il ritorno al precedente nome di \u00ab TSF Jazz \u00bb (senza riferimento alla frequenza parigina 89.9) e adotta un logo molto pi\u00f9 semplice con un nuovo motto, con l'obiettivo di coprire la Francia su scala nazionale.\nIl 4 dicembre 2008, TSF Jazz inizia a trasmettere sulla sua settima frequenza a Laval dove circa 100.000 persone nell'area riescono a ricevere la stazione.\nIl 26 maggio 2009, il CSA seleziona l'emittente radiofonica per trasmettere digitalmente a Marsiglia, Nizza e Parigi; nello stesso anno TSF Jazz celebra anche i suoi 10 anni di esistenza.\nNel 2011, TSF Jazz insieme a Radio Nova lascia il gruppo de Les Ind\u00e9s Radios (un raggruppamento d'interesse economico che riunisce 125 stazioni radio in tutta la Francia), del quale le due stazioni sono membri.\nIdentit\u00e0 di TSF Jazz.\nProgrammazione.\nSotto, segue una lista dell'attuale programmazione di TSF Jazz.\nArea di trasmissione.\nTSF Jazz trasmette in tutta la Francia in FM sulle seguenti frequenze:\nTSF Jazz \u00e8 disponibile anche su Internet a https://web.archive.org/web/20150324040627/http://www.tsfjazz.com/player.html e via satellite."}
{"id": "5379175", "revid": "767487", "url": "https://it.wikipedia.org/wiki?curid=5379175", "title": "Ray Krzoska", "text": "Carriera.\nGioc\u00f2 per due stagioni nella NBL, disputando complessivamente 23 partite con 3,8 punti di media."}
{"id": "5379176", "revid": "300067", "url": "https://it.wikipedia.org/wiki?curid=5379176", "title": "Raymond Krzoska", "text": ""}
{"id": "5379179", "revid": "1005847", "url": "https://it.wikipedia.org/wiki?curid=5379179", "title": "Jos\u00e9 Maria Neves", "text": "Dal 2001 al 2016 \u00e8 stato Primo ministro di Capo Verde. \u00c8 membro del Partito Africano dell'Indipendenza di Capo Verde (PAICV).\nNell'ottobre 2021 ha vinto le elezioni presidenziali al primo turno con il 51% dei voti."}
{"id": "5379180", "revid": "767487", "url": "https://it.wikipedia.org/wiki?curid=5379180", "title": "Steve Woodberry", "text": ""}
{"id": "5379181", "revid": "599013", "url": "https://it.wikipedia.org/wiki?curid=5379181", "title": "Lester Holmes", "text": "Biografia.\nDopo avere giocato a football al college alla Jackson State University, Holmes fu scelto come 19\u00ba assoluto nel Draft NFL 1993 dai Philadelphia Eagles. Vi gioc\u00f2 fino al 1996, dopo di che trascorse una stagione con gli Oakland Raiders. Nel 1998 firm\u00f2 con gli Arizona Cardinals. Nell'agosto 1999. Holmes, assieme ai compagni Carl Simpson e Ernest Dye, fu coinvolto in un grave incidente stradale che pose fine alla carriera di Dye, il giocatore che era stato scelto immediatamente prima di lui nel Draft 1993."}
{"id": "5379191", "revid": "2166030", "url": "https://it.wikipedia.org/wiki?curid=5379191", "title": "Federico di Lussemburgo", "text": "Origine.\nFederico era figlio del Conte di Moselgau e delle Ardenne, considerato il primo conte di Lussemburgo ed il fondatore della Casata di Lussemburgo, un ramo cadetto della Casa delle Ardenne, Sigfrido I di Lussemburgo e della moglie, Hedwige di Nordgau: infatti, secondo gli \"Annales Quedlinburgenses\", Federico era fratello di Cunegonda, la moglie dell'Imperatore del Sacro Romano Impero, Enrico II e Cunegonda, la moglie di Enrico II il Santo, secondo il monaco, Rodolfo il Glabro, uno dei maggiori cronisti d'et\u00e0 medievale, nel suo \"Rodulfi Glabri, Historiarum Libri Quinque\", era figlia di Sigfrido) e di Edvige di Nordgau (937-992), figlia del conte Eberardo IV di Nordgau e di Luitgarda di Lotaringia, discendente in linea diretta da Carlo Magno.&lt;br&gt;La paternit\u00e0 di Sigfrido non \u00e8 sicura, secondo alcune fonti era figlio del Conte di Bidgau, Vigerico, di cui non si conoscono gli ascendenti, che divenne Conte palatino di Lotaringia con Carlo III il Semplice, e di Cunegonda (figlia di Ermetrude, a sua volta, secondo la \"Genealogiae Comitum Flandriae\", figlia del re dei Franchi occidentali, Luigi II il Balbo).Sigfrido, figlio sicuramente di Cunegonda da parte materna era discendente di Carlo Magno (alla sesta generazione).&lt;br&gt;Per la paternit\u00e0 alcuni lo considerano figlio del secondo marito di Cunegonda, Ricwin di Verdun, mentre altri ancora, lo considerano figlio di un eventuale terzo marito di Cunegonda di cui non si conoscono n\u00e9 il nome n\u00e9 gli ascendenti.&lt;br&gt;Comunque la vicinanza con Vigerico di Bidgau ci fu, in quanto il futuro papa Gerberto di Aurillac, nella lettera n\u00b0 XXXV delle \"Gerberti Epistolae\", cita (\"Godefridum, patruumque eius Sigifridum\") Sigfrido come zio paterno di Goffredo I di Verdun, nipote di Vigerico di Bidgau (Vigerico era il nonno).\nBiografia.\nFederico (\"Friderich comes\") viene citato come testimone in un documento del \"Mittelrheinisches Urkundenbuch I\", il n\u00b0 273, datato 996, inerente ad una donazione all'abbazia di San Massimino di Treviri.\nSuo padre, Sigfrido, mor\u00ec nel 998 e secondo la \"Vit\u00e6 Heinrici et Cunegundis Imperatores\", mor\u00ec il 28 ottobre (\"5 Kal Novembris Sigefridus Kunuz comes, pater Chunigundis imperatricis, obiit\"), e, mentre suo fratello primogenito, Enrico di Lussemburgo gli succedette nella contea di Lussemburgo, Federico gli succedette nella contea di Moselgau.\nVerso l'anno 1000, sua sorella Cunegonda spos\u00f2 il duca di Baviera e futuro imperatore, Enrico II. Anche l'Annalista Saxo, nella sua cronaca imperiale, parla del matrimonio di sua sorella Cunegonda con Enrico II, citando suo fratello, Enrico, quale futuro duca di Baviera (Heinrich postmodum ducis Bawarici). Infatti, nel 1005, Enrico di Lussemburgo ricevette la Baviera da suo cognato re dei Franchi orientali e futuro imperatore Enrico II; e come duca di Baviera, nell'estate del 1005, Enrico, al comando dei bavaresi, si un\u00ec alle truppe imperiali, nella guerra contro Boleslao I, duca di Polonia.\nSecondo il \"Herimanni Augiensis Chronicon\", nel 1008, alla morte del vescovo di Treviri, Liudolfo, l'imperatore Enrico II nomin\u00f2 vescovo di Treviri, Mengigaldo, mentre Federico appoggi\u00f2 i fratelli, Teodorico, vescovo di Metz ed Enrico, Conte di Lussemburgo e Duca di Baviera, che gli contrapponevano il loro fratello, Adalberto, canonico di Treviri, e, ribellandosi al loro cognato imperatore, avevano occupato la sede vescovile di Treviri. Al vescovo Mengigaldo fu impedito di entrare in citt\u00e0; allora l'imperatore priv\u00f2 Enrico del titolo ducale di Baviera e l'imperatore riassumette il titolo di duca di Baviera; i fratelli Enrico ed Adalberto mantennero il possesso di Treviri, anche dopo che Teodorico, nel 1012, aveva fatto atto di sottomissione all'imperatore.\nDopo la morte di Mengigaldo, nel 1013, l'imperatore Enrico II aveva nominato vescovo di Treviri, Poppone di Babenberg, persona molto risoluta, e Federico, con Enrico ed Adalberto vennero a patti e alla dieta di Pasqua del 1017, fu raggiunta l'intesa tra l'imperatore, Enrico II ed i suoi cognati, sancita nel novembre di quello stesso anno, con il reinsediamento di Enrico al ducato di Baviera; secondo il \"Thietmari Chronicon\" Enrico venne reinsediato ufficialmente, a Ratisbona, nel 1018. \nFederico mor\u00ec, nel 1019 (Hoc ipso anno - 1019 - Fridericus, frater Cunigund\u00e6 imperatrici, defunctus est), come ci confermano gli \"Annales Quedlinburgenses\" e alla sua morte il figlio primogenito Enrico divenne conte di Moselgau, mentre il figlio secondogenito, Federico divenne il difensore delle abbazie di Stablo e Malmedy.\nMatrimonio e discendenza.\nDella moglie di Federico non si hanno notizie precise, non se ne conosce il nome e secondo la \"Vita Adelheidis abbatiss\u00e6 Vilicensis\", era figlia di Ermetrude, discendente dai Corradinidi, conti e duchi della Franconia. Essa era figlia di Eriberto di Wetterau. Molto probabilmente la moglie di Federico era stata sposata con un conte di Gleiberg, in quanto, secondo il \"Bernoldi Chronicon\", cita il figlio, Federico, col fratello conte di Gleiberg (\"Fridericus et fratres eius de Glichberga\"). Infine la \"Chronica Albrici Monachi Trium Fontium\" ci conferma la discendenza dai Corradinidi, sostenendo che il figlio, Giselberto \u00e8 nipote di Corrado II (\"Eiusdem Conradi fuerunt nepotes comes Letardus de Longui pater Manegaudi et Gislebertus comes de Luscelenburch\").\n&lt;br&gt;Dalla moglie Federico ebbe dieci figli:"}
{"id": "5379193", "revid": "131145", "url": "https://it.wikipedia.org/wiki?curid=5379193", "title": "Museo ornitologico Luigi Scannegatta", "text": ""}
{"id": "5379202", "revid": "767487", "url": "https://it.wikipedia.org/wiki?curid=5379202", "title": "Swede Roos", "text": "Carriera.\nGioc\u00f2 per una stagione nella NBL, disputando 22 partite con 3,2 punti di media.\nChiuse la carriera nella PBLA con i Waterloo Hawks."}
{"id": "5379205", "revid": "300067", "url": "https://it.wikipedia.org/wiki?curid=5379205", "title": "Harry Roos", "text": ""}
{"id": "5379214", "revid": "125815748", "url": "https://it.wikipedia.org/wiki?curid=5379214", "title": "Rebecca Ferguson (attrice)", "text": "Biografia.\nNata e cresciuta a Stoccolma, \u00e8 figlia di padre svedese e madre inglese trasferitasi in Svezia all'et\u00e0 di 25 anni. Educata come bilingue, dall'et\u00e0 di 13 anni ha iniziato a lavorare come modella e attrice, comparendo su riviste e in spot pubblicitari. Ha frequentato la Adolf Fredriks Musikklasser di Stoccolma, terminando gli studi nel 1999 dopo la fine dell'obbligo scolastico.\nHa esordito interpretando il ruolo di Anna Gripenhielm nella soap opera svedese \"Nya tider\" dal 1999 al 2000. Nel 2004 ha un ruolo secondario nell'horror \"Drowning Ghost - Oscure presenze\", dove viene accreditata come Rebecka Ferguson. Incerta se continuare o meno la propria carriera d'attrice, Ferguson si mantiene per un certo periodo lavorando di volta in volta in un asilo nido, come babysitter, nel personale di una gioielleria, di un negozio di scarpe e di un ristorante coreano. Insegna per alcuni anni tango argentino in una compagnia di danza a Lund, apparendo nel frattempo in alcuni cortometraggi.\nLa svolta arriva nel 2013, quando ricopre il ruolo principale di Elisabetta Woodville nella serie televisiva britannica \"The White Queen\", basata sulla serie di romanzi di Philippa Gregory. Per la sua interpretazione Ferguson viene candidata ai Golden Globe come miglior attrice in una mini-serie o film per la televisione. Dopo \"The White Queen\" ottiene ruoli in film hollywoodiani come ' e '. Nell'agosto del 2015 la rivista \"Variety\" la include nella propria lista annuale dei dieci attori emergenti da tenere d'occhio. L'anno seguente, appare in \"Florence\" di Stephen Frears al fianco di Meryl Streep e ne \"La ragazza del treno\" con Emily Blunt. \nNel 2017 \u00e8 protagonista del thriller fantascientifico \"Life - Non oltrepassare il limite\", apparendo inoltre nel poliziesco \"L'uomo di neve\" con Michael Fassbender e nel musical \"The Greatest Showman\" con Hugh Jackman, dove \u00e8 la cantante lirica svedese Jenny Lind. L'anno successivo riprende il suo ruolo in '. Nel 2019 interpreta tre antagonisti sul grande schermo: Morgana ne \"Il ragazzo che diventer\u00e0 re\", l'aliena Riza Stavros in ' e Rose Cilindro in \"Doctor Sleep\". Nel 2021 \u00e9 co-protagonista nei panni di Lady Jessica del fantascientifico \"Dune\" diretto da Denis Villeneuve.\nVita privata.\nVive a Richmond upon Thames con il marito Rory, conosciuto nel 2015 e sposato nel dicembre 2018, con cui ha avuto una figlia nel maggio del 2018. Ha un altro figlio nato da una precedente relazione nel 2007.\nDoppiatrici italiane.\nNelle versioni in italiano dei suoi lavori Rebecca Ferguson \u00e8 stata doppiata da:"}
{"id": "5379220", "revid": "599013", "url": "https://it.wikipedia.org/wiki?curid=5379220", "title": "Irv Smith", "text": "Biografia.\nDopo avere giocato a football al college a Notre Dame, Smith fu scelto come 20\u00ba assoluto nel Draft NFL 1993 dai New Orleans Saints. Una stella a Notre Dame, non riusc\u00ec mai a imporsi tra i professionisti, dove ricevette al massimo 466 yard nella sua terza stagione ai Saints. Si ritir\u00f2 dopo avere giocato nel 1998 coi San Francisco 49ers e nel 1999 coi Cleveland Browns.\nFamiglia.\nIl figlio, Irv Smith Jr., gioca nella National Football League come tight end per i Minnesota Vikings."}
{"id": "5379251", "revid": "767487", "url": "https://it.wikipedia.org/wiki?curid=5379251", "title": "Ed Scheiwe", "text": "Carriera.\nGioc\u00f2 per due stagioni nella NBL, disputando complessivamente 32 partite con 2,8 punti di media."}
{"id": "5379255", "revid": "300067", "url": "https://it.wikipedia.org/wiki?curid=5379255", "title": "Edward Scheiwe", "text": ""}
{"id": "5379267", "revid": "367445", "url": "https://it.wikipedia.org/wiki?curid=5379267", "title": "Ka\u02bbahumanu", "text": "Era la moglie preferita del Re delle Hawaii Kamehameha I e anche la figura politica capace di esercitare maggiore influenza durante il suo Regno.\nReggenza.\nNel 1824 da reggente di Kamehameha III ha convertito i suoi sudditi al Cristianesimo ed \u00e8 stata battezzata col nome Elizabeth. Due anni dopo ha negoziato il primo trattato tra il Regno delle Hawaii e gli Stati Uniti. Il trattato si basava sul commercio e sulla giurisprudenza."}
{"id": "5379272", "revid": "154893", "url": "https://it.wikipedia.org/wiki?curid=5379272", "title": "Stadio Olimpico di Kiev", "text": ""}
{"id": "5379310", "revid": "287204", "url": "https://it.wikipedia.org/wiki?curid=5379310", "title": "Oshkosh All-Stars 1944-1945", "text": "La stagione 1944-45 degli Oshkosh All-Stars fu l'8\u00aa nella NBL per la franchigia.\nGli Oshkosh All-Stars arrivarono terzi nella \"Western Division\" con un record di 12-18, non qualificandosi per i play-off."}
{"id": "5379319", "revid": "1305772", "url": "https://it.wikipedia.org/wiki?curid=5379319", "title": "Fine Living", "text": "Fine Living \u00e8 il nome di diverse emittenti televisive presenti in pi\u00f9 Stati ed edite dal gruppo Scripps Entertainment."}
{"id": "5379328", "revid": "599013", "url": "https://it.wikipedia.org/wiki?curid=5379328", "title": "Chuck Shanklin", "text": "Carriera.\nGioc\u00f2 per una stagione nella NBL, disputando 30 partite con 3,2 punti di media."}
{"id": "5379330", "revid": "300067", "url": "https://it.wikipedia.org/wiki?curid=5379330", "title": "Charles Shanklin", "text": ""}
{"id": "5379358", "revid": "599013", "url": "https://it.wikipedia.org/wiki?curid=5379358", "title": "Darrien Gordon", "text": "Biografia.\nDopo avere giocato a football al college alla Stanford University, Gordon fu scelto come 22\u00ba assoluto nel Draft NFL 1993 dai San Diego Chargers. Vi trascorse quattro stagioni partendo sempre come titolare, arrivando nel 1994 fino al Super Bowl XXIX, perso contro i San Francisco 49ers. Quello fu il suo miglior anno con San Diego: fece registrare quattro intercetti e due fumble recuperati in difesa e segn\u00f2 2 touchdown su ritorno di punt, il massimo della lega in quella stagione.\nNel 1997, Gordon pass\u00f2 ai Denver Broncos, facendo registrare altri quattro intercetti di cui uno ritornato in touchdown, oltre a recuperare 4 fumble. Inoltre guid\u00f2 ancora la lega con 3 touchdown su ritorno di punt. La squadra termin\u00f2 la stagione regolare con un record di 12-4, andando a vincere il Super Bowl XXXII. Biss\u00f2 il successo anche l'anno successivo nel Super Bowl XXXIII in cui Gordon ebbe un ruolo chiave nella vittoria per 34-19 sugli Atlanta Falcons. Intercett\u00f2 per due volte il quarterback avversario Chris Chandler nella end zone durante il quarto periodo, ritornando il pallone per 108 yard complessive e i Broncos segnarono un touchdown in entrambi i possessi successivi, sigillando la vittoria. Quelle 108 yard su ritorno sono ancora un record del Super Bowl. Fondamentale era stato anche il suo apporto nella finale di conference di quell'anno contro i New York Jets, quando intercett\u00f2 due passaggi di Vinny Testaverde e ritorn\u00f2 un punt per 36 yard, in un'azione poi conclusa con un touchdown di Terrell Davis.\nGordon trascorse le due stagioni successive con gli Oakland Raiders e una coi Falcons nel 2001. L'ultima la pass\u00f2 nel 2002 proprio coi Raiders, dove raggiunse nuovamente il Super Bowl XXXVII. Si ritir\u00f2 dopo la sconfitta per 48-21 contro i Tampa Bay Buccaneers nella finalissima. Al momento del ritiro, le sue 3.601 yard su ritorno di punt erano il terzo massimo della storia della NFL."}
{"id": "5379366", "revid": "767487", "url": "https://it.wikipedia.org/wiki?curid=5379366", "title": "Frank Sachse", "text": ""}
{"id": "5379369", "revid": "300067", "url": "https://it.wikipedia.org/wiki?curid=5379369", "title": "Francis Sachse", "text": ""}
{"id": "5379380", "revid": "767487", "url": "https://it.wikipedia.org/wiki?curid=5379380", "title": "The Red Cross Heroine", "text": "The Red Cross Heroine \u00e8 un cortometraggio muto del 1909 diretto da Fred J. Balshofer.\nTrama.\nL'amore per la graziosa Mae provoca la rivalit\u00e0 tra due amici, Jim e Joe. Scoppia la guerra e i due giovani sono richiamati sotto le armi. Pure Mae diventa crocerossina: la gelosia tra i suoi due innamorati \u00e8 destinata a non sopirsi.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture, il film - un cortometraggio in una bobina - usc\u00ec nelle sale cinematografiche USA il 31 dicembre 1909."}
{"id": "5379383", "revid": "203463", "url": "https://it.wikipedia.org/wiki?curid=5379383", "title": "Saleh Salem", "text": "Nel 2009 \u00e8 diventato il primo Grande maestro degli Emirati Arabi Uniti.\nHa partecipato con la nazionale degli Emirati Arabi Uniti a quattro Olimpiadi degli scacchi dal 2008 al 2014, sempre in prima scacchiera, realizzando complessivamente il 65,8 % dei punti.\nHa vinto quattro volte (2008, 2011, 2012 e 2017) il campionato degli Emirati Arabi Uniti.\nHa preso parte due volte alle fasi di qualificazione per il Campionato del mondo, ma in entrambi i casi \u00e8 stato eliminato nel primo turno: nella Coppa del Mondo 2011 di Chanty-Mansijsk da Dmitrij Jakovenko, nella Coppa del Mondo 2013 di Troms\u00f8 da Anish Giri.\nAltri risultati di rilievo:\nHa raggiunto il rating FIDE pi\u00f9 alto in novembre 2021, con 2690 punti Elo.\n\u00c8 stato allenato per diversi anni dal GM lettone Edvins Kengis."}
{"id": "5379420", "revid": "203463", "url": "https://it.wikipedia.org/wiki?curid=5379420", "title": "A.R. Saleh Salem", "text": ""}
{"id": "5379496", "revid": "287204", "url": "https://it.wikipedia.org/wiki?curid=5379496", "title": "Pittsburgh Raiders 1944-1945", "text": "La stagione 1944-45 dei Pittsburgh Raiders fu l'unica nella NBL per la franchigia.\nI Pittsburgh Raiders arrivarono terzi nella \"Eastern Division\" con un record di 7-23, non qualificandosi per i play-off."}
{"id": "5379503", "revid": "1543377", "url": "https://it.wikipedia.org/wiki?curid=5379503", "title": "Casato di Salm", "text": "Il casato di Salm era una famiglia nobile originaria di Vielsalm nelle Ardenne nell'attuale Belgio e governanti di Salm. \u00c8 soprattutto noto per le esperienze del ramo che \u00e8 venuto ad essere localizzato nei Vosgi e nel corso del tempo a governare un principato cui capitale fu Badonviller poi Senones.\nI suoi membri di rilievo furono conti del Basso Salm nelle Ardenne, \"advocati\" dell'abbazia di Saint-Pierre de Senones, conti dell'Anto Salm nei Vosgi, governatori di Nancy, marescialli di Lorena, marescialli di Bar, principi del Sacro Romano Impero e principi sovrani del principato di Salm-Salm.\nStoria.\nI primi conti di Salm.\nGiselberto figlio cadetto di Federico, conte regnante di Lussemburgo, \u00e8 il primo conte di Salm a noi noto (\"Salm nelle Ardenne\" oggi Vielsalm e Salmch\u00e2teau in Belgio). Fu anche conte di Longwy, e ricevette il Lussemburgo alla morte del fratello Enrico II nel 1047. Egli, poi, trasfer\u00ec la contea di Salm ad uno dei suoi figli minori, \" Ermanno I\". Quest'ultimo \u00e8 considerato come il capostipite del Casato di Salm."}
{"id": "5379508", "revid": "729019", "url": "https://it.wikipedia.org/wiki?curid=5379508", "title": "Truppe ausiliarie italiane in Francia", "text": "Le Truppe ausiliarie italiane in Francia, abbreviato in TAIF (in francese: \"Troupes Auxiliaires Italiennes en France\"), erano un contingente di 60.000 militari del Regno d'Italia inviato nel 1918 in Francia per sostenerne lo sforzo bellico.\nDurante la prima guerra mondiale, furono complessivamente circa 120.000 i militari italiani che contribuirono sul terreno francese alla vittoria degli Alleati.\nLa prima grande unit\u00e0 fu la Legione Garibaldina (a partire dal 1914 fino al 1915) reparto della Legione straniera inquadrata nell'esercito francese, cui seguirono appunto queste \"Truppe ausiliarie italiane\" (da febbraio 1918) e infine il II Corpo d'armata italiano in Francia (da aprile 1918 alla fine della guerra).\nStoria.\nAntefatto.\nLa richiesta da parte francese di personale militare supplementare era stata inoltrata all'Italia gi\u00e0 nel 1915, appena questa era entrata in guerra contro la Germania, dichiarandosi nel 1916 disposta a fornire in cambio equipaggiamenti militari. Tuttavia nei primi due anni di guerra le truppe italiane erano impegnate in massa sul fronte dell'Isonzo.\nSolo nel 1917 venne avanzata una richiesta ufficiale al Governo italiano ed al Capo di stato maggiore del Regio Esercito. Dopo la battaglia di Caporetto, nel dicembre 1917 fu per\u00f2 la Francia a inviare in Italia sei divisioni per permettere al Regio Esercito di riorganizzarsi sulla linea del Piave e queste truppe dovevano essere in qualche modo rimpiazzate.\nTra agosto e dicembre 1917 gli italiani inviarono 1.000 genieri, un paio di migliaia di lavoratori militarizzati ed altre piccole unit\u00e0 specializzate non combattenti.\nCostituzione.\nIl 13 gennaio 1918 venne infine raggiunto un accordo verbale, ratificato il 19 gennaio a Roma, per l'invio in Francia di un contingente di 60.000 soldati italiani da impiegare come truppe ausiliarie nella realizzazione e manutenzione di apprestamenti difensivi. L'accordo prevedeva che queste \"Truppe ausiliare italiane\" fossero per due terzi prelevate tra militari non idonei alle fatiche di guerra, per un terzo provvisoriamente da idonei delle classi anziane con particolari specializzazioni e professionalit\u00e0, tipicamente artiglieri e genieri veterani del fronte; entro tre mesi poi anche questo terzo sarebbe stato sostituito da non idonei.\nL'intera forza di 60.000 uomini sarebbe stata organizzata in 200 compagnie su tre centurie ciascuna, al comando di un capitano o un tenente, riunite in 20 nuclei da 10 compagnie l'uno, comandati da un ufficiale superiore; cinque nuclei avrebbero formato un raggruppamento, con a capo un colonnello d'artiglieria o del genio, con funzioni amministrative e non di comando. Le truppe avrebbero lavorato sempre come unit\u00e0 organiche italiane, al comando di ufficiali nazionali, ma sotto la direzione di organi tecnici francesi. Tutto il corpo di spedizione era sotto il comando di un \"Ispettorato generale delle Truppe Ausiliarie In Francia\", retto da un generale.\nL'accordo definiva anche il trattamento dei militari: l'equipaggiamento individuale e la paga giornaliera erano a carica dell'Italia, mentre i francesi dovevano completare le dotazioni personali in modo da renderle uguali alle proprie e si facevano carico dei trasporti, degli alloggi e del rancio, garantendo lo stesso trattamento delle truppe nazionali. Ognuno dei quattro raggruppamenti ebbe la sua mostrina con i propri colori e le stellette militari.\nDal punto di vista politico la missione era giustificata dal \"principio di reciprocit\u00e0\", per ricambiare materialmente ed idealmente l'impegno alleato in Italia e riscattare il ricordo della sconfitta di Caporetto. Allo stesso tempo consentiva di reimpiegare le truppe delle unit\u00e0 sciolte dopo la ritirata sul Piave, senza intaccare le unit\u00e0 operative.\nImpiego.\nLe \"TAIF\" partirono dall'Italia scaglionate tra il 21 gennaio ed il 1 marzo 1918. Si trattava di personale molto giovane: un quinto aveva 19 anni ed il 70% di loro era di et\u00e0 compresa tra 19 e 29 anni. Si trattava per la maggior parte di agricoltori.\nSul fronte occidentale, in zona di guerra le unit\u00e0 vennero impiegate nei lavori di fortificazione, spesso nelle immediate vicinanze della prima linea di combattimento.\nLe attivit\u00e0 nelle quali furono impegnate le \"TAIF\" comprendevano lo scavo di trincee, la costruzione di rifugi ed ospedali, l'approntamento di postazioni di artiglieria, la movimentazione di materiali, la stesura di linee telegrafiche, l'apertura di nuove strade ed il riattamento di quelle danneggiate, la posa di binari, la realizzazione di campi d'aviazione. Da un rapporto del 7 luglio 1918 le \"TAIF\" risultavano operative in Normandia (Eu), in Piccardia (Chantilly, Nanteuil-le-Haudouin, Briot, Acy-en-Multien, B\u00e9thisy-Saint-Martin, Roberval e Erquery), nella regione di Parigi (Marolles-en-Brie), nell'Ardenne (Ch\u00e2lons-sur-Marne, Cond\u00e9-sur-Marne, Montmirail, Vertus, Sompuis, Juvigny e Les Grandes-Loges), in Lorena (Neufch\u00e2teau, Lavoye, Glonville e Dombasle) e Belfort. Ovviamente le truppe italiane erano soggette a continui spostamenti secondo l'andamento della guerra. Durante l'Offensiva di primavera, l'avanzata delle truppe tedesche costrinse le autorit\u00e0 francesi a trasferire le \"TAIF\" dalla Senna Marittima alla Mosa e da Nancy a Belfort ed alla regione parigina.\nLe condizioni di vita non erano meno difficili di quelle al fronte. Gli alloggi erano precari, le licenze rarissime e la protezione dal freddo e dall'umidit\u00e0 erano inadeguate. Tuttavia, una decisiva influenza sull'umore delle truppe era esercitata dalla posizione di ciascuna unit\u00e0. I progressi del nemico avevano un effetto sulla resistenza delle unit\u00e0 vicine al fronte. Al contrario, le unit\u00e0 pi\u00f9 arretrate, come quelle di stanza a Nancy e Belfort, erano meno influenzate dagli eventi bellici.\nComplementi al II Corpo d'armata.\nA fine aprile del 1918 divenne operativo il II Corpo d'armata italiano in Francia. Il primo impiego operativo di questa grande unit\u00e0 combattente fu la battaglia di Bligny nell'ambito seconda battaglia della Marna. Il Corpo d'armata si comport\u00f2 magnificamente ma a costo di 10.915 perdite tra morti e feriti. Per colmare questo vuoto in organico, dall'Italia giunsero solo 400 ufficiali e 4.000 uomini, mentre altri 4.000 complementi necessari furono prelevati dopo visita medica di revisione tra i militari, precedentemente dichiarati non idonei, delle \"TAIF\".\nIl Ministero della Guerra italiano dispose fin da maggio che i fanti delle classi pi\u00f9 giovani delle \"TAIF\" venissero sottoposti a visita medica di revisione, al fine di inviare gli abili al 64\u00ba Reggimento di marcia del II Corpo; successivamente la revisione e l'invio a questa unit\u00e0 di complementi venne estesa fino alla classe 1879, mentre gli abili delle classi 1876, 1877 e 1878 vennero avviati al CCVIII Battaglione della milizia territoriale dello stesso Corpo. A partire da giugno 1918 quindi gli elementi validi delle \"TAIF\" furono avviati al combattimento. A luglio, dopo la battaglia dell'Ardre, ben 2.000 militari furono trasferiti al fronte, seguiti da altri ad agosto dopo la battaglia di Bligny, per un totale a fine di agosto di 4.775 fanti, 500 artiglieri, 82 artieri. Per la maggior parte erano quarantenni veterani del Carso e degli Altipiani, che dopo un breve periodo di istruzione al campo di Arcis-sur-Aube seppero farsi onore sull'Aisne ed a Sissonne, avanzando fino alla Mosa.\nRimpatrio.\nIl contributo fornito dalle truppe ausiliarie italiane fu importante per frenare l'avanzata nemica e forn\u00ec agli Alleati una forza di riserva in un momento critico della guerra. Furono in grado di frenare l'avanzata nemica ed a procurare agli Alleati il vantaggio di tempo richiesto. Le ultime truppe ausiliarie italiane lasciarono la Francia nei mesi di gennaio e febbraio del 1919."}
{"id": "5379512", "revid": "690118", "url": "https://it.wikipedia.org/wiki?curid=5379512", "title": "Truppe italiane in Francia", "text": ""}
{"id": "5379536", "revid": "741067", "url": "https://it.wikipedia.org/wiki?curid=5379536", "title": "Prendimi, straziami, che brucio di passion!", "text": ""}
{"id": "5379543", "revid": "76963", "url": "https://it.wikipedia.org/wiki?curid=5379543", "title": "Martin Pearlman", "text": "Biografia.\nStudi\u00f2 a Oak Park composizione musicale, violino, pianoforte e teoria musicale laureandosi nel 1967 alla Cornell University, dove aveva studiato composizione con Karel Husa e Robert Palmer iniziando lo studio del clavicembalo con Donald Paterson. Nel 1967-68 studi\u00f2 clavicembalo ad Amsterdam con Gustav Leonhardt usufruendo di una borsa di studio della Fondazione Fulbright. Nel 1971 si laure\u00f2 in composizione alla Yale University dove aveva studiato composizione con Yehudi Wyner e clavicembalo con Ralph Kirkpatrick. Nel 1971 si trasfer\u00ec a Boston, dove vinse il Premio Erwin Bodky di clavicembalo iniziando la carriera di concertista. Nel 1973-74 fond\u00f2 il Boston Baroque (chiamato Banchetto Musicale fino al 1992). Con questo ensemble ha diretto diverse prime esecuzioni americane di opere, musica corale e strumentale, comprese opere di Mozart, Bach, Handel e Monteverdi. Ha diretto il Boston Baroque nelle stagioni di Boston e in tourn\u00e9e negli Stati Uniti e in Europa, realizzando registrazioni (principalmente per la Telarc International), tre della quali hanno ricevuto la nomination ai Grammy Awards.\nCon un ensemble di strumenti moderni, Pearlman debutt\u00f2 al Kennedy Center dirigendo la The Washington Opera in \"Semele\" di Handel e poi la National Arts Center Orchestra di Ottawa nei \"Vespri\" di Monteverdi e la Minnesota Orchestra, a Minneapolis, oltre che la Utah Opera a Salt Lake City, l'Opera Columbus, la Boston Lyric Opera, la San Antonio Symphony, la New World Symphony, la Omaha Symphony, l'Alabama Symphony e altre orchestre. Pearlman \u00e8 il solo direttore di orchestra con strumenti d'epoca che abbia suonato dal vivo alla premiazione dei Grammy Awards.\nLe composizioni di Pearlman sono state influenzate da Carter, Boulez e compositori delle successive generazioni. Fra la sua produzione musica da camera, per pianoforte, e \"The Creation according to Orpheus\" per pianoforte, arpa e percussioni con orchestra d'archi. Le sue musiche per tre lavori di Samuel Beckett (Words and Music, Cascando, ... but the clouds ...) sono state commissionate ed eseguite in prima mondiale al \"92nd Street Y\" a New York in occasione del centenario della nascita di Beckett nel 2006, prodotte dalla Harvard University a Cambridge. \nDal 2002 \u00e8 stato professore alla Boston University, dove ha diretto ensemble barocchi e insegnato allo \"Historical Performance department\" della \"School of Music\"."}
{"id": "5379567", "revid": "132266", "url": "https://it.wikipedia.org/wiki?curid=5379567", "title": "Pier Foschi", "text": "Biografia.\nPier Foschi inizia la sua carriera da batterista con Al Bano nel 1979, per poi collaborare anche con artisti come Andrea Mingardi, Grazia Di Michele, Mariella Nava.\nNel 1993 diventa il batterista di Jovanotti e con lui firma pezzi come \"L'ombelico del mondo\", \"Penso positivo\" e tanti altri.\nDallo stesso anno collabora e incide dischi anche con artisti come Adriano Celentano, Laura Pausini, Nek, Luciano Ligabue, Pino Daniele, Piero Pel\u00f9, Cesare Cremonini, Daniele Ronda.\nHa fatto tour con Pino Daniele, Eros Ramazzotti e Jovanotti, con il quale ha collaborato ininterrottamente fino al 2005.\nNel 2000 incide con Laura Pausini \"Tra te e il mare\" che riceve tra l'altro una nomination per la migliore ingegneria del suono ai Latin Grammy Awards nel 2001. Ha, inoltre, intrapreso una carriera solista incidendo il suo primo album nel 2011.\nFra gli altri lavori ha suonato la batteria nella sigla della trasmissione Solletico su Rai 1, interpretata dai Piccoli Cantori di Milano; nella sigla e nella musica di sottofondo di \"Studio Aperto\" su Italia 1 dal 14 marzo 1994 al 10 febbraio 2002; su Canale 5 nella sigla di \"Gusto\", rubrica culinaria del TG5 curata da Gioacchino Bonsignore, dal 10 giugno 2002 al 2 gennaio 2018 e dal 20 marzo dello stesso anno a oggi e nella canzone \"A Natale puoi\" dello spot della Bauli.\nDiscografia.\nLorenzo Cherubini 1994\nLorenzo Cherubini 1995\nRaccolta Lorenzo Cherubini 1997\nL'albero Lorenzo Cherubini 1999\nCapo Horn Lorenzo Cherubini 2000\nAutobiografia di una festa Lorenzo Cherubini 2002\nIl Quinto Mondo Lorenzo Cherubini 2003\nRoma Collettivo Lorenzo Cherubini 2005\nBuon Sangue Lorenzo Cherubini 2005\nQuel Punto Adriano Celentano\nUna parte di me Negrita\nHey Negrita\nLaura Pausini Tra te e il mare\nLaura Pausini Resta in ascolto\nAndrea Mingardi Hey ragaz\nPier Foschi Pier Foschi"}
{"id": "5379585", "revid": "74801", "url": "https://it.wikipedia.org/wiki?curid=5379585", "title": "Kurt Bittel", "text": "Era un archeologo esperto della preistoria. Come presidente dell'Istituto archeologico germanico (\"Deutschen Instituts Arch\u00e4ologischen\" - DAI) e studioso della storia degli Ittiti diresse gli scavi nel sito della citt\u00e0 di Hattusha in Turchia. Acquis\u00ec grandi meriti anche come un esperto della storia dei Celti in Europa centrale.\nVita e Carriera.\nLa casa di suo padre sorgeva in Karlstrasse, al centro della citt\u00e0 di Heidelberg in cima ad una fortificazione romana cos\u00ec capitava di trovare frammenti di oggetti di epoca romana nel suo giardino. Bittel raccontava come, ancora bambino, scavava nelle aiuole del giardino di suo padre, in cerca di frammenti di oggetti antichi. All'et\u00e0 di 13 anni aveva mosso i primi passi nell'archeologia scavando, con il permesso delle autorit\u00e0 forestali, in un tumulo in un bosco vicino a casa, aiutato da un amico e dal fratello di tre anni pi\u00f9 piccolo Heinz Bittel.\nDiplomatosi al gymnasium nel 1925, Kurt Bittel studi\u00f2 in varie universit\u00e0 a Heidelberg, Vienna, Berlino e Marburgo per seguire le lezioni di famosi archeologi come Ludwing Curtius, studiosi della preistoria come Oswald Menghin, Max Ebert, Hubert Shmidt e storici come Hulrich Wilcken\nConsegue la laurea a 23 anni, nel 1930, con il professor Gero von Merhart con una tesi su i 'Celti in W\u00fcrttemberg'. \nNel 1931 ottenne dall'Istituto Archeologico tedesco la possibilit\u00e0 di partecipare agli scavi presso \u1e2aattu\u0161a. Nel 1932 partecip\u00f2 agli scavi in Egitto.\nNel 1931 trov\u00f2 impiego solo come \"assistente ricercatore\" nei settori Cairo ed Istanbul. Nel 1933 fu nominato membro dell'Istituto Archeologico dell'impero tedesco nella sede di Istanbul, diretto da Martin Schede.\nDal 1931 al 1977 Bittel partecip\u00f2 come direttore agli scavi nella capitale degli Ittiti, \u1e2aattu\u0161a assieme al suo collaboratore di lunga data Peter Neve. Nel 1937 Bittel ader\u00ec al partito nazional socialista (Nationalsozialistische Deutsche Arbeiterpartei).\nNel 1938 divenne il primo direttore del Dipartimento di Istanbul del Istituto archeologico germanico (DAI, Deutsches Arch\u00e4ologisches Institut). Dal 1942 al 1944 Bittel fu nominato professore presso l'Universit\u00e0 di Istanbul. Ai primi di agosto del 1944, per\u00f2 la Turchia ruppe le relazioni diplomatiche con l'Impero tedesco, il Dipartimento di Istanbul della DAI fu chiuso e Bittel - come molti altri cittadini tedeschi - fu espulso dalla Turchia.\nNel 1946 Bittel fu nominato Professore di Preistoria presso l'Universit\u00e0 di Tubinga, dove nel 1950 insieme a Adolf Rieth e Wolfgang Kimmig inizi\u00f2 gli scavi ad Hallstatt Heuneburg.\nBittel nel 1951 torn\u00f2 in Turchia come direttore del Dipartimento di Istanbul del Istituto archeologico germanico. Dal 1951 al 1960 insegn\u00f2 come visiting professor presso l'Universit\u00e0 di Istanbul. Nel 1952 partecip\u00f2 agli scavi di Daskyleion in Band\u0131rma. Nel 1959 fu eletto membro corrispondente dell'Accademia Bavarese delle Scienze.\nDal 1960 al 1972 fu presidente dell'Istituto archeologico germanico. Dal 1972 fu membro regolare dell'Accademia delle Scienze di Heidelberg.\nIl 30 gennaio 1991 Kurt Bittel mor\u00ec nella sua citt\u00e0 natale di Heidenheim. Dal 1989 la citt\u00e0 di Heidenheim ha istituito il premio Kurt-Bittel per l'Archeologia che viene assegnato ogni due anni alle migliori ricerche nel campo della Preistoria della Germania meridionale."}
{"id": "5379622", "revid": "599013", "url": "https://it.wikipedia.org/wiki?curid=5379622", "title": "Leonard Renfro", "text": "Biografia.\nDopo avere giocato a football al college a Colorado dove si laure\u00f2 campione NCAA nel 1992, Renfro fu scelto come 24\u00ba assoluto nel Draft NFL 1993 dai Philadelphia Eagles. Vi gioc\u00f2 le uniche due stagioni da professionista per un totale di 23 partite, ritirandosi all'et\u00e0 di 24 anni."}
{"id": "5379642", "revid": "729019", "url": "https://it.wikipedia.org/wiki?curid=5379642", "title": "Piaggio P.1HH HammerHead", "text": "Il P.1HH HammerHead \u00e8 un aeromobile a pilotaggio remoto (APR) progettato e prodotto dall'italiana Piaggio Aerospace. Il velivolo \u00e8 stato progettato per svolgere varie missioni di sorveglianza, ricognizione e attacco.\nStoria del progetto.\nIl P.1HH \u00e8 un velivolo a pilotaggio remoto sviluppato partendo dalla fusoliera del Piaggio P180 e le sue caratteristiche fanno s\u00ec che l'apparecchio rientri nella categoria MALE (medium altitude, long endurance - media quota, lunga autonomia). Infatti si tratta di un aereo capace di raggiungere la quota di 13.700 metri con una permanenza in volo di oltre 16 ore. Cos\u00ec come il P.180, il P.1HH \u00e8 caratterizzato dalla configurazione propulsiva con eliche spingenti che gli conferiscono un'impronta sonora particolarmente acuta. Inoltre il P.1HH, grazie a questa \"discendenza\", riesce a raggiungere velocit\u00e0 particolarmente elevate. La piattaforma del P.180 Avanti II \u00e8 stata riprogettata con una nuova configurazione aerodinamica, una superiore capacit\u00e0 di carico e maggiore estensione alare. La sezione esterna delle ali \u00e8 rimovibile per consentire la trasportabilit\u00e0 del velivolo, rendendone cos\u00ec possibile l'impiego in qualunque scenario.\nLa missione \u00e8 gestita da una stazione di terra collegata attraverso sistemi di controllo, tra cui sistemi satellitari, che consentono il controllo remoto dei sistemi di navigazione e di missione .\nLa Piaggio Aerospace costruir\u00e0 il P.1HH in partnership con Selex ES. La societ\u00e0 di Finmeccanica fornir\u00e0 i sistemi di controllo del volo e navigazione a pilotaggio remoto e di missione skyISTAR nel quale sono integrati il radar SeaSpray 7300E R, l'interfaccia di comunicazione e data link.\n\u00c8 in fase di sviluppo il P.2HH come derivato dal P.1HH, con maggiore apertura alare e permanenza in volo.\nImpiego operativo.\nIl velivolo \u00e8 pensato per svolgere missioni di pattugliamento, missioni ISR (Intelligence Surveillance Reconnaissance), e per rispondere alle diverse minacce che spaziano dagli attacchi terroristici all'immigrazione illegale, alla protezione delle zone economiche esclusive e siti critici. Le apparecchiature montate sull'apparecchio lo rendono idoneo per la sorveglianza dei confini e di ampi spazi, ma anche per l'individuazione di specifici obiettivi, per il monitoraggio di zone disastrate e il monitoraggio ambientale.\nIl primo mockup del P.1HH \u00e8 stato presentato al pubblico in occasione dell'esposizione Idex di Abu Dhabi del 2013. Nello stesso anno \u00e8 stato esposto al pubblico anche durante il Paris Air Show.\nIl 14 novembre del 2013 presso la \"base dell'Aeronautica militare Livio Bassi\" di Trapani, il drone ha compiuto una prova di 12 minuti al largo delle coste siciliane, in cui sono state testate tutte le apparecchiature.\nNel 2015 l'Aeronautica Militare ha acquistato 3 sistemi P.1HH, con l'opzione per altri 3 apparecchi per il 2016. Con quest'acquisizione la forza armata italiana diverr\u00e0 il cliente di lancio dell'UAV.\nNel 2016 l'Aeronautica Militare degli Emirati Arabi Uniti ha annunciato l'acquisto di 8 sistemi P.1HH.\nIncidenti.\nIl 19 marzo 2015 durante delle prove di rullaggio presso l'aeroporto di Trapani il Piaggio P.1HH \u00e8 uscito fuori pista riportando lievi danni. La pista dell'aeroporto \u00e8 stata riaperta 4 ore dopo l'incidente.\nIl 31 maggio 2016 l'unico prototipo operativo regolarmente certificato decollato dell'Aeroporto di Trapani precipita in mare 5 miglia a nord dell'isola di Levanzo.\nSecondo un'inchiesta giornalistica della trasmissione televisiva Report di Rai 3, andata in onda il 30 novembre 2020, tale prototipo venne fatto precipitare volontariamente poche ore dopo che un secondo prototipo venne spedito negli Emirati Arabi."}
{"id": "5379643", "revid": "460535", "url": "https://it.wikipedia.org/wiki?curid=5379643", "title": "P.1HH HammerHead", "text": ""}
{"id": "5379659", "revid": "88740", "url": "https://it.wikipedia.org/wiki?curid=5379659", "title": "The Yiddisher Cowboy", "text": ""}
{"id": "5379672", "revid": "181699", "url": "https://it.wikipedia.org/wiki?curid=5379672", "title": "Musica funebre massonica in Do minore K 477", "text": ""}
{"id": "5379703", "revid": "767487", "url": "https://it.wikipedia.org/wiki?curid=5379703", "title": "The Yiddisher Cowboy (film 1909)", "text": "The Yiddisher Cowboy \u00e8 un cortometraggio muto del 1909 diretto da Fred J. Balshofer che ne firma anche la fotografia.\nLa presenza di migliaia di emigrati ebrei anche negli stati dell'Ovest fa crescere l'interesse nel pubblico americano di immaginarsi a fini umoristici un modello di ebreo totalmente diverso da quello conosciuto nel contesto urbano newyorkese. Qui si tratta semplicemente del sogno di un'avventura nel Far West, ma nel remake del 1911 il protagonista ebreo vi ci andr\u00e0 realmente, riuscendo trionfalmente a sopravvivere grazie alla propria intraprendenza anche nel nuovo ambiente. La stesso tema sar\u00e0 ripreso nella commedia western \"Scusi, dov'\u00e8 il West?\" (\"The Frisco Kid\") diretta nel 1979 da Robert Aldrich con Gene Wilder.\nTrama.\nUn venditore ambulante ebreo si addormenta sotto un poster da cowboy e sogna di compiere nel Far West una serie di audaci imprese.\nProduzione.\nIl film fu prodotto dalla Bison Motion Pictures e dalla New York Motion Picture.\nDistribuzione.\nDistribuito dalla New York Motion Picture e dall'Empire Film Company, il film usc\u00ec nelle sale cinematografiche statunitensi il 13 agosto 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Bison Motion Pictures e dalla New York Motion Picture, il drammatico \"Sheltered Under Stars and Stripes\"."}
{"id": "5379724", "revid": "118805195", "url": "https://it.wikipedia.org/wiki?curid=5379724", "title": "Stornoway", "text": "Stornoway (in lingua gaelica scozzese Ste\u00f2rnabhagh) \u00e8 una citt\u00e0 della Scozia, capoluogo delle Ebridi Esterne e situata sull'isola Lewis e Harris.\nIvi nacque l'esploratore Thomas McLeod. "}
{"id": "5379747", "revid": "767487", "url": "https://it.wikipedia.org/wiki?curid=5379747", "title": "Ralph Churchfield", "text": "Carriera.\nGioc\u00f2 per una stagione nella NBL, disputando 20 partite con 3,4 punti di media."}
{"id": "5379750", "revid": "287204", "url": "https://it.wikipedia.org/wiki?curid=5379750", "title": "Rhamphichthyidae", "text": "Rhamphichthyidae \u00e8 una famiglia di pesci ossei d'acqua dolce appartenente all'ordine Gymnotiformes.\nDistribuzione e habitat.\nI Rhamphichthyidae sono endemici delle acque dolci della parte tropicale dell'America meridionale.\nDescrizione.\nQuesti pesci hanno corpo molto allungato e compresso ai lati. La pinna dorsale, la pinna caudale e le pinne ventrali sono assenti. La pinna anale \u00e8 invece lunghissima e va dall'inserzione delle pinne pettorali fino all'estremit\u00e0 caudale del corpo. Il muso \u00e8 allungato e tubulare, solo la mascella superiore \u00e8 dotata di denti. Sono presenti organi elettrici.\nSono pesci di taglia medio piccola. \"Rhamphichthys rostratus\" \u00e8 la specie pi\u00f9 grande e raggiunge la lunghezza di un metro.\nBiologia.\nHanno abitudini notturne, durante il giorno stanno infossati nella sabbia."}
{"id": "5379753", "revid": "124123", "url": "https://it.wikipedia.org/wiki?curid=5379753", "title": "Le Rat Luciano", "text": "\u00c8 stato membro del gruppo Fonky Family dal 1994 al 2006. Suo padre \u00e8 di origine spagnola mentre sua madre \u00e8 martinicana.."}
{"id": "5379759", "revid": "71550106", "url": "https://it.wikipedia.org/wiki?curid=5379759", "title": "Cristophe Carmona", "text": ""}
{"id": "5379770", "revid": "767487", "url": "https://it.wikipedia.org/wiki?curid=5379770", "title": "Matt Vaniel", "text": "Carriera.\nGioc\u00f2 per una stagione nella NBL, disputando 24 partite con 7,5 punti di media."}
{"id": "5379772", "revid": "71433", "url": "https://it.wikipedia.org/wiki?curid=5379772", "title": "Tomorrowland (film)", "text": ""}
{"id": "5379773", "revid": "300067", "url": "https://it.wikipedia.org/wiki?curid=5379773", "title": "Matthew Vaniel", "text": ""}
{"id": "5379801", "revid": "913245", "url": "https://it.wikipedia.org/wiki?curid=5379801", "title": "Brahim Taleb", "text": ""}
{"id": "5379807", "revid": "222571", "url": "https://it.wikipedia.org/wiki?curid=5379807", "title": "Jos\u00e8 Magnabosco", "text": ""}
{"id": "5379821", "revid": "1805885", "url": "https://it.wikipedia.org/wiki?curid=5379821", "title": "Sebastian Rocca", "text": ""}
{"id": "5379829", "revid": "1305772", "url": "https://it.wikipedia.org/wiki?curid=5379829", "title": "Summer League", "text": "Summer league si pu\u00f2 riferire a varie competizioni sportive"}
{"id": "5379831", "revid": "117122725", "url": "https://it.wikipedia.org/wiki?curid=5379831", "title": "Sola (Nina Zilli)", "text": "Sola \u00e8 un singolo della cantautrice italiana Nina Zilli, pubblicato l'11 febbraio 2015 come primo singolo estratto dal terzo album, \"Frasi &amp; fumo\".\nIl brano \u00e8 stato presentato al Festival di Sanremo 2015, classificandosi al 9\u00ba posto nella classifica della sezione Campioni.\nIl video.\nIl videoclip, girato dal regista Alex Infascelli, \u00e8 stato pubblicato in anteprima sul sito web di \"Vanity Fair\" e in seguito su Vevo. Nel video si vede Nina Zilli lasciare una festa e chiudersi in un bagno, \"sola\", per l'appunto. L\u00ec inizia a spogliarsi e a toccarsi, lasciandosi andare a carezze e sospiri, per una celebrazione dell'autoerotismo e dell'orgasmo femminile. La cantautrice a proposito del video dichiara: \u00abSentirsi soli fa male, ma \u00e8 proprio l'incontro con noi stessi che ci permette di andare avanti. Ovviamente il processo \u00e8 crudo e doloroso perch\u00e9 in questo faccia a faccia le bugie non sono ammesse, \u00e8 qui che serve il coraggio. Volevo che uscisse proprio questo nel video, il coraggio che ci vuole per vivere la vita da soli e volevo un momento di solitudine positiva e universale. Alex ha avuto l'idea geniale, non credo che ci sia un attimo migliore per rendere tutto questo\u00bb."}
{"id": "5379854", "revid": "729019", "url": "https://it.wikipedia.org/wiki?curid=5379854", "title": "Giuseppe Nembrini", "text": "Caporale maggiore del corpo dei Granatieri del Regio Esercito, partecip\u00f2 alla guerra di liberazione, cadendo in combattimento nel marzo 1945. Fu decorato con Medaglia d'oro al valor militare alla memoria.\nBiografia.\nNacque a Grumello del Monte (Bergamo) nel 1921, figlio di Alessandro e Rosa Belotti. \nNel corso del 1941 fu chiamato a prestare servizio militare nel Regio Esercito, e dovette abbandonare il suo lavoro presso un albergo di Milano. Arruolato come paracadutista, fu assegnato al 184\u00ba Reggimento della Divisione \"Nembo\" che, al momento dell'armistizio dell'8 settembre 1943, si trovava acquartierata in Sardegna.\nPartecip\u00f2 ai combattimenti contro le truppe tedesche di stanza sull'isola, che furono costrette ad abbandonare la Sardegna per ritirarsi in Corsica. \nRitorn\u00f2 sul continente quando si stavano costituendo i Gruppi di Combattimento che dovevano prestare servizio a fianco delle truppe alleate. Assegnato come Granatiere all'88\u00ba Reggimento fanteria del Gruppo da Combattimento \"Friuli\", venne inquadrato nel III\u00b0 Battaglione, raggiungendo in poco tempo il grado di Caporale maggiore. \nDurante i combattimenti sul fronte del Senio, preludio alla liberazione della citt\u00e0 di Bologna, il 24 marzo 1945 fu mortalmente ferito a Mongardino, ma riusc\u00ec comunque a portare a termine la sua missione. Per il coraggio dimostrato in questo frangente venne decorato con la Medaglia d'oro al valor militare alla memoria.\nIn suo ricordo il comune di Grumello del Monte gli ha intitolato una via."}
{"id": "5379855", "revid": "1305772", "url": "https://it.wikipedia.org/wiki?curid=5379855", "title": "My Wife's Gone to the Country", "text": ""}
{"id": "5379860", "revid": "31886", "url": "https://it.wikipedia.org/wiki?curid=5379860", "title": "Giselberto di Lussemburgo", "text": "Origine.\nGiselberto era figlio del Conte di Moselgau e difensore delle abbazie di Stablo e Malmedy, Federico di Lussemburgo, come ci viene confermato dalla \"Histoire g\u00e9n\u00e9alogique de la maison royale de Dreux (Paris), Luxembourg\" e della moglie di cui non si conosce il nome, che era figlia di Ermetrude, discendente dai Corradinidi, come ci viene confermato dalla \"Vita Adelheidis abbatiss\u00e6 Vilicensis\", conti e duchi della Franconia.Federico di Lussemburgo era figlio del Conte di Moselgau e delle Ardenne, considerato il primo conte di Lussemburgo ed il fondatore della Casata di Lussemburgo, un ramo cadetto della Casa delle Ardenne, Sigfrido I di Lussemburgo e della moglie, Hedwige di Nordgau: infatti, secondo gli \"Annales Quedlinburgenses\", Federico era fratello di Cunegonda, la moglie dell'Imperatore del Sacro Romano Impero, Enrico II e Cunegonda, la moglie di Enrico II il Santo, secondo il monaco, Rodolfo il Glabro, uno dei maggiori cronisti d'et\u00e0 medievale, nel suo \"Rodulfi Glabri, Historiarum Libri Quinque\", era figlia di Sigfrido) e di Edvige di Nordgau (937-992), figlia del conte Eberardo IV di Nordgau e di Luitgarda di Lotaringia, discendente in linea diretta da Carlo Magno.\nBiografia.\nVerso l'anno 1000, sua zia Cunegonda spos\u00f2 il duca di Baviera e futuro imperatore, Enrico II. Anche l'Annalista Saxo, nella sua cronaca imperiale, parla del matrimonio di sua sorella Cunegonda con Enrico II, citando suo fratello, Enrico, quale futuro duca di Baviera (Heinrich postmodum ducis Bawarici). Infatti, nel 1005, Enrico di Lussemburgo ricevette la Baviera da suo cognato re dei Franchi orientali e futuro imperatore Enrico II.\nNel 1012, sua sorella, Ogiva aveva sposato, in prime nozze, Baldovino IV, conte di Fiandra e d'Artois, e Conte di Hainaut (ridotto alla contea di Valenciennes), come ci viene riportato nella \"Genealogiae Comitum Flandriae\", in cui viene citato anche Giselberto (erroneamente come padre di Ogiva).\nSuo padre, Federico mor\u00ec, nel 1019 (Hoc ipso anno - 1019 - Fridericus, frater Cunigund\u00e6 imperatrici, defunctus est), come ci confermano gli \"Annales Quedlinburgenses\" e, alla sua morte, Enrico, il primogenito divenne conte di Moselgau, mentre il figlio secondogenito, Federico divenne il difensore delle abbazie di Stablo e Malmedy.\nSuo zio, Enrico, Conte di Lussemburgo (come Enrico I) e Duca di Baviera (come Enrico V) mor\u00ec, nel 1026 (Anno domini 1026 Heinricus dux Bavarie frater sante Chunigundis obiit), come ci conferma la \"Historia Episcoporum Pataviensium et Ducum Bavari\u00e6\" e dopo la sua morte, suo fratello Enrico divenne Conte di Lussemburgo (come Enrico II) mentre il ducato di Baviera torn\u00f2 al re dei Franchi orientali e futuro imperatore di quel tempo Corrado II che lo trasfer\u00ec a suo figlio Enrico il Nero, approfittando del fatto che Enrico I di Lussemburgo non aveva eredi diretti. Enrico II, oltre il territorio di Lussemburgo da suo zio Enrico I eredit\u00f2 la contea di Bidgau e l'abbazia di San Massimino a Treviri.\nIn principio conte di Salm e di Longwy, infatti nel documento n\u00b0 306 del \"Mittelrheinisches Urkundenbuch I\", del 1035, Giselberto viene citato come testimone, col titolo di conte di Salm. Secondo John Allyne Gade, nel suo \"Luxembourg in the Middle Ages\" (non consultato), Giselberto era divenuto conte di Salm per via del matrimonio.\nGiselberto viene citato come testimone, assieme ai fratelli, Federico e Teodorico nel documento n\u00b0 308 del \"Mittelrheinisches Urkundenbuch I\", del 1036, inerente al testamento dello zio Adalberto, canonico di Treviri.\nSuo fratello Enrico II mor\u00ec nel 1047, al ritorno da Flushing, come viene confermato dagli \"Annales Necrologici Fuldenses\"; secondo la \"Vit\u00e6 Heinrici et Cunegundis Imperatores Preface\", Enrico mor\u00ec il 14 ottobre (\"Heinricus, filius fratris Chunigundis imperatricis, obit II Idus Octobris\"); la \"Historia Episcoporum Pataviensium et Ducum Bavari\u00e6\" riporta la morte nel 1048, precisando che Enrico venne strangolato dai suoi collaboratori (\"a suis consiliaris strangulator\"). Giselberto gli succedette come conte di Lussemburgo e difensore dell'abbazia di San Massimino di Treviri e del monastero di San Willibrod di Echternach.\nAncora John Allyne Gade, nel suo \"Luxembourg in the Middle Ages\" (non consultato), Giselberto cerc\u00f2 di espandere il proprio dominio, sia nella zona di Treviri che di Colonia, infatti ebbe una disputa con l'arcivescovo di Treviri Poppone nonch\u00e9 l'abate di Saint-Maximin, che fu arbitrata dal fratello Adalberone III, vescovo di Metz.\nnel 1050, poich\u00e9 la popolazione della citt\u00e0 di Lussemburgo era aumentata considerevolmente, ampli\u00f2 la citt\u00e0 con la costruzione di una nuova cinta fortificata intorno.\nSempre John Allyne Gade asserisce che Giselberto trov\u00f2 la morte, nel 1059, in Italia, durante una rivolta.Il figlio Corrado divenne conte di Lussemburgo (Corrado I), mentre la Contea di Salm and\u00f2 a Ermanno, avvalorando la tesi che Giselberto fosse divenuto conte di Salm per via del matrimonio e che Ermanno fosse figlio di primo letto della moglie.\nMatrimonio e discendenza.\nDella moglie di Geselberto non si conoscono n\u00e9 il nome n\u00e9 gli ascendenti e secondo alcuni storici era al suo secondo matrimonio; lo si potrebbe dedurre dal \"Mariani Scotti Chronicon\", che citando i di lei figli Corrado ed Ermanno, li considera fratelli uterini: il padre di Emanno non sarebbe Geselberto (\"Cuonradi fratrem Herimannum, Heinrici de Lacha fratris filium\"), mentre il \"Bernoldi Chronicon\" li cita come fratelli (\"Chonradus comes, frater Heremanni regis\").Geselberto dalla moglie ebbe tre o sei figli:\nForse di primo letto della moglie:"}
{"id": "5379866", "revid": "110157", "url": "https://it.wikipedia.org/wiki?curid=5379866", "title": "Bojarka", "text": "Bojarka (; ) \u00e8 una citt\u00e0 dell'Ucraina, nell'oblast' di Kiev, fino al 1956 era conosciuta come Budaevka . Nel 2014 aveva una popolazione di circa 35.000 abitanti."}
{"id": "5379867", "revid": "34971", "url": "https://it.wikipedia.org/wiki?curid=5379867", "title": "SAP HANA", "text": "SAP HANA \u00e8 un sistema di gestione di basi di dati colonnare e \"in memory\" sviluppato e commercializzato dalla societ\u00e0 SAP.\nPer crearlo SAP ha acquisito tecnologie, tra cui il motore di ricerca TREX (motori di ricerca column-oriented), P*TIME (piattaforma OLTP in-memory acquisita da SAP nel 2005), e MaxDB con il suo in-memory motore liveCache e le ha sviluppate assieme a partner: team congiunti di sviluppatori SAP, di Hasso Plattner Institute e della Stanford University. Nel 2008 realizzano una architettura di analisi e aggregazione in tempo reale citata come \"Nuova Architettura di Hasso\" e \"Nuovo database\". \nL'architettura \u00e8 progettata per gestire sia alti tassi di transazioni che elaborazione di interrogazioni complesse nella stessa piattaforma. \nLa sigla indica \"SAP High-Performance Analytic Appliance\"."}
{"id": "5379868", "revid": "436907", "url": "https://it.wikipedia.org/wiki?curid=5379868", "title": "Lead Me Lord (Worship Sessions Volume 1)", "text": "Lead Me Lord (Worship Sessions Volume 1) \u00e8 il quinto album in studio del cantautore statunitense Neal Morse, pubblicato il 16 aprile 2005 dalla Latter Rain Records.\nDescrizione.\nCon questa pubblicazione, Neal Morse ha dato il via alla \"Worship Sessions\", una serie di dischi caratterizzati da tematiche religiose, intuibili specialmente dai titoli assegnati ai vari brani. Riguardo all'album, lo stesso Morse ha spiegato: "}
{"id": "5379871", "revid": "830939", "url": "https://it.wikipedia.org/wiki?curid=5379871", "title": "Edvins Kengis", "text": "Otto volte vincitore del Campionato della Lettonia (1984, 1987, 1988, 1989, 1990, 1997, 2004 e 2005).\nHa ottenuto il titolo di Maestro Internazionale nel 1982 e di Grande maestro nel 1991.\nHa partecipato con la Lettonia a sei Olimpiadi degli scacchi dal 1992 al 2004 (tre volte in prima scacchiera e tre in seconda), realizzando complessivamente il 56,7 % dei punti.\nAltri risultati:\nKengis \u00e8 stato nominato \"Senior Trainer\" (istruttore senior) dalla FIDE. Da alcuni anni vive a Dubai ed \u00e8 allenatore della nazionale olimpica degli Emirati Arabi Uniti. Tra i suoi allievi c'\u00e8 anche Saleh Salem, che sotto la sua guida \u00e8 diventato il primo grande maestro degli Emirati Arabi.\nHa raggiunto il rating FIDE pi\u00f9 alto in luglio 2002, con 2594 punti Elo."}
{"id": "5379872", "revid": "28592", "url": "https://it.wikipedia.org/wiki?curid=5379872", "title": "Boyarka", "text": ""}
{"id": "5379874", "revid": "228587", "url": "https://it.wikipedia.org/wiki?curid=5379874", "title": "Alex Black", "text": ""}
{"id": "5379876", "revid": "28592", "url": "https://it.wikipedia.org/wiki?curid=5379876", "title": "Budaevka", "text": ""}
{"id": "5379880", "revid": "599013", "url": "https://it.wikipedia.org/wiki?curid=5379880", "title": "Edv\u012bns \u0136e\u0146\u0123is", "text": ""}
{"id": "5379884", "revid": "33528", "url": "https://it.wikipedia.org/wiki?curid=5379884", "title": "Diatomico", "text": ""}
{"id": "5379895", "revid": "599013", "url": "https://it.wikipedia.org/wiki?curid=5379895", "title": "Thomas Smith (giocatore di football americano)", "text": "Biografia.\nDopo avere giocato a football al college a North Carolina, Gordon fu scelto come 28\u00ba assoluto nel Draft NFL 1993 dai Buffalo Bills. Nella sua prima stagione gioc\u00f2 principalmente con gli special team. Scese in campo nel Super Bowl XXVIII, dove i Bills persero contro i Dallas Cowboys. Divenne il cornerback titolare di Buffalo nel 1994, un ruolo che mantenne sino alla stagione 1999. Firm\u00f2 coi Chicago Bears nel 2000 e chiuse la carriera giocando con gli Indianapolis Colts nel 2001."}
{"id": "5379906", "revid": "57342", "url": "https://it.wikipedia.org/wiki?curid=5379906", "title": "Domenico Napoletano", "text": ""}
{"id": "5379910", "revid": "287204", "url": "https://it.wikipedia.org/wiki?curid=5379910", "title": "Cleveland Chase Brassmen 1943-1944", "text": "La stagione 1943-1944 dei Cleveland Chase Brassmen fu la 1\u00aa nella NBL per la franchigia.\nI Cleveland Chase Brassmen arrivarono quarti con un record di 3-15. Nei play-off persero la semifinale con i Fort Wayne Zollner Pistons (2-0)."}
{"id": "5379943", "revid": "765341", "url": "https://it.wikipedia.org/wiki?curid=5379943", "title": "Boston Baroque", "text": "La Boston Baroque \u00e8 la pi\u00f9 antica orchestra, composta da strumenti d'epoca, del Nord America. Venne fondata nel 1973 dal clavicembalista e direttore d'orchestra statunitense, Martin Pearlman, per l'esecuzione di musica barocca and classica sulla scia del movimento che raccomandava l'esecuzione storicamente informata. Nel 1981 venne aggiunto anche il coro.\nStoria.\nCon Pearlman nel ruolo di direttore musicale, l'ensemble ha portato avanti una stagione di concerti stagionali a Boston (Massachusetts), oltre ad aver fatto delle tourn\u00e9e alla Carnegie Hall, a Chicago, a Los Angeles, ai Festival di Ravinia e Tanglewood ed anche all'estero.\nOriginariamente venne denominata \"Banchetto Musicale\" e solo nel 1992 venne rinominata Boston Baroque, l'etichetta discografica Telarc Records, nella sua prima commissione di registrazini su strumenti d'epoca, chiese all'ensemble l'incisione della maggiori opere del repertorio classico e barocco. Nel 2007, erano18 le registrazioni di questa serie, tre delle quali avevano ottenuto la nomination ai Grammy Awards.\nIl Boston Baroque \u00e8 il complesso professionistico della Boston University \"Historical Performance Program\", dedicato alla formazione di esecutori su strumenti d'epoca.\nRegistrazioni particolari.\nIl Boston Baroque ha eseguito e registrato i \"Concerti Brandeburghesi\" di Bach, il Messiah di Handel, \"Didone ed Enea\" di Purcell, i Vespri del 1610 di Monteverdi, la \"Messa in Si minore\" di Bach, i \"Concerti Grossi\", Op. 6 di Corelli, \"Ifigenia in Tauride\" di Gluck, \"L'impresario teatrale\" di Mozart, \"Musica per i reali fuochi d'artificio\" e \"Musica sull'acqua\" di Handel, le \"suite per orchestra\" di Bach, i \"Concerti per flauto\" e la Sinfonia n. 41 \"Jupiter\" di Mozart, il \"Gloria\" di Vivaldi, il \"Magnificat\" di Bach, il \"Requiem in Do minore\" e la \"Marcia funebre\" di Cherubini e le \"Elegischer Gesang\" Op. 118 di Beethoven.\nIl Boston Baroque ha ricevuto tre nomination ai Grammy Awards:"}
{"id": "5379946", "revid": "287204", "url": "https://it.wikipedia.org/wiki?curid=5379946", "title": "Oshkosh All-Stars 1943-1944", "text": "La stagione 1943-44 degli Oshkosh All-Stars fu la 7\u00aa nella NBL per la franchigia.\nGli Oshkosh All-Stars arrivarono terzi con un record di 7-15. Nei play-off persero la semifinale con gli Sheboygan Red Skins (2-1).\nStaff tecnico.\nAllenatore: Lonnie Darling"}
{"id": "5379948", "revid": "1371684", "url": "https://it.wikipedia.org/wiki?curid=5379948", "title": "Lierna (disambigua)", "text": ""}
{"id": "5379952", "revid": "28592", "url": "https://it.wikipedia.org/wiki?curid=5379952", "title": "Lierna (Poppi)", "text": ""}
{"id": "5379953", "revid": "773636", "url": "https://it.wikipedia.org/wiki?curid=5379953", "title": "Santuario della Madonna dell'Oliveto", "text": ""}
{"id": "5379954", "revid": "599013", "url": "https://it.wikipedia.org/wiki?curid=5379954", "title": "George Teague", "text": "Biografia.\nDopo avere giocato a football al college ad Alabama dove vinse un campionato NCAA nel 1992, Teague fu scelto come 29\u00ba assoluto nel Draft NFL 1993 dai Green Bay Packers. In una gara di playoff nel 1994 contro i Detroit Lions stabil\u00ec l'allora record NFL nella \"post-season\" ritornando un intercetto per 104 yard in touchdown. Scambiato con gli Atlanta Falcons alla fine della stagione 1995, una settimana dopo fu svincolato. Firm\u00f2 cos\u00ec coi Dallas Cowboys per la stagione 1996, con cui nei playoff gioc\u00f2 una delle migliori gare della carriera quando, contro i Minnesota Vikings, forz\u00f2 tre palloni persi degli avversari in tre possessi consecutivi. L'anno seguente pass\u00f2 ai Miami Dolphins dove, nell'unica stagione in Florida, fece registrare un primato personale di 4 intercetti. Fece ritorno ai Cowboys nel 1998, con cui concluse la carriera nel 2001.\nTeague \u00e8 probabilmente meglio noto per un incidente accaduto in una gara contro i San Francisco 49ers il 24 settembre 2000. In quella partita, Terrell Owens dei 49ers segn\u00f2 il suo secondo touchdown della carrera, andando ad esultare a centrocampo sopra l'iconica stella simbolo dei Cowboys, come aveva fatto per festeggiare il touchdown precedente. Teague spinse violentemente Owens da dietro durante il festeggiamento, venendo espulso dalla partita. Nel 2008, quel momento fu celebrato da ESPN all'ottavo posto tra i dieci migliori della storia del Texas Stadium."}
{"id": "5379956", "revid": "899609", "url": "https://it.wikipedia.org/wiki?curid=5379956", "title": "Top secret", "text": ""}
{"id": "5379959", "revid": "62004", "url": "https://it.wikipedia.org/wiki?curid=5379959", "title": "Ruslan Tleubayev", "text": ""}
{"id": "5379964", "revid": "661526", "url": "https://it.wikipedia.org/wiki?curid=5379964", "title": "? (disambigua)", "text": "Il simbolo ? sta ad indicare il punto interrogativo. Talvolta pu\u00f2 anche assumere i seguenti significati:"}
{"id": "5379966", "revid": "287204", "url": "https://it.wikipedia.org/wiki?curid=5379966", "title": "Oshkosh All-Stars 1942-1943", "text": "La stagione 1942-43 degli Oshkosh All-Stars fu la 6\u00aa nella NBL per la franchigia.\nGli Oshkosh All-Stars arrivarono terzi nella \"regular season\" con un record di 11-12. Nei play-off persero la semifinale con gli Sheboygan Red Skins (2-0).\nStaff tecnico.\nAllenatore: Lonnie Darling"}
{"id": "5379969", "revid": "120183151", "url": "https://it.wikipedia.org/wiki?curid=5379969", "title": "Amore senza tempo (telenovela)", "text": "Amore senza tempo \u00e8 una telenovela messicana prodotta da TV Azteca nel 2013 per un totale di 150 puntate. I protagonisti della serie sono Edith Gonz\u00e1lez, Ramiro Fumazoni e Humberto Zurita.\n\u00c8 trasmessa a partire dal 7 marzo 2015 sul canale pay del digitale terrestre Mya ogni sabato alle 22:00 e in seguito programmata sul canale tematico Mediaset Extra all'interno del contenitore mattutino \"Novela\".\nTrama.\nPaola \u00e8 profondamente infelice, principalmente a causa del suo matrimonio ventennale con Ruggero, un uomo prepotente, dispotico ed egoista, che non la degna della minima attenzione.\nLa loro relazione \u00e8 iniziata all'universit\u00e0, quando Paola si era appena lasciata con Alessandro, trasferitosi all'estero per studiare e che \u00e8 il suo primo ed unico amore.\nAlessandro nel frattempo \u00e8 stato sposato con Amparo, una donna ambiziosa ed infedele dalla quale ha avuto un figlio, Eduardo.\nMosso dalla nostalgia e dalla fine del suo matrimonio cerca di ritrovare il suo primo amore, Paola, ma viene a sapere che anche lei \u00e8 sposata ed \u00e8 madre di due ragazzi. L'uomo, allora, decide di smettere di cercarla senza sapere che il destino ha in serbo per lui una sorpresa...\nTrasferitosi in Messico insieme a suo padre, Eduardo conosce Tania, la figlia di Paola, e se ne innamora.\nI due faranno incontrare nuovamente Paola ed Alessandro in quali cominciano a rimpiangere i bei tempi vissuti insieme.\nLa situazione, per\u00f2, non \u00e8 cos\u00ec semplice, ci sono ancora tante cose a dividerli, oltre agli anni passati l'uno lontano dall'altra: Paola pur non essendo felice non vuole lasciare Ruggero per non doversi separare dai suoi figli, nonostante abbia scoperto che la tradisce con un'altra donna, che si riveler\u00e0 poi essere Sonia, la sorella di Paola.\nAlessandro, dal canto suo, \u00e8 tormentato da Amparo, che torna in Messico per riconquistarlo e salvare il loro matrimonio..."}
{"id": "5379970", "revid": "1543377", "url": "https://it.wikipedia.org/wiki?curid=5379970", "title": "Scherma ai Giochi della XV Olimpiade - Fioretto individuale maschile", "text": "La competizione del fioretto individuale maschile di scherma ai Giochi della XV Olimpiade si tenne i giorni 23 e 24 luglio 1952 ai campi da tennis di Espoo presso Helsinki.\nRisultati.\n1\u00ba Turno.\nSi \u00e8 disputato il 23 luglio. Sette gruppi eliminatori i primi quattro classificati accedevano al secondo turno assieme ai tre schermidori delle squadre classificate ai primi quattro posti del torneo a squadre.\n2\u00ba Turno.\nSi \u00e8 disputato il 23 luglio. Sei gruppi eliminatori i primi tre classificati accedevano alle semifinali.\nSemifinali.\nSi sono disputate il 24 luglio. Tre gruppi eliminatori i primi tre classificati accedevano al girone finale.\nGirone Finale.\nSi \u00e8 disputato il 24 luglio. "}
{"id": "5380005", "revid": "28592", "url": "https://it.wikipedia.org/wiki?curid=5380005", "title": "Humanist Society of Scotland", "text": ""}
{"id": "5380014", "revid": "71551869", "url": "https://it.wikipedia.org/wiki?curid=5380014", "title": "Pertica milanese", "text": ""}
{"id": "5380015", "revid": "71551871", "url": "https://it.wikipedia.org/wiki?curid=5380015", "title": "Pertica metrica", "text": ""}
{"id": "5380016", "revid": "110157", "url": "https://it.wikipedia.org/wiki?curid=5380016", "title": "Una sfida al Polo", "text": "Una Sfida al Polo \u00e8 un romanzo d'avventura di Emilio Salg\u00e0ri scritto nel 1909.\nTrama.\nLa vicenda narra che due ricchi, Master Torpon e Gastone di Montcalm, il primo degli USA, l'altro canadese vorrebbero sposare la stessa donna: Ellen Perkins. Visto che neppure lei riesce a decidere chi sposare i due pretendenti si sfidarono in innumerevoli competizioni essendo Ellen una campionessa in tutti gli sport. Visto che tutte le partite finivano a pari punti Gastone di Montcalm decide di fare una sfida in grande: il primo di loro due che giunger\u00e0 al Polo Nord avr\u00e0 la mano di Ellen.\nAlla, fine dopo il ritorno in Canada di Gastone e dopo la morte al Polo di Torpon Ellen Perkins arriva a casa di Gastone per sposarsi.\nGastone, per\u00f2, le risponde: \"Ebbene, Miss a quella vittoria alla quale era impegnata la vostra mano io vi rinuncio. Le donne che esigono vittime e che cercano di spingere degli uomini ad uccidersi in imprese arrischiate, non hanno mai fatto fortuna in Canada. Miss, cercatevi pure un marito tra i vostri compatrioti\". Ovviamente la donna se ne and\u00f2 stizzita ma, a Gastone non importava."}
{"id": "5380039", "revid": "767487", "url": "https://it.wikipedia.org/wiki?curid=5380039", "title": "Dave Quabius", "text": "Carriera.\nGioc\u00f2 per quattro stagioni nella NBL, disputando complessivamente 65 partite con 4,7 punti di media."}
{"id": "5380040", "revid": "300067", "url": "https://it.wikipedia.org/wiki?curid=5380040", "title": "David Quabius", "text": ""}
{"id": "5380042", "revid": "648716", "url": "https://it.wikipedia.org/wiki?curid=5380042", "title": "Le pazze avventure di Bucket e Skinner", "text": "Le pazze avventure di Bucket e Skinner (\"Bucket &amp; Skinner's Epic Adventures\") \u00e8 una sitcom per adolescenti statunitense che ha debuttato su Nickelodeon il 1 luglio 2011. La prima met\u00e0 della prima stagione si \u00e8 conclusa il 7 ottobre 2011. Dopo cinque mesi di pausa, la seconda met\u00e0 ha debuttato il 17 marzo 2012. Ashley Argota ha confermato il 5 luglio 2012 che Nickelodeon ha cancellato lo show. Secondo Argota, non si sa se il resto degli episodi andr\u00e0 in onda negli Stati Uniti, anche se tutti gli episodi sono stati trasmessi negli altri paesi. Il 22 dicembre 2012, TeenNick ha trasmesso negli Stati Uniti l'inedito episodio di Natale. A partire dal 27 marzo 2013, i sette episodi inediti sono stati trasmessi negli USA da TeenNick. In Italia \u00e8 stata trasmessa sul canale italiano a partire dal 3 settembre 2012.\nTrama.\nLa serie segue le avventure di due amici nella fittizia cittadina californiana di Pacific Bluffs."}
{"id": "5380064", "revid": "767487", "url": "https://it.wikipedia.org/wiki?curid=5380064", "title": "Maria Kwa\u015bniewska", "text": "Biografia.\nEra la moglie di W\u0142adys\u0142aw Maleszewski. Nel 1936 prese parte ai Giochi olimpici di Berlino conquistando la medaglia di bronzo nel giavellotto con la misura di 41,80\u00a0m.\nDurante la seconda guerra mondiale fu attiva nel movimento antifascista e prest\u00f2 aiuto ai senzatetto ebrei e polacchi.\nNel 1946 partecip\u00f2 ai campionati europei di atletica leggera piazzandosi sesta nel lancio del giavellotto e settima nel getto del peso."}
{"id": "5380066", "revid": "24443", "url": "https://it.wikipedia.org/wiki?curid=5380066", "title": "Passo del Re", "text": "Il passo del Re, alto 1.997 metri, divide la val Seriana, dalla propria laterale Valcanale, fungendo anche da confine amministrativo tra i comuni di Ardesio e Parre.\nDalla val Seriana vi si pu\u00f2 accedere mediante differenti itinerari che prendono vita dal fondovalle: si pu\u00f2 optare per il segnavia del C.A.I. numero 240, con partenza da Parre in localit\u00e0 Ss. Trinit\u00e0, il 241, che prende vita al medesimo paese ma si inerpica sulle pendici dei monti Alino e Vaccaro, il 242 ed il 245, che si diramano rispettivamente da Ponte Nossa e Premolo e percorrono i due versanti della valle Dossana. Tutti questi confluiscono presso la baita Santamaria in Leten, da cui nasce la traccia 243 che, dopo aver guadagnato 200 metri di dislivello, raggiunge il passo.\nAlternativamente si pu\u00f2 salire in circa 2,30-3 ore (difficolt\u00e0 Escursionisti Esperti) da Valcanale, frazione di Ardesio situata nella medesima vallata, seguendo la traccia 243.\nDal passo del Re si possono raggiungere le numerose vette del crinale che va dal monte Vaccaro (1.958 m s.l.m.), al pizzo Arera (2.512 m s.l.m.), comprendente monte Secco (2.267 m), Cima del Fop (2.322 m), Cima di Leten (2.095 m) e Cima di Valmora (2.198 m)."}
{"id": "5380083", "revid": "729019", "url": "https://it.wikipedia.org/wiki?curid=5380083", "title": "Battaglia di Santa Ana", "text": "La battaglia di Santa Ana fu uno scontro armato combattuto il 22 febbraio 1816 nell'ambito dell'invasione luso-brasiliana tra una divisione dell'esercito del Regno Unito di Portogallo, Brasile e Algarve, comandata dal capitano Alejandro Queir\u00f3 e l'avanguardia delle truppe della Provincia Orientale che si riconoscevano nella politica di Jos\u00e9 Gervasio Artigas, guidata nell'occasione dal comandante Gatel.\nLa battaglia fu il primo scontro rimarchevole del conflitto; si svolse sulle rive del R\u00edo Cuareim, nei pressi delle alture di Santa Ana, nel Rio Grande do Sul. Il capitano Queir\u00f3, colto a sorpresa dalla presenza nemica, lasci\u00f2 il campo con 60 morti.\nAntefatti.\nAl verificarsi dell'invasione, il 28 agosto, del territorio della Provincia Orientale, Jos\u00e9 Gervasio Artigas mise in atto il suo piano, che consisteva nel contrattaccare i luso-brasiliani a nord, dove sempbravano pi\u00f9 deboli, per tagliare le vie di comunicazione e approvvigionamento al grosso dell'esercito invasore. Mentre Andr\u00e9s Guazurary e, pi\u00f9 a valle, l'alfiere Pantale\u00f3n Sotelo cercavano di attraversare il fiume Uruguay e invadere le \"Misiones Orientales\", pi\u00f9 a sud il tenente Berd\u00fan penetr\u00f2 in territorio riograndense.\nSul fronte opposto, il generale Joaquim Xavier Curado, responsabile della difesa del confine, distacc\u00f2 diverse divisioni per contrastare l'avanzata orientale; lungo il fiume Cuareim mand\u00f2 il brigadiere Thomaz da Costa Revello, con il compito di affrontare Verdun, mentre un altro reparto di 330 soldati di cavalleria fu spedito a guardia delle alture di Santa Ana.\nLa battaglia.\nIl 22 settembre 1816 la colonna luso-brasiliana, che aveva essenzialmente compiti di copertura e ricognizione, entr\u00f2 in contatto con l'avanguardia dell'esercito di Artigas, affidata al comandante Gatel, che la attacc\u00f2 e la mise in fuga. Il capitano portoghese Alejandro Queir\u00f3, comandante della pattuglia, lasci\u00f2 sul terreno 60 morti.\nConseguenze.\nLa vittoria orientale non ebbe alcuna conseguenza pratica. Nei giorni successivi, i luso-brasiliani ottennero una serie di successi che frenarono l'avanzata nemica; a seguito della sconfitta nella battaglia di Carumb\u00e9 del 27 ottobre, Artigas fu costretto a rivedere i suoi piani e a ritirarsi sul fiume Arapey per riorganizzare le sue truppe."}
{"id": "5380086", "revid": "599013", "url": "https://it.wikipedia.org/wiki?curid=5380086", "title": "Johnny Townsend", "text": "Carriera.\nGioc\u00f2 per tre stagioni nella NBL, disputando complessivamente 34 partite con 7,2 punti di media."}
{"id": "5380087", "revid": "1305772", "url": "https://it.wikipedia.org/wiki?curid=5380087", "title": "The Hidden Spring", "text": ""}
{"id": "5380088", "revid": "300067", "url": "https://it.wikipedia.org/wiki?curid=5380088", "title": "John Townsend", "text": ""}
{"id": "5380089", "revid": "729019", "url": "https://it.wikipedia.org/wiki?curid=5380089", "title": "Battaglia di San Borja", "text": "La battaglia di San Borja o battaglia di S\u00e3o Borja fu uno scontro armato combattuto il 3 ottobre 1816 nel contesto dell'invasione luso-brasiliana tra l'esercito del Comando Generale di Misiones, comandato da Andr\u00e9s Guazurary, e alcune divisioni dell'esercito allestito dal Regno Unito di Portogallo, Brasile e Algarve di guardia sul confine. Dopo essere stata assediata per tredici giorni, la guarnigione portoghese di Francisco das Chagas Santos ricevette l'aiuto di quella del tenente colonnello Jos\u00e9 de Abreu, riuscendo cos\u00ec a sventare l'attacco nemico.\nLe truppe di Guazurary furono costrette a ritirarsi sulla sponda occidentale del fiume Uruguay.\nAntefatti.\nAl prodursi dell'invasione del territorio della Provincia Orientale da parte dell'esercito luso-brasiliano guidato da Carlos Frederico Lecor, il capo militare e politico orientale Jos\u00e9 Gervasio Artigas mise in opera il suo piano, che prevedeva un contrattacco portato verso nord per tagliare i collegamenti e isolare il grosso delle truppe d'occupazione. A tale scopo il suo alleato (e figlio adottivo) Andr\u00e9s Guazurary avrebbe dovuto invadere il territorio delle \"Misiones Orientales\", occupate dai portoghesi fin dal 1801, per poi congiungersi con le colonne d'attacco orientali, destinate ad operare pi\u00f9 a sud.\nAttraversato il fiume Uruguay il 12 settembre 1816, Guazurary sconfisse nei giorni successivi due piccole guarnigioni portoghesi e prosegu\u00ec la marcia fino all'antica riduzione gesuita di San Francisco Borja, quartier generale del brigadiere Francisco das Chagas Santos, che cinse d'assedio il 21 settembre. Sette giorni dopo tent\u00f2 l'assalto, ma la resistenza della fanteria e dell'artiglieria luso-brasiliane lo costrinsero a desistere. Nel frattempo il tenente colonnello brasiliano Jos\u00e9 de Abreu, che nei giorni precedenti era riuscito ad impedire l'attraversamento del fiume all'alfiere correntino Pantale\u00f3n Sotelo, alleato anch'esso di Artigas, fu incaricato di portare soccorso a Chagas; per compiere l'incarico fu costretto ad attraversare con i suoi pesanti obici il fiume Ibicu\u00ed e battere due pattuglie volanti nemiche nella sua marcia verso nord.\nLa battaglia.\nIl 3 ottobre Guazurary ordin\u00f2 l'assalto, ma l'arrivo di Abreu lo fece trovare tra due fuochi. Messosi al comando di una divisione di cavalleria, il \"caudillo\" di Misiones, pur disponendo pi\u00f9 di improvvisate lance che di armi da fuoco, ordin\u00f2 ripetute cariche contro la colonna appena giunta; in una di queste arriv\u00f2 a perdere la propria spada. Il comandante brasiliano riusc\u00ec a fare avanzare un corpo dotato di un pezzo d'artiglieria e uno squadrone di fanteria, con i quali port\u00f2 lo scompiglio nello schieramento nemico.\nDopo due ore di combattimento Guazurary decise di disperdere le sue truppe per permettere loro di abbandonare il campo di battaglia e radunarsi nuovamente in un luogo precedentemente convenuto; il comandante indigeno giur\u00f2 che non avrebbe pi\u00f9 usato la spada fino a quando non avrebbe riguadagnato il diritto di portarla con una vittoria. L'inseguimento lanciato dalle truppe luso-brasiliane provoc\u00f2 ulteriori morti tra i nemici, fino a quando la cavalleria di Guazurary riusc\u00ec a mettere in fuga le pattuglie nemiche.\nConseguenze.\nSconfitto, il comandante di Misiones si ritir\u00f2 sulla sponda occidentale dell'Uruguay per riorganizzare le forze. I luso-brasiliani poterono cos\u00ec concentrare le proprie truppe contro le ultime due colonne nemiche, sconfiggendo Berd\u00fan il 19 ottobre nella battaglia di Ibirocahy e lo stesso Artigas il 27 ottobre a Carumb\u00e9. In 36 giorni di guerra Artigas vide in tal modo fallire il suo piano di contrattacco, lasciando sul campo elevatissime perdite. Tutto il fronte settentrionale del \"caudillo\" orientale si ritir\u00f2 momentaneamente dal territorio brasiliano."}
{"id": "5380090", "revid": "729019", "url": "https://it.wikipedia.org/wiki?curid=5380090", "title": "Kokusai Ku-7", "text": "Il Kokusai Ku-7 , al quale venne assegnato dagli alleati il nome in codice Buzzard, fu un aliante da trasporto militare pesante, monoplano ad ala alta e doppia trave di coda sviluppato dall'azienda aeronautica giapponese Nippon Kokusai Koku Kogyo KK nei primi anni quaranta.\nBasato sul precedente Maeda Ku-1, del quale era sostanzialmente una variante ingrandita, venne proposto al Dai-Nippon Teikoku Rikugun K\u014dk\u016b Hombu, la componente aerea dell'esercito imperiale giapponese, ma a causa dell'evoluzione sfavorevole all'Impero giapponese delle fasi finali della seconda guerra mondiale ne venne limitata la produzione in serie a soli nove esemplari. Una pianificata variante motorizzata, analogamente all'operazione compiuta con il tedesco Gotha Go 242 nella realizzazione del Go 244, indicata come Kokusai Ki-105 Otori non super\u00f2 mai la fase progettuale.\nStoria del progetto.\nIn seguito al successo ottenuto dalle truppe aviotrasportate della tedesca Wehrmacht grazie all'utilizzo dell'aliante DFS 230 durante la campagna di Francia, specie in occasione della battaglia del Forte Eben-Emael, nei primi anni quaranta il Reichsluftfahrtministerium (RLM) promosse lo sviluppo di un nuovo modello di aliante da trasporto che fosse in grado di trasportare una maggiore quantit\u00e0 di equipaggiamenti tattici, tra cui un mezzo leggero come la K\u00fcbelwagen, o un maggior numero di truppe aviotrasportate, il Gotha Go 242, soluzione intrapresa anche dalle forze armate delle nazioni alleate con lo statunitense Waco CG-4A o i britannici Airspeed Horsa e General Aircraft Hamilcar.\nAnalogamente, anche l'esercito imperiale giapponese studi\u00f2 una simile soluzione, affidando nel 1942 il compito di sviluppare un mezzo adatto allo scopo alla Nippon Kokusai Koku Kogyo. L'ufficio tecnico dell'azienda diretto dall'ingegnere Kozo Masuhara in collaborazione con l'istituto di ricerca scientifica dell'Universit\u00e0 Imperiale di Tokyo, inizi\u00f2 il progetto basandosi sull'impostazione del Maeda Ku-1, un aliante destinato all'addestramento caratterizzato da una soluzione a doppia trave di coda, che in una sua versione ingrandita avrebbe consentito di realizzare, come nel caso del Go 242, un portellone di carico posteriore, divenendo il pi\u00f9 grande aliante mai costruito in Giappone.\nIl velivolo aveva una fusoliera in grado di accogliere 32 soldati completamente equipaggiati, oppure 7\u00a0600 kg di merci o anche un carro armato leggero Type 98 Ke-Ni. Date le dimensioni e le capacit\u00e0 di carico avrebbe potuto essere trainato da potenti mezzi aerei come i bombardieri medi Nakajima Ki-49 o Mitsubishi Ki-67.\nI lavori di sviluppo si protrassero per oltre un anno ed il prototipo venne portato in volo per la prima volta il 19 agosto 1944, quando oramai la situazione bellica dell'Impero giapponese era compromessa e un simile mezzo di trasporto risultava superato dagli eventi, anche per la scarsa disponibilit\u00e0 di aerei adatti al traino.\nPur non superando mai la fase sperimentale, il Ku-7 venne realizzato in nove esemplari prima che le nuove priorit\u00e0 imponessero all'azienda di abbandonarne lo sviluppo in favore di modelli ritenuti pi\u00f9 necessari. Tuttavia l'esperienza maturata nel suo sviluppo venne riversata in una sua versione motorizzata, indicata prima come Ku-7-II e poi Kokusai Ki-105 Otori, un bimotore da trasporto tattico che riproponeva l'impostazione generale del Ku-7 dotandolo di una coppia di motori radiali collocati in gondole sul proseguimento delle travi di coda."}
{"id": "5380093", "revid": "443105", "url": "https://it.wikipedia.org/wiki?curid=5380093", "title": "Battaglia di Sao Borja", "text": ""}
{"id": "5380096", "revid": "767487", "url": "https://it.wikipedia.org/wiki?curid=5380096", "title": "Lou Barle", "text": "Carriera.\nGioc\u00f2 per quattro stagioni nella NBL, disputando complessivamente 79 partite con 5,0 punti di media."}
{"id": "5380099", "revid": "300067", "url": "https://it.wikipedia.org/wiki?curid=5380099", "title": "Louis Barle", "text": ""}
{"id": "5380110", "revid": "2166030", "url": "https://it.wikipedia.org/wiki?curid=5380110", "title": "Corrado I di Lussemburgo", "text": "Origine.\nCorrado secondo la \"Chronica Albrici Monachi Trium Fontium\" era figlio del Conte di Salm e di Longwy, poi conte di Lussemburgo e difensore dell'abbazia di San Massimino di Treviri e del monastero di San Willibrod di Echternach, Giselberto e della moglie, di cui non si conoscono n\u00e9 il nome n\u00e9 gli ascendenti e secondo alcuni storici era al suo secondo matrimonio; lo si potrebbe dedurre dal \"Mariani Scotti Chronicon\", che citando i figli Corrado ed Ermanno, li considera fratelli uterini: il padre di Emanno non sarebbe Geselberto (\"Cuonradi fratrem Herimannum, Heinrici de Lacha fratris filium\").Giselberto era figlio del Conte di Moselgau e difensore delle abbazie di Stablo e Malmedy, Federico di Lussemburgo, come ci viene confermato dalla \"Histoire g\u00e9n\u00e9alogique de la maison royale de Dreux (Paris), Luxembourg\" e della moglie di cui non si conosce il nome, che era figlia di Ermetrude, discendente dai Corradinidi, come ci viene confermato dalla \"Vita Adelheidis abbatiss\u00e6 Vilicensis\", conti e duchi della Franconia.\nBiografia.\nSuo padre, Giselberto mor\u00ec nel 1059. John Allyne Gade, nel suo \"Luxembourg in the Middle Ages\" (non consultato), asserisce che Giselberto trov\u00f2 la morte, in Italia, durante una rivolta.Corrado gli succedette come Corrado I conte di Lussemburgo, mentre la contea di Salm and\u00f2 al fratello, Ermanno, avvalorando la tesi di John Allyne Gade, che, Giselberto era divenuto conte di Salm per via del matrimonio e che Emanno fosse figlio di primo letto della moglie di Giselberto e madre di Corrado.\nNel 1081, dopo la morte di Rodolfo di Svevia che era stato eletto re di Germania (re dei Romani) in opposizione all'Imperatore, Enrico IV di Franconia, suo fratello Ermanno fu a sua volta eletto anti-re e contrapposto ad Enrico IV, ma secondo il \"Bernoldi Chronicon\", Corrado I fu sempre sostenitore di Enrico IV (\"indefessus fautor Heinrici\").\nCorrado fu coinvolto in una disputa con l'arcivescovo di Treviri per l'abbazia di Saint-Maximin. Ancora John Allyne Gade asserisce che Corrado cattur\u00f2 l'arcivescovo, Erberto, e che, per questo fu scomunicato.\nCorrado aveva fondato molte abbazie, tra cui:\nDopo aver fatto onorevole ammenda, sempre secondo John Allyne Gade, per poter cancellare la propria scomunica, dovette partire in pellegrinaggio per Gerusalemme. Mor\u00ec in Italia durante il viaggio di ritorno. Questa notizia viene confermata anche dal \"Bernoldi Chronicon\" del 1086: il conte Corrado, fratello del re Ermanno (\"Chonradus comes, frater Heremanni regis\"), come si racconta (\"ut aiunt\"), riconciliatosi con la chiesa(\"reconciliatus aeclesiae\"), mor\u00ec sulla via di Gerusalemme (\"in Ierosolimitano itinere obiit\"); anche la \"Histoire eccl\u00e9siastique et civile du duch\u00e9 de Luxembourg et comt\u00e9 ..., Volume 3\" conferma che Corrado mor\u00ec sulla via del ritorno da Gerusalemme e che i suoi domestici lo fecero imbalsamare, nel luogo in cui era morto, e dopo due anni la moglie ed i figli lo andarono prelevare e lo seppellirono nella grotta dell'abbazia d'Altm\u00fcnster, dove \u00e8 stata trovata una lastra di piombo che commemora Corrado e ne riporta la data della morte: 8 agosto 1086. Come conte di Lussemburgo gli succedette il figlio Enrico, come Enrico III, come conferma la lastra di piombo.\nMatrimonio e figli.\nIntorno al 1075 spos\u00f2 Clemenza (1060 - 1142), che, sia secondo \"Le cartulaire de Marcigny-sur-Loire 1045-1144\" (non consultato), sia secondo \"La comtesse Reine\" di Ad. Fabri era discendente dai conti di Poitiers e duchi 'Aquitania, figlia di Pierre-Guillaume VII, duca d'Aquitania e conte di Poitiers e della moglie, che, secondo il \"Chronicon sancti Maxentii Pictavensis, Chroniques des Eglises d'Anjou\", era Ermesinda, di cui non si conoscono gli ascendenti (secondo lo storico francese), specializzato nella genealogia dei personaggi dell'Antichit\u00e0 e dell'Alto Medioevo, Christian Settipani era la figlia di Bernardo II, Conte de Bigorre e della sua prima moglie, Cl\u00e9mence); la \"Chronica Albrici Monachi Trium Fontium\", quando cita la moglie di Corrado la chiama Ermesinda, contessa di Longwy e di Blieskastel; secondo lo storico Szabolcs de Vajay, la cronaca si riferisce probabilmente alla figlia, Ermesinda, signora di Longwy, che spos\u00f2 Alberto conte di Dagsbourg.Corrado da Clemenza ebbe sei o sette figli:"}
{"id": "5380113", "revid": "767487", "url": "https://it.wikipedia.org/wiki?curid=5380113", "title": "Warner Engdahl", "text": "Carriera.\nGioc\u00f2 per tre stagioni nella NBL, disputando complessivamente 41 partite con 1,7 punti di media."}
{"id": "5380114", "revid": "198277", "url": "https://it.wikipedia.org/wiki?curid=5380114", "title": "Maya Stojan", "text": "Biografia.\nInfanzia e giovent\u00f9.\nNata a Ginevra, Svizzera, da padre ceco e madre singalese, Maya Stojan ha una sorella maggiore, \u00e8 stata cresciuta bilingue e parla correttamente l'inglese e il francese. Dopo aver frequentato l'Ecole Internationale de Gen\u00e8ve si trasferisce negli Stati Uniti per proseguire gli studi iscrivendosi alla Hartt School of Theatre and Music di West Hartford, Connecticut, e conseguendo un Bachelor of Arts nel 2008.\nSuccessivamente si trasferisce a Los Angeles, California, per intraprendere la carriera recitativa proseguendo, contemporaneamente, i suoi studi in campo attoriale prendendo lezioni da Donovan Scott, Ivana Chubbuck e Carolyne Barry.\nLa carriera.\nDopo aver preso parte a vari cortometraggi e film indipendenti, compare in qualit\u00e0 di guest star in serie televisive quali \"Entourage\", \"Criminal Minds\" e \"Ricomincio... dai miei\" finch\u00e9, nel 2013, compare in un episodio della quinta stagione di \"Castle\" nei panni di un'agente del NYPD esperta di tecnologia inizialmente innominata che diviene poi un personaggio ricorrente rivelando di chiamarsi Tory Ellis e collaborando sempre pi\u00f9 di frequente alle indagini dei protagonisti come membro del team di Kate Beckett.\nNel 2014 ottiene il ruolo dell'Agente 33 nella seconda stagione della serie Marvel Television \"Agents of S.H.I.E.L.D.\".\nVita privata.\nStojan pratica quotidianamente lo yoga e la meditazione trascendentale, \u00e8 un'appassionata cinefila ed un'amante del golf fin da bambina.\nDoppiatrici italiane.\nNelle versioni in italiano dei suoi film, Maya Stojan \u00e8 stata doppiata da:"}
{"id": "5380117", "revid": "339392", "url": "https://it.wikipedia.org/wiki?curid=5380117", "title": "Imru Haile Selassie", "text": ""}
{"id": "5380119", "revid": "1924342", "url": "https://it.wikipedia.org/wiki?curid=5380119", "title": "Bebe Rexha", "text": "Autrice di brani di successo come \"The Monster\" di Eminem e Rihanna, ha successivamente ottenuto consensi anche come interprete grazie ai singoli \"In the Name of Love\" (2016) e \"Meant to Be\" (2017). Ha pubblicato il suo album di debutto \"Expectations\" nel 2018, seguito da \"Better Mistakes\" nel 2021.\nBiografia.\nBebe Rexha \u00e8 nata a Brooklyn (New York) da genitori jugoslavi di etnia albanese, entrambi della Repubblica di Macedonia: padre di Debar e madre di Gostivar\nNella lingua albanese, \"blet\u00eb\" significa \"ape\" (in inglese \"\"bee\"\"); per questo Rexha ha scelto \"Bebe\" come nome d'arte. Bleta e la sua famiglia si trasferirono nella vicina Staten Island quando lei aveva sei anni.\nRexha suonava la tromba ed ha imparato da sola a suonare la chitarra e il pianoforte. Ha frequentato la Tottenville High School di Staten Island, dove ha partecipato a diversi musical. Dopo essersi unita al coro, ha scoperto che la sua voce era un soprano di coloratura. Rexha considera come influenze musicali i Coldplay, the Cranberries, Lauryn Hill, Alanis Morissette e Kanye West.\nDa adolescente, Rexha ha inviato una canzone con cui esibirsi all'evento annuale \"Grammy Day\" della National Academy of Recording Arts &amp; Sciences. Ha vinto il riconoscimento di miglior compositrice adolescente (\"Best Teen Songwriter\") battendo circa 700 altri partecipanti. Come risultato, ha firmato un contratto con la talent scout Samantha Cox, che ha incoraggiato Rexha ad iscriversi a corsi di scrittura di canzoni a New York.\nCarriera.\n2009\u20132012: Black Cards.\nNel 2010, Rexha ha incontrato il bassista dei Fall Out Boy, Pete Wentz, con il quale ha iniziato a lavorare in uno studio di registrazione a New York. In seguito, \u00e8 diventata membro del duo chiamato Black Cards. Inizialmente ispiratosi dalla musica giamaicana, dopo un contatto col produttore Sam Hollander, il genere musicale sperimentale della band era un miscuglio di generi: ska, dance, reggae, pop e rock britannico degli anni '80. Quanto a Rexha, Wentz ha deciso di firmarla sotto le etichette Decaydance e Island Def Jam. Nella met\u00e0 del 2011 \u00e8 stato annunciato davanti alle telecamere di MTV l'uscita del loro primo album. Il 12 gennaio 2012 via Facebook \u00e8 stato annunciato che Rexha non sarebbe pi\u00f9 stata membro del gruppo.\n2013\u20132015: debutto da solista e \"I Don't Wanna Grow Up\".\nNel 2013 Bebe Rexha ha firmato un contratto con l'etichetta Warner Bros. Records in qualit\u00e0 di cantautrice. Ha incominciato a scrivere diverse canzoni, fra cui \"Like a Champion\" di Selena Gomez e \"Glowing\" di Nikki Williams, ma la pi\u00f9 importante \u00e8 stata \"The Monster\", canzone di Eminem e Rihanna pubblicata come quarto singolo dell'album \"The Marshall Mathers LP 2\". La canzone ha raggiunto la vetta delle classifiche statunitensi Billboard Hot 100 e Hot R&amp;B/Hip-Hop Songs ed ha vinto un Grammy Award come miglior collaborazione con un artista rap alla 57\u00aa edizione dei Grammy Awards. Nello stesso anno, Rexha ha anche scritto e partecipato al singolo \"Take Me Home\" dei Cash Cash.\nIl 21 marzo 2014 ha pubblicato il suo singolo di debutto \"I Can't Stop Drinking About You\". La canzone ha raggiunto la 22\u00aa posizione della classifica Top Heatseekers di Billboard. Il videoclip \u00e8 stato pubblicato il 12 agosto 2014 ed \u00e8 stato ispirato dai film \"Ragazze interrotte\" e \"Melancholia\". A novembre 2014, Rexha ha collaborato con Pitbull per la canzone \"This Is Not a Drill\", inserita nell'ottavo album del rapper intitolato \"Globalization\". A settembre 2014 \u00e8 stata selezionata come Artista del mese di Elvis Duran e ha partecipato al programma di NBC \"Today\", presentato da Kathie Lee Gifford e Hoda Kotb, dove si \u00e8 esibita con \"I Can't Stop Drinking About You\".\nA dicembre 2014, Rexha pubblica due singoli: \"I'm Gonna Show You Crazy\" e \"Gone\". A maggio 2015 pubblica il suo EP di debutto \"I Don't Wanna Grow Up\" dalla Warner Bros. Records\".\" Ha anche collaborato alla stesura del singolo \"Hey Mama\" di David Guetta, insieme a Nicki Minaj e Afrojack. La canzone ha raggiunto l'ottava posizione della Billboard Hot 100. La sua partecipazione nella produzione del singolo non era stata subito accreditata, nonostante cantasse il ritornello del brano. Il nome di Rexha alla fine \u00e8 stato aggiunto sulla scheda della canzone a giugno 2015.\n2015\u20132017: collaborazioni e \"All Your Fault\".\nNel gennaio 2015, Rexha ha co-scritto e collaborato in \"Me, Myself &amp; I\" di G-Eazy. La canzone ha raggiunto la settima posizione della Billboard Hot 100 e la vetta della Billboard Pop Songs. Il video musicale, pubblicato su YouTube il 29 ottobre 2015, ha superato le 350 milioni di visualizzazioni.\nRexha ha incontrato il manager di Nicki Minaj, Gee Roberson, e ha chiesto se Minaj avrebbe collaborato per una nuova canzone. A marzo 2016, Rexha ha pubblicato il suo singolo, intitolato \"No Broken Hearts\" in collaborazione con la rapper. Nell'aprile 2016 \u00e8 stato pubblicato il video musicale, diretto da Dave Meyer, ed ha superato le 240 milioni di visualizzazioni su YouTube.\nIl 29 luglio 2016, Rexha e Martin Garrix hanno pubblicato il loro singolo, \"In the Name of Love\". Ha raggiunto la 24\u00aa della Billboard Hot 100, la quarta della Hot Dance / Electronic Songs ed \u00e8 entrata nella top 10 in diversi Paesi, tra cui Regno Unito, Canada, Australia, Italia e Nuova Zelanda. Il video musicale \u00e8 stato pubblicato il 23 agosto 2016 ed ha superato le 345 milioni di visualizzazioni.\nIl 28 ottobre 2016, Rexha ha pubblicato il singolo \"I Got You\". Ha raggiunto la 17\u00aa posizione della classifica Pop Songs di Billboard e la 43\u00aa della Billboard Hot 100. Il video musicale \u00e8 stato pubblicato il 6 gennaio 2017 e ha raggiunto oltre 50 milioni di visualizzazioni in quattro settimane ed ha superato le 290 milioni di visualizzazioni su YouTube. L'intenzione era quella di pubblicare un album in studio intitolato \"All Your Fault\", ma in seguito si \u00e8 deciso di pubblicarlo in una serie di EP\". No Broken Hearts\" \u00e8 stato scartato, rendendo \"I Got You\" il primo ed unico singolo di \"\". L'EP \u00e8 stato pubblicato il 17 febbraio 2017 ed ha raggiunto la 51\u00aa posizione della Billboard 200. A marzo 2017 a Dallas, Rexha ha iniziato il suo primo tour da solista, chiamato All Your Fault Tour, con un totale di 29 date per promuovere l'EP in Nord America e in Europa. Il 6 novembre 2016, Rexha ha presentato gli MTV Europe Music Awards del 2016, a Rotterdam e si \u00e8 esibita con \"I Got You\" e \"In the Name of Love\".\nNel maggio 2017, \u00e8 andato in onda su MTV un documentario che esplora i momenti che hanno cambiato la vita di Rexha e il suo viaggio verso la popolarit\u00e0, intitolato \"Bebe Rexha: The Ride\".\nIl 19 maggio 2017 \u00e8 stato pubblicato \"The Way I Are (Dance with Somebody)\" in collaborazione con Lil Wayne come primo singolo di \"\". Il 12 giugno, Rexha ha eseguito la canzone alla conferenza stampa di Ubisoft E3, prima di annunciare Just Dance 2018, in cui \u00e8 presente la canzone. Il secondo EP \u00e8 stato pubblicato l'11 agosto 2017 ed ha raggiunto la 33\u00aa posizione della Billboard 200.\nIl 21 luglio 2017, il membro degli One Direction Louis Tomlinson ha pubblicato il singolo \"Back to You\", in collaborazione con Rexha e Digital Farm Animals. La canzone ha raggiunto la 40\u00aa posizione della Billboard Hot 100 e la top 10 in diversi Paesi, come Repubblica Ceca, Regno Unito, Ungheria e Spagna.\nIl 24 ottobre 2017, \u00e8 stato pubblicato \"Meant to Be\" in collaborazione con i Florida Georgia Line come secondo singolo della Pt. 2, con il video musicale pubblicato in anteprima il giorno prima. Ad oggi, il videoclip conta pi\u00f9 di 810 milioni di visualizzazioni. La canzone ha raggiunto la seconda posizione della Billboard Hot 100, diventando il pi\u00f9 grande successo di Rexha, e dal 7 luglio 2018 ha trascorso 32 settimane alla numero uno della Hot Country Songs di Billboard.\nIl 23 novembre 2017 viene pubblicato un singolo, \"Home\", inciso come parte della colonna sonora del film \"Bright\" diretto da David Ayer insieme a Machine Gun Kelly e alla band X Ambassadors. La canzone ha raggiunto le posizioni numero 74 in Australia, 43 in Canada e 90 negli Stati Uniti.\n2018: \"Expectations\".\nIl 27 febbraio 2018 Bebe Rexha ha organizzato una cena nel ristorante Cecconi, a West Hollywood, con delle cantautrici, artisti e produttrici, per celebrare le donne nell'industria musicale. Tra le persone che hanno partecipato alla cena, un evento che ha preso il nome di \"Women in Harmony\", vi sono Kelsea Ballerini, Julianne Hough, Avril Lavigne, Lauren Christy, Charli XCX, JoJo, Sevyn Streeter, Ali Tamposi, Kim Petras, Ilsey Juber, Erika Ender (co-scrittrice della hit del 2017 \"Despacito\"), Ester Dean, Daya, Krewella, Aluna Francis del duo AlunaGeorge, Emily Warren, Kiiara, Sofia Carson e Asia Whiteacre (con cui Bebe ha collaborato per scrivere \"Ferrari\").\nBebe aveva intenzione di pubblicare un terzo extended play, intitolato \"All Your Fault: Pt. 3\" e il suo manager ne aveva confermato la pubblicazione entro la fine del 2017. Tuttavia, Rexha ha rivelato che il suo progetto successivo si sarebbe chiamato \"Expectations\" tramite un post su Twitter nel novembre 2017. Il 13 aprile 2018 sono stati pubblicati due singoli promozionali, \"Ferrari\" e \"2 Souls on Fire\", mentre il 15 giugno 2018 \u00e8 stato pubblicato, insieme al rispettivo lyric video, il primo vero e proprio singolo inedito estratto dal suo album, \"I'm a Mess\". Il video ufficiale del singolo, pubblicato il 19 luglio 2018, conta ad oggi pi\u00f9 di 300 milioni di visualizzazioni.\n\"Expectations\" \u00e8 stato pubblicato il 22 giugno 2018 ed ha raggiunto al suo picco la 13\u00aa posizione della Billboard 200. Tutte le tracce dell'album sono state co-scritte dalla cantante stessa e per la realizzazione del disco Rexha ha collaborato con produttori come Max Martin, Ali Payami, JUSSI, Jason Evigan, Louis Bell, The Monsters and the Strangerz, Hit-Boy e The Stereotypes.\nIl 18 dicembre 2018 la cantante attraverso un post su Instagram successivamente rimosso e tramite un tweet ha rivelato che, a differenza di come affermato mesi prima, la Warner Records non avrebbe pi\u00f9 pubblicato \"Knees\" come secondo singolo del disco, dopo essersi anche rifiutata di fare promozione all'album, ma che per soddisfare i fan Rexha avrebbe eseguito, su concessione della sua etichetta, il brano dal vivo \"per la prima e per l'ultima volta in televisione\" durante la puntata del 20 dicembre di \"The Tonight Show Starring Jimmy Fallon\".\n2019-presente: il secondo album.\nIl 31 maggio 2019 viene pubblicato \"Call You Mine\", singolo dei The Chainsmokers al quale ha partecipato Bebe Rexha. Il 12 luglio 2019 viene pubblicato \"Harder\", singolo di Jax Jones al quale ha partecipato Bebe Rexha.\nIl primo singolo estratto dal secondo album di Bebe Rexha risulta essere \"Last Hurrah\", pubblicato il 15 febbraio 2019. Il singolo era stato scelto dalla stessa artista nel dicembre precedente. Bebe Rexha annuncia il 12 agosto 2019 la pubblicazione del secondo singolo, \"Not 20 Anymore\", pubblicato il 30 agosto 2019, in occasione del suo trentesimo compleanno. L'artista e Apple Music confermano come successivo singolo \"Mama\". Successivamente, l'artista ha pubblicato il brano \"You Can't Stop The Girl,\" ballad inclusa nella colonna sonora del film Maleficent - Signora Del Male.\nNel 2020, Bebe Rexha ha confermato che la pubblicazione del suo secondo album \u00e8 stata posticipata a \"tempi migliori. L'artista ha affermato di non ritenere consona la pubblicazione del lavoro in tale momento storico a causa, chiaramente, della pandemia da Covid-19. A ottobre dello stesso anno si esibisce con Alicia Keys nel brano \"Gramecy Park\", canzone della Keys, durante il programma televisivo The Late Late Show With James Corden. Il 9 ottobre 2020 pubblica il singolo \"Baby, I'm Jealous\" in collaborazione con Doja Cat. Il successivo 27 ottobre pubblica una seconda versione del brano, in cui viene coinvolta anche la cantante latina Natti Natasha. Nel marzo 2021 pubblica il singolo \"Sacrifice\"."}
{"id": "5380126", "revid": "767487", "url": "https://it.wikipedia.org/wiki?curid=5380126", "title": "Maria Luisa Galli", "text": "Biografia.\nDeceduta il 19/12/2019 nell'abbazia benedettina \"Mater ecclesiae\", consacrata da 32 anni, di Orta s.Giulio."}
{"id": "5380138", "revid": "72396", "url": "https://it.wikipedia.org/wiki?curid=5380138", "title": "Meru Networks", "text": "Meru Networks \u00e8 un'azienda statunitense fornitrice di wireless local area network in ambito salute, business, ospitalit\u00e0, educazione K-12 e altri mercati. La societ\u00e0 \u00e8 stata fondata nel 2002 a Sunnyvale, California (USA); l'azienda fu inizialmente quotata in borsa nel marzo 2010.\nAcquisizioni.\nL'8 settembre 2011, Meru ha annunciato di aver acquisito la societ\u00e0 specialista del controllo degli accessi \"Identity Networks\". Fondata nel 2006 e con sede a Manchester, Regno Unito: Identity Networks sviluppa e commercializza strumenti che offrono servizi di provisioning e notifica che forniscono agli ospiti le credenziali di accesso tramite e-mail o SMS, oltre a fornire report, audit e personalizzazione delle policy.\nIl 27 maggio 2015, Fortinet ha accettato di acquisire Meru Networks per $ 44 milioni in contanti. Fortinet in seguito ha integrato il team e le operazioni di Meru Networks nella propria organizzazione."}
{"id": "5380140", "revid": "1305772", "url": "https://it.wikipedia.org/wiki?curid=5380140", "title": "Donna nel frigorifero", "text": "Donna nel frigorifero, conosciuto anche col termine inglese fridging, \u00e8 un espediente narrativo presente nei fumetti che consiste nell'utilizzo della morte o del ferimento di un personaggio femminile al solo scopo di spingere alla vendetta l'eroe di sesso maschile, protagonista della storia.\nOrigine del termine.\nIl termine \u00e8 stato coniato dalla fumettista Gail Simone e trae spunto da un episodio della serie Lanterna Verde in cui Alex DeWitt, fidanzata di Kyle Rayner, viene brutalmente assassinata da Major Force e chiusa in un frigorifero. Nel 1999 una lista compilata online dal titolo \"Women in Refrigerators\" includeva oltre 90 personaggi, tra cui Batgirl, Hawkwoman, Nova e Supergirl."}
{"id": "5380141", "revid": "453768", "url": "https://it.wikipedia.org/wiki?curid=5380141", "title": "Temi LGBT nella mitologia induista", "text": "I temi LGBT nella mitologia induista si riferiscono a tutte quelle narrazioni e miti riguardanti divinit\u00e0 ed eroi dell'Induismo le cui caratteristiche o comportamenti possono pi\u00f9 facilmente essere interpretati come riguardanti la comunit\u00e0 gay, lesbica, bisessuale o transgender, od azioni divine che si traducono in variazioni o mutamenti dell'identit\u00e0 di genere di non conformit\u00e0 di genere; in definitiva un orientamento sessuale non eterosessuale.\nLe fonti letterarie della tradizione ind\u00f9 non parlano dell'omosessualit\u00e0 direttamente, ma i cambiamenti di sesso, compresi gli incontri sentimentali a carattere omoerotico riguardanti personaggi intersessuali o in ogni caso appartenenti ad un terzo genere separato e distinto rispetto al dualismo maschile-femminile, si incontrano abbastanza spesso sia nei racconti religiosi tradizionali come i \"Veda\", il \"Mah\u0101bh\u0101rata\", il \"R\u0101m\u0101ya\u1e47a\" e i \"Pur\u0101\u1e47a\", sia nel folclore regionale.\nLa mitologia nata e sviluppatasi nel subcontinente indiano contiene un numero considerevole di esempi di divinit\u00e0 che cambiano identit\u00e0 sessuale, o che si manifestano in differenti generi in tempi diversi, od infine che combinano i due sessi per formare nuove tipologie di esseri affetti da Ermafroditismo e Androginia. Gli D\u00e9i possono inoltre cambiare sesso o manifestarsi attraverso un Avat\u0101ra del sesso opposto al fine di agevolare il rapporto sessuale.\nGli esseri non-divini possono infine venire sottoposti e subire cambiamenti sessuali tramite certe azioni rivolte loro da varie divinit\u00e0, come risultato ad esempio di una maledizione o alternativamente di una benedizione, ma anche come risultato naturale del fenomeno della reincarnazione. Certi racconti descrivono \"incidenti\" in cui gli incontri, che includono storie di affetto romantico (amicizia romantica e amore romantico) o erotico, vengono a servire ad uno scopo finale sacro che \u00e8 eminentemente non sessuale; in alcuni di questi casi le interazioni sono di tipo chiaramente omosessuale. A volte gli D\u00e9i condannano tali accadimenti, molte altre invece le approvano con la loro decisiva benedizione.\nOltre agli episodi mitologici pi\u00f9 apertamente sessuali e a quelli di varianza di genere, che sono solitamente accettate dall'induismo tradizionale, gli studiosi moderni ed attivisti queer hanno cominciato a mettere sempre pi\u00f9 in evidenza gli eventuali temi LGBT anche in testi meno noti al grande pubblico, deducendoli da storie le quali tradizionalmente sono considerate non avere alcun tipo di sottotesto omoerotico. Tali analisi portate all'estremo sono giunte a causare disaccordi anche forti sul vero significato da attribuire alle antiche storie.\nVarianza sessuale nelle divinit\u00e0.\nMolte tra le divinit\u00e0 dell'induismo e delle mitologia indiana in genere sono rappresentate sia come maschi sia come femmine, questo in tempi differenti e in diverse incarnazioni; oppure possono anche manifestarsi con caratteristiche di entrambi i sessi in una sola volta, com'\u00e8 il caso di Ardhanarishvara, creato dalla fusione del dio Shiva con la sua consorte Parvati. Il nome Ardhanarishvara significa \"Il Signore la cui met\u00e0 \u00e8 una donna\"; questa forma di Shiva rappresenta la \"totalit\u00e0 che si trova oltre la dualit\u00e0\", ed \u00e8 associata con la comunicazione tra i mortali e gli dei e tra uomini e donne.\nLo studioso francese Alain Dani\u00e9lou ci dice che \"l'ermafrodito, l'omosessuale e il travestito hanno un valore simbolico e sono pertanto considerati degli esseri privilegiati, immagini del sommo dio Ardhararishvara\". Una fusione simile si verifica tra la Dea della bellezza e della prosperit\u00e0 Lakshmi e suo marito Vishnu, i quali vengono cos\u00ec a formare l'ermafrodito o androgino \"Lakshmi-Narayana\" (Vaikuntha-Kamalaja).\nNel \"Bh\u0101gavata Pur\u0101\u1e47a\" Vishnu prende la forma della maga Mohini al fine di ingannare i demoni a rinunciare all'Amrita, l'elisir di lunga vita. Shiva in seguito viene attratto proprio da Mohini e i due hanno un rapporto che si traduce nella nascita di un figlio. Nel \"Brahmanda Purana\" la moglie di Shiva Parvati \"blocca la testa per la vergogna\" quando vede il marito nell'assidua ricerca di Mohini; in alcune storie Shiva chiede espressamente a Vishnu di assumere nuovamente la forma femminile di Mohini, cos\u00ec da poter vedere la trasformazione reale dell'essenza divina esclusivamente per s\u00e9. Altre narrazioni in cui Shiva sa della vera natura di Mohini sono state interpretate come atte a \"suggerire la fluidit\u00e0 di genere nell'attrazione sessuale\" provata dal dio.\nL'esperto contemporaneo di indologia Pattanik scrive per\u00f2 che concentrandosi solo sull'omoerotismo si viene a perdere il significato pi\u00f9 profondamente metafisico del racconto: la femminilit\u00e0 di Mohini rappresenta difatti l'aspetto materiale della realt\u00e0 e la sua opera di seduzione \u00e8 un altro tentativo di indurre Shiva a prendere un interesse attivo per le cose del mondo. Egli cita un'altra storia per dimostrare che solo Vishnu ha il potere di \"incantare\" in tal maniera Shiva: un demone cerca di uccidere Shiva prendendo la forma di una donna e mettendo denti aguzzi nella sua vagina; ma Shiva riconosce l'impostore ed uccide il demone emettendo un \"colpo di fulmine\" dalla sua \"virilit\u00e0\" durante il loro atto amoroso.\nIn seguito la stessa storia puranica narra dell'origine del dio Ayyappa (chiamato anche Shasta); egli \u00e8 figlio di Harihara o fusione delle due divinit\u00e0 maschili Vishnu e Shiva: Vishnu come Mohini rimane incinta di Shiva e d\u00e0 alla luce Ayyappa. Pattanaik scrive che, piuttosto che dalla gravidanza di Mohini Ayyappa scaturiva dal seme di Shiva, che ha avuto un'eiaculazione abbracciando strettamente Mohini. In un'altra versione, il re Pandya Rajasekhara del Pantalam adotta il bambino; qui Ayyappa viene indicato come \"Ayoni Jata\"- colui che non \u00e8 nato da una vagina e pi\u00f9 tardi Hariharaputra, \"il figlio di Vishnu e Shiva\". Egli crescer\u00e0 fino a diventare un grande eroe. \nSecondo le versioni Tamil del \"Mahabharata\" anche il dio Krishna - una delle incarnazioni di Vishnu - prende la forma di Mohini per sposarsi con Aravan; ci\u00f2 viene compiuto per dare ad Aravan la possibilit\u00e0 di sperimentare l'amore prima della sua morte, in quanto aveva offerto di essere sacrificato. Krishna rimase poi in lutto in forma di Mohini per qualche tempo dopo la morte del \"marito\", proprio come se fosse una vedova.\nQuesto matrimonio tra il dio e l'essere umano con la successiva morte di quest'ultimo vengono ancora oggi commemorati ogni anno in un rito conosciuto come \"Thali\", durante il quale gli Hijra (la subcultura indiana del \"terzo sesso\") prendono il ruolo di Krishna-Mohini e \"sposano\" Aravan in un autentico matrimonio di massa seguito da diciotto giorni di festa. Essa si conclude con una sepoltura rituale di Aravan, mentre gli Hirjas piangono in stile Tamil: battendosi cio\u00e8 il petto e compiendo specifiche danze rituali, rompendo i loro braccialetti e vestendosi di bianco per significare un lutto stretto.\nVarianza sessuale nelle figure eroiche.\nI cambiamenti di sesso e il crossdressing si verificano anche in miti riguardanti figure non divine; un esempio \u00e8 dato dall'esempio rappresentato da Shikhandi, un personaggio presente nel \"Mah\u0101bh\u0101rata\": originariamente nato come ragazza, una principessa di nome 'Shikhandini', figlia di Drupada re di Panchala.\nIn una vita precedente, Shikandini era stata anche una donna di nome Amba la quale divenne nemica acerrima dell'eroe Bhishma in quanto gli aveva impedito di contrarre matrimonio. Umiliata, Amba - figlia maggiore del sovrano di Varanasi, allora chiamata Kashi - intraprese tutta una serie di grandi austerit\u00e0 e meditazioni ascetiche ritirata nel bel mezzo della foresta, fino a quando gli d\u00e8i non gli concessero di realizzare il suo pi\u00f9 alto desiderio, quello cio\u00e8 di essere la causa della morte dell'odiato Bhishma. Amba \u00e8 dunque colei che in seguito rinasce come Shikhandini.\nUna voce divina ebbe a dire a Drupada di allevare Shikhandini come fosse un figlio maschio; cos\u00ec fece il re Drupada, che la crebbe esattamente come un uomo, educandola all'arte della guerra e dandole una formazione da principe ereditario, ed infine organizzando anche per lei il matrimonio facendole sposare un'altra femmina. Durante la notte di nozze, la moglie di Shikhandini giunse per\u00f2 a scoprire che il suo novello \"marito\" era di sesso femminile, cominci\u00f2 pertanto ad insultata. Shikhandini dovette fuggire lontano da lei, finch\u00e9 non ebbe ad incontrare uno spirito Yak\u1e63a che scambi\u00f2 volentieri il proprio sesso maschile con quello femminile di lei.\nShikhandini venne pertanto restituita alla vita civile come un uomo con il nome di 'Shikhandi' il quale arriv\u00f2 a condurre una felice vita coniugale assieme alla moglie e ai figli successivamente avuti da lei. Durante la guerra di Kurukshetra, Bhishma lo riconobbe essere Amba rinata e si rifiut\u00f2 perci\u00f2 di combattere contro 'una donna'. Di conseguenza l'eroe Arjuna si nascose dietro Shikhandi per poter sconfiggere il quasi invincibile Bhishma. Nella versione giavanese del racconto, Srikandini non diventa mai un autentico uomo, ma rimane una donna la quale conserva in s\u00e9 tutti gli attributi degli uomini che la rendono uguale a loro, ed \u00e8 infine la moglie di Arjuna. Dopo la sua morte, la mascolinit\u00e0 di Shikhandi venne trasferita nuovamente allo Yaksha che gliel'aveva concessa in precedenza.\nArjuna stesso, compagno fedele del Signore Krishna, \u00e8 un esempio della varianza genere presente negli antichi testi dell'Induismo. Quando Arjuna ebbe sdegnosamente rifiutato le sue avances amorose, la nnfa-Apsaras Urvashi lo maledisse; sarebbe diventato un \"Kliba,\" un membro del terzo genere, ossia un transgender. Krishna assicur\u00f2 il carissimo amico Arjuna che questa cosiddetta \"maledizione\" si sarebbe in realt\u00e0 rivelata benigna e positiva, servendo come travestimento perfetto per Arjuna durante il suo ultimo anno di esilio.\nArjuna prese cos\u00ec il nome di Brihannala e cominci\u00f2 a vestire con abiti femminili, in attesa che la maledizione terminasse il proprio effetto. In tali sembianze muliebri l'eroe si guadagn\u00f2 l'ingresso nella citt\u00e0 governata dal re Virata, dove trascorse il tempo ad insegnare l'arte della musica, il canti e il ballo alla principessa Uttara ed al suo seguito di ancelle. Wendy Doniger descrive il travestimento di Arjuna come una sorgente di comicit\u00e0 all'interno della storia, con i riferimenti ad esempio alle \"braccia pelose\" dell'uomo travestito da donna. Nel \"Padma Purana\" Arjuna viene anche fisicamente trasformato in una femmina quando chiese il permesso di poter prendere parte alla danza mistica di Krishna, a cui solo le donne possono liberamente partecipare.\nLa storia di Ila, un re maledetto da Shiva e Parvati condannato ad essere un uomo per un mese ed una donna durante il mese successivo, appare in diversi testi tradizionali ind\u00f9. Dopo aver cambiato sesso, proprio come accade a Tiresia nella mitologia greca, Ila perde il ricordo di essere in realt\u00e0 un appartenente all'altro genere. Durante uno dei periodi in cui aveva assunto sembianze femminili, Ila sposa Budha (il dio del pianeta Mercurio).\nSebbene Budha conosca l'alternata di genere di Ila, non gli svela la verit\u00e0, di essere cio\u00e8 originariamente un 'maschio', lasciandolo in tal modo del tutto ignaro durante la sua vita di donna. I due vivono cos\u00ec insieme come marito e moglie, ma solo durante il periodo di tempo in cui Ila \u00e8 una femmina. Nella versione del \"R\u0101m\u0101ya\u1e47a\" Ila concepisce a Budha un figlio, anche se poi nel \"Mah\u0101bh\u0101rata\" Ila venga chiamato sia madre che padre del bambino. Dopo questa nascita la maledizione viene dissolta ed Ila \u00e8 definitivamente e completamente cambiato in un uomo; finisce col prender moglie e diventare padre di diversi bambini.\nPatroni delle persone LGBT.\nNumerose divinit\u00e0 sono ste nel corso del tempo considerate patrone degli appartenenti al terzo sesso o di coloro che hanno inclinazioni omoerotiche.\nBahuchara Mata \u00e8 una divinit\u00e0 femminile protettrice degli Hijra. Nell'iconografia popolare viene spesso mostrata in sella ad un gallo e portando con s\u00e9 una spada, un tridente e un libro. Diverse storie collegano Bahuchara alla castrazione o ad altri cambiamenti nelle caratteristiche fisiche sessuali, a volte come risultato delle maledizioni da lei scagliate contro gli uomini. Bahuchara si crede abbia avuto origine da una donna mortale che divenne martire. In una di queste storie, Bahuchara viene attaccata da un brigante che tenta di usarle violenza sessuale, ma lei prende la sua spada, si taglia il seno e cos\u00ec muore. In un'altra versione invece maledice il marito quando lei lo sorprende nascosto nel bosco dove furtivamente si stava impegnando in un incontro omosessuale, causandogli la caduta dei genitali e costringendolo a vestirsi da donna.\nVarie storie collegano Bahuchara alla varianza di genere anche dopo che questa diventa un essere divino. Uno dei miti riguarda un re che pregava Bahuchara per riuscire ad avere un figlio. La Dea glielo concesse, ma il principe quando fu cresciuto si rivel\u00f2 essere affetto da impotenza. Una notte Bahuchara apparve al principe in sogno ordinandogli di tagliarsi i genitali, indossare abiti da donna e diventare il suo servitore. Quando accade che gli uomini chiamati dalla Dea a servirla rifiutano, ella li punisce: per le loro prossime sette incarnazioni saranno dei maschi impotenti. Questo mito \u00e8 l'origine del culto di Bahuchara Mata, i cui devoti sono tenuti all'auto-castrazione e a rimanere in stato di stretto celibato.\nShamba, il figlio di Krishna, \u00e8 anche patrono degli eunuchi, dei transessuali e dell'omoerotismo in genere. Veste in abiti femminili per deridere e ingannare le persone, ed in modo che possa pi\u00f9 facilmente entrare nella compagnia delle donne per poterle pi\u00f9 facilmente sedurre. Nel \"Mausala Purana\" vediamo Samba che, vestito da donna, \u00e8 maledetto dopo essere stato interrogato su una sua presunta gravidanza. Come conseguenza della maledizione, Shamba, pur rimanendo uomo, d\u00e0 alla luce un pestello e un mortaio di ferro.\nInterazioni sessuali tra personaggi dello stesso sesso.\nL'attivit\u00e0 omosessuale o bisessuale si verifica abbastanza spesso tra le divinit\u00e0 della religione ind\u00f9, anche se tali interazioni si possono pi\u00f9 generalmente considerare puramente rituali, oppure hanno scopi diversi dal piacere sessuale. Agni, il dio del fuoco della tradizione indiana, ma anche della ricchezza e dell'energia creativa, ha vari incontri sessuali con rappresentanti dello stesso sesso i quali coinvolgono l'assimilazione e ingerimento dello sperma di altri d\u00e8i.\nAnche se sposato con la Dea-bambina Svaha, Agni viene anche mostrato come parte di una coppia omosessuale con Soma, il dio lunare. Agni assume un ruolo ricettivo in questo rapporto, accettando lo sperma di Soma con la bocca, in parallelo al ruolo assunto da Agni nell'accettare i sacrifici provenienti dalla Terra e rivolti al Cielo. L'induismo ortodosso sottolinea che si tratta di \"Maithuna\", ossia incontri sessuali rituali; Agni e la sua bocca rappresentano pertanto il partner femminile (il ruolo passivo) durante l'unione sessuale.\nAgni accetta lo sperma altrui anche nei miti del concepimento e nascita di Karttikeya, un dio della bellezza maschile e della battaglia. Esistono numerose versioni della storia della nascita di questa divinit\u00e0, molte delle quali hanno una concezione omoerotica in quanto i suoi partecipanti sono esclusivamente di sesso maschile, anche se il desiderio sessuale eterosessuale viene pure a giocarne una parte. Tuttavia, Parvati \u00e8 accreditata come la madre di Karttikeya a causa del suo avere avuto rapporti sessuali con Shiva, facendolo eiaculare. Ga\u1e45g\u0101 diviene la madre di Karttikeya in altre versioni del mito, accettando lo sperma di Agni e portando il nascituro. Il progenitore maschio \u00e8 a volte Shiva, altre Agni, o una combinazione dei due.\nNegli \"\u015aiva Pur\u0101\u1e47a\" e nel \"R\u0101m\u0101ya\u1e47a\" gli dei temono l'esito di questo \"abbraccio senza fine\" tra Shiva e Parvati e cercano in tutti i modi di interrompere il loro coito. Shiva appare quindi davanti agli dei e proprio in quel momento lascia uscire il proprio seme; Agni allora cattura lo sperma di Shiva fra le mani e lo ingoia. In queste storie, Parvati e Shiva condannano le azioni di Agni, definendole \"cattive\" o \"improprie\". Nel testo dell'XI secolo intitolato \"Kathasaritsagara\" - una collezione di leggende, fiabe e racconti popolari - tuttavia, Shiva costringe il riluttante Agni a ricevere il suo seme, quasi forzandolo pertanto ad assumerlo dentro di s\u00e9.\nLo sperma divino provoca un'enorme sensazione di bruciore in quelli che lo ingeriscono, ci\u00f2 spinge Agni a cederlo alle mogli di un gruppo di saggi o \u1e5a\u1e63i, dietro consiglio dello stesso Shiva. Le mogli dei saggi a loro volta lasciano cadere il seme nel fiume Gange (il Ganga), dove finisce con lo scorrere verso la riva; da qui scaturisce Karttikeya. Nel \"Mah\u0101bh\u0101rata\", Karttikeya viene considerato anche il figlio di Agni, che eiacula nelle mani di una delle Krittikas (corrispondenti alle stelle Pleiadi), che a loro volta gettano il seme in un lago, da cui Karttikeya nasce. In alcuni miti, Agni eiacula su una montagna che \u00e8 stata creata dallo stesso sperma divino di Shiva, rendendo Karttikeya il figlio delle due divinit\u00e0 maschili; questo secondo un'interpretazione proveniente dal leggendario veggente e devoto shivaita Markandeya, com'\u00e8 presente nel \"Vana Parva\" o \"libro della foresta\" (la terza parte del Mahabharata).\nMitra e Varu\u1e47a sono due divinit\u00e0 maschili che intrattengono una grande intimit\u00e0 tra di loro e spesso vengono citati insieme nella letteratura rappresentata dai \"Veda\". Questi Adityas presiedono le acque universali in cui Mitra controlla le profondit\u00e0 dell'oceano e i portali del mondo inferiore mentre Varuna governa le regioni superiori, i fiumi e le coste dell'oceano. Nella letteratura vedica Mitra e Varuna sono ritratti come icone esemplari di affetto ed intima amicizia tra maschi (la parola mitra in lingua sanscrita significa propriamente \"amico\" o \"compagno\"). Essi sono raffigurati insieme a cavalcioni di uno squalo o di un coccodrillo e tenendo in mano un tridente, corde, conchiglie e delle pentole ricolme d'acqua. A volte sono ritratti anche fianco a fianco seduti su un carro d'oro condotto da sette splendidi cigni.\nI testi antichi chiamati \"Br\u0101hma\u1e47a\" associano inoltre Mitra e Varuna con le due fasi lunari e le relazioni tra persone dello stesso sesso: \"Mitra e Varuna, d'altra parte, sono le due principali fasi lunari, le mezze lune crescente e calante. Durante la notte queste due parti si incontrano e quando sono cos\u00ec strettamente vicini vengono soddisfatti con l'offerta di un dolce. In verit\u00e0, tutti risultano soddisfatti e tutto pu\u00f2 essere ottenuto da colui che conosce ci\u00f2. In quella stessa notte, Mitra impianta il suo seme in Varuna\". (\u015aatapatha Br\u0101hma\u1e47a 2.4.4.19)\nMa il rapporto pare essere reciproco in quanto viene detto che anche Varuna impianta il proprio seme dentro Mitra; questo accade durante la notte di luna piena. Nell'Induismo, le notti di luna piena e luna nuova sono tempi scoraggiati per la procreazione e, di conseguenza, spesso associati con i tipi di rapporto sessuale pi\u00f9 inusuale.\nNel \"Bh\u0101gavata Pur\u0101\u1e47a\" (6.18.3-6) Varuna e Mitra vengono definiti come genitori di figli avuti attraverso il sesso \"Ayoni\" o non-vaginale (vedi sesso on penetrativo); ad esempio, Varuna gener\u00f2 il saggio V\u0101lm\u012bki quando il suo seme cadde su un termitaio, invece Agastya e Vasishtha sono nati da recipienti per acqua dopo che Mitra e Varuna ne scaricarono all'interno il proprio sperma in presenza di Urvashi. Questa descrizione \u00e8 del tutto simile alle coppie gay dei tempi moderni che cercano di avere figli attraverso la maternit\u00e0 surrogata.\nAlcune versioni del testo bengalese \"Krittivasi Ramayan\" contengono una storia narrante di due regine che hanno concepito un figlio insieme. Quando il famoso re della dinastia Suryavansha, il Maharaja Dilipa, abbandon\u00f2 questo morto morendo, gli esseri celesti cominciarono a preoccuparsi del fatto ch'egli non avesse avuto un erede legittimo. Shiva allora comparve davanti a due delle spose-regine vedove del re e comand\u00f2, \"Voi due fate l'amore insieme e tramite le mie benedizioni porterete in grembo un bellissimo figlio.\" Le due regine eseguirono l'ordine proveniente direttamente dal grande dio e una di loro concep\u00ec presto un bambino. Il piccolo nacque senza ossa, ma grazie alle benedizioni lanciate dal saggio Ashtavakra fu riportato in piena salute. Ashtavakra ha pertanto chiamato il bambino \"Bhagiratha\"- colui che \u00e8 nato da due vulve (Bhaga). Bhagiratha in seguito divenne uno dei pi\u00f9 famosi re dell'India ed ha il merito di aver portato il fiume Gange sulla terra attraverso le sue austerit\u00e0.\nIl concepimento del dio della saggezza dalla testa di elefante Ganesha ha numerose versioni. Alcune fonti ritengono che fosse la progenie di Shiva e Parvati, anche se l'atto di concezione avvenne al di fuori del grembo materno. Tuttavia, la maggior parte delle versioni lo considerano esser nato esclusivamente attraverso le azioni o il \"desiderio femminile\" di Parvati, che nel \"\u015aiva Pur\u0101\u1e47a\" lo cre\u00f2 dall'argilla (o farina) appositamente per proteggerla dalle inopportune intrusioni di Shiva, mentre ella faceva il bagno. Tuttavia, il giovane Ganesha venne decapitato dall'ira divina come intruso, ma poco dopo riportato in vita dallo stesso Shiva che gli sostituisce la testa perduta con quella di un elefante.\nIn un testo del Kashmir risalente al XIII secolo, lo \"Haracaritacintamani\", la nascita di Ganesha \u00e8 il risultato delle mestruazioni di Parvati che vengono lavate via nel grande fiume Gange il quale per\u00f2 inghiotte anche l'ancella della Dea di nome Malini (dalla testa di elefante), che a sua volta d\u00e0 alla luce Ganesha; un'origine ancora una volta tutta al femminile. Courtright considera questa nascita di \"cattivo auspicio\" a causa della mancanza di attrazione e desiderio sessuale e per l'uso di fluidi corporei come il sudore o il sangue mestruale, ma Ruth Vanita sottolinea che gli ind\u00f9 considerano la nascita di Ganesha di buon auspicio e che l'uso di fluidi corporei non procreativi \u00e8 considerato sacro e purificante in molti rituali ind\u00f9.\nLetteratura Sangam.\nLa letteratura Sangam \u00e8 solita utilizzare la parola 'Pedi' per riferirsi e descrivere le persone nate in una condizione di intersessualit\u00e0.\nAnalisi critica.\nLe fonti letterarie tradizionali ind\u00f9 dicono poco sull'omosessualit\u00e0 in forma diretta; l'omoerotismo all'interno dei testi tradizionali \u00e8 spesso mascherato in aderenza alle rigide regole di genere e del sistema delle caste in India.\nAlcune interpretazioni LGBT di storie popolari e personaggi sono state considerate controversi. Una di queste \u00e8 certamente quella riguardante il dio Ganesha: Signore degli ostacoli e delle origini, associato spesso anche ad approcci psicoanalitici delle storie ind\u00f9. \u00c8 stato dichiarato che il tronco di Ganesha rappresenta un pene flaccido e che il suo amore per i dolci indicherebbe il desiderio di fare sesso orale omosessuale."}
{"id": "5380217", "revid": "767487", "url": "https://it.wikipedia.org/wiki?curid=5380217", "title": "Giovanni Merizzi", "text": "Biografia.\nFiglio di Giovanni Battista Merizzi (presidente del Consiglio provinciale di Sondrio dal 1863 al 1884), si laure\u00f2 in giurisprudenza a Napoli nel 1886 e divenne avvocato come il padre.\nFu inizialmente, fino al 1911, militante liberale, ma nel 1919 fu invece tra i fondatori a Sondrio del Partito Popolare Italiano, con cui fu eletto deputato alle elezioni del 1919 (e sar\u00e0 poi confermato a quelle del 1921 e a quelle del 1924).\nFu inoltre anch'egli, come il padre, presidente del Consiglio provinciale di Sondrio dal 1920 al 1923.\nIn occasione dell'approvazione della legge Acerbo, il 21 luglio 1923, in cui il gruppo parlamentare popolare scelse, per 41 voti a 39, di astenersi, Merizzi contravvenne alla disciplina di gruppo e fu l'unico popolare a votare contro.\nRieletto deputato alle elezioni del 1924, fu tra i deputati che aderirono alla secessione dell'Aventino, e fu pertanto dichiarato decaduto dalla carica di deputato il 9 novembre 1926.\nAnche il nipote Guido Merizzi \u00e8 stato in seguito deputato dal 1953 al 1958 per il Partito Socialista Italiano."}
{"id": "5380225", "revid": "287204", "url": "https://it.wikipedia.org/wiki?curid=5380225", "title": "Merizzi", "text": ""}
{"id": "5380241", "revid": "486946", "url": "https://it.wikipedia.org/wiki?curid=5380241", "title": "Myzteziz", "text": ""}
{"id": "5380261", "revid": "1318658", "url": "https://it.wikipedia.org/wiki?curid=5380261", "title": "Boyd Gaines", "text": "Ha avuto una lunga carriera a Broadway e per il suo lavoro a teatro ha vinto quattro Tony Award: il Tony Award al miglior attore non protagonista in un musical per \"Contact\" (2000) e \"\" (2009), il Tony Award al miglior attore non protagonista in uno spettacolo per \"The Heidi Chronicles\" (1989) e il Tony Award al miglior attore protagonista in un musical per \"She Loves Me\" (1994).\nNel 2014 ha recitato con Angela Lansbury e James Earl Jones nel tour australiano della commedia premio Pulitzer \"A spasso con Daisy\"."}
{"id": "5380301", "revid": "124760833", "url": "https://it.wikipedia.org/wiki?curid=5380301", "title": "Giuseppe De Rosa", "text": " \nBiografia.\nGiuseppe De Rosa inizia la propria carriera in teatro intorno alla seconda met\u00e0 degli anni settanta lavorando spesso su testi scritti da Eduardo De Filippo e Armando Pugliese.\nAl cinema Giuseppe De Rosa approda negli anni ottanta in ruoli di uomini facoltosi; fino alla seconda met\u00e0 degli anni novanta la notoriet\u00e0 dell'attore rimane legata perlopi\u00f9 ai contesti dialettali in commedie tipiche, e anche dopo essersi fatto conoscere al pubblico cinematografico e televisivo i personaggi interpretati da Giuseppe De Rosa richiameranno pur sempre tale clich\u00e9 artistico, ad esempio in \"Anni '50\", dove interpreta il ruolo di Don Raffaele, un arrogante proprietario di immobili.\nA partire dagli anni novanta, Giuseppe De Rosa riesce a imporre le proprie doti recitative anche sul piccolo schermo lavorando spesso con il regista Pier Francesco Pingitore che ne valorizza la spontaneit\u00e0 artistica offrendogli ruoli di un certo spessore come quello del Papa Alessandro VI nel film televisivo \"Imperia, la grande cortigiana\".\nMolto apprezzato da diversi registi, tra cui Nanni Loy, Giuseppe De Rosa \u00e8 co-protagonista insieme a Tommaso Bianco e Luigi Petrucci dell'episodio \"Pacco, doppio pacco e contropaccotto\" che intitola l'ultima pellicola cinematografica del regista prima della sua dipartita."}
{"id": "5380397", "revid": "1143927", "url": "https://it.wikipedia.org/wiki?curid=5380397", "title": "Distretto governativo dell'Alta Baviera", "text": ""}
{"id": "5380426", "revid": "222571", "url": "https://it.wikipedia.org/wiki?curid=5380426", "title": "Formaggio di malga dei sette comuni", "text": ""}
{"id": "5380475", "revid": "757396", "url": "https://it.wikipedia.org/wiki?curid=5380475", "title": "Pallacanestro Cant\u00f9 2010-2011", "text": "Questa voce raccoglie le informazioni riguardanti la Pallacanestro Cant\u00f9 nelle competizioni ufficiali della stagione 2010-2011.\nStagione.\nLa Pallacanestro Cant\u00f9 2010-2011, per la prima volta sponsorizzata Bennet, prende parte per la 54\u00aa volta al campionato professionistico italiano di pallacanestro di Serie A e all'Eurocup.\nPer la composizione del roster si decise di optare per la scelta della formula con 6 giocatori stranieri (2 non comunitari FIBA e 4 comunitari).L'esordio in gare ufficiali avviene il 17 ottobre all'Unipol Arena di Bologna in occasione della prima giornata del campionato di Serie A, con una sconfitta di misura contro la Virtus Bologna.Chiude il girone di andata con 20 punti (10 vittorie e 5 sconfitte), classificandosi al 3\u00ba posto. Questo piazzamento le consente di qualificarsi alle Final Eight di Coppa Italia nella quale sconfigge prima l'Angelico Biella ai quarti, poi l'AIR Avellino in semifinale, infine si scontra con la Mens Sana Siena, uscendo sconfitta 76-72. Nel girone di ritorno, Cant\u00f9 riesce a scavalcare l'Olimpia Milano, issandosi al 2\u00ba posto con 42 punti (22 vittorie e 8 sconfitte), due in pi\u00f9 dei rivali corregionali meneghini, garantendosi cos\u00ec la partecipazione ai play-off.Al primo turno si ritrova contro la Cimberio Varese, sconfitta dopo tre turni e altrettante vittorie (due al Mapooro Arena di Cucciago, in casa, una a Varese). In semifinale si scontra con l'Olimpia Milano: nelle due gare in casa Cant\u00f9 si impone, ma Milano fa sua gara-3, la prima giocata ad Assago. Cant\u00f9, per\u00f2, riesce a imporsi in gara-4 e vola in finale, dove affronta la Mens Sana Siena al meglio delle sette gare. La squadra toscana vince le prime due gare casalinghe, Cant\u00f9 accorcia in gara-3, ma i biancoverdi riescono a vincere anche in casa dei biancoblu, per poi replicarsi in gara-5, di nuovo a Siena, conquistando cos\u00ec lo Scudetto.\nIn Eurocup viene eliminata nella regular season dopo essersi classificata al 3\u00ba posto con 3 vittorie e 3 sconfitte.\nRisultati.\nCampionato.\nPlayoff.\nQuarti di finale.\nI \"Quarti di finale\" si giocano al meglio delle 5 partite. La squadra con il miglior piazzamento in classifica al termine della stagione regolare gioca in casa gara-1, gara-2 e l'eventuale gara-5.\nSemifinali.\nLe \"Semifinali\" si giocano al meglio delle 5 partite. La squadra con il miglior piazzamento in classifica al termine della stagione regolare gioca in casa gara-1, gara-2 e l'eventuale gara-5.\nFinale.\nLa \"Finale\" si gioca al meglio delle 7 partite. La squadra con il miglior piazzamento in classifica al termine della stagione regolare gioca in casa gara-1, gara-2 e le eventuali gara-5 e gara-7.\nEurocup.\nIl sorteggio per la definizione della fase a gironi si \u00e8 svolto a Barcellona il 14 ottobre 2010.La prima fase della competizione si \u00e8 svolta dal 16 novembre al 21 dicembre 2010 e Cant\u00f9 \u00e8 stata sorteggiata nel girone E cos\u00ec composto:\nLe prime due classificate accedono alla seconda fase: le \"Last 16\".La squadra di coach Trinchieri si \u00e8 classificata al 3\u00ba posto, venendo cos\u00ec eliminata.\nCoppa Italia.\nLe Final Eight di Coppa Italia si sono tenute dal 10 al 13 febbraio al Palaolimpico di Torino e hanno visto la vittoria per la terza volta consecutiva della Mens Sana Siena."}
{"id": "5380483", "revid": "640277", "url": "https://it.wikipedia.org/wiki?curid=5380483", "title": "Asteroidi di tipo D", "text": ""}
{"id": "5380631", "revid": "767487", "url": "https://it.wikipedia.org/wiki?curid=5380631", "title": "Incredibile viaggio verso l'ignoto", "text": "Incredibile viaggio verso l'ignoto (\"Escape to Witch Mountain\") \u00e8 un film del 1975 diretto da John Hough, tratto dal romanzo \"Escape to Witch Mountain\" di Alexander Key.\nTrama.\nDue fratellini, Tony e Tia, rimasti orfani dei loro genitori adottivi, i coniugi Malone, sono accolti in un orfanotrofio nel quale devono sforzarsi di nascondere le loro strane facolt\u00e0: Tony pu\u00f2 controllare a distanza oggetti inanimati suonando un'armonica a bocca, mentre la sorellina Tia pu\u00f2 conversare telepaticamente col fratello, comunicare con gli animali e prevedere eventi sfavorevoli futuri prima che accadano. Tia, inoltre, non si separa mai dal suo \"cofanetto con le stelle\", una scatola con il disegno di due stelle sul coperchio esterno. I due bambini non hanno ricordi del periodo precedente l'adozione.\nDurante una passeggiata all'esterno, Tia ha la premonizione di un grave incidente che avrebbe coinvolto un'automobile; il proprietario dell'automobile, che si \u00e8 salvato grazie all'avvertimento della bambina, \u00e8 Lucas Deranian, avvocato di Aristotle Bolt, un miliardario ossessionato dai fenomeni paranormali. Pi\u00f9 tardi, Deranian informa Bolt dell'accaduto e Bolt gli ordina di ottenere la disponibilit\u00e0 dei bambini. Deranian ricerca notizie sui due bambini, si presenta quindi all'orfanotrofio come il loro zio materno, chiedendone quindi l'affidamento e li conduce infine nella sontuosa villa di Bolt.\nTia e Tony, sebbene fin dall'inizio siano sospettosi dei fini di Bolt, sono attratti dai doni e dai divertimenti presenti nella villa del miliardario. Attraverso delle telecamere presenti in ogni stanza, Bolt e Deranian verificano le straordinarie facolt\u00e0 dei bambini. Infine il miliardario invita i bambini a mettere le loro facolt\u00e0 paranormali a disposizione della sua impresa finanziaria, per favorire la ricerca di giacimenti minerari e petroliferi, previsioni sull'andamento della borsa valori, eccetera. Alla fine Bolt rivela ai bambini che ha monitorato il loro comportamento attraverso un sistema televisivo a circuito chiuso, che lui e Deranian conoscono completamente i loro poteri paranormali e, nel caso non volessero collaborare, verrebbero additati alla popolazione come stregoni. Dopo questa rivelazione, Tia e Tony decidono di fuggire dalla villa di Bolt sfruttando l'abilit\u00e0 di Tia nel controllare il comportamento degli animali: un cavallo selvaggio, cani da guardia e perfino un gatto, utilizzato per neutralizzare un guardiano allergico ai gatti.\nBolt invia Deranian e un delinquente, Ubermann, alla ricerca dei due bambini; chiede inoltre l'aiuto della polizia, offre una taglia a chi dovesse trovarli e sovrintende le ricerche dall'alto di un elicottero. Tia e Tony si nascondono nel camper di Jason O'Day, un anziano signore scontroso. Inizialmente Jason vorrebbe allontanare i bambini; ma accortosi dell'imponente dispiego di forze messo in atto per la ricerca di due bambini piccoli e indifesi, Jason presta loro aiuto nascondendoli e allontanandoli dagli uomini di Bolt. Quando i bambini si separano da Jason per un breve periodo di tempo, sono imprigionati da uno sceriffo, ma evadono grazie ai loro poteri. Lo sceriffo raduna gli abitanti del luogo perch\u00e9 partecipino alla ricerca di due esseri demoniaci.\nNel frattempo nella mente di Tia affiorano gradatamente vaghi ricordi di un naufragio nel quale erano stati coinvolti nel periodo precedente l'adozione. Quando i ricordi diventano pi\u00f9 precisi, Tony e Tia capiscono che erano naufragati non da un natante, ma da un veicolo spaziale e che quindi sono in realt\u00e0 degli extraterrestri; l'immagine delle due stelle sul cofanetto di Tia rappresenterebbe una stella binaria del sistema attorno al quale gravitava il loro pianeta di origine dal quale erano fuggiti per una catastrofe ecologica. Jason accetta di portare i bambini in cima a una montagna chiamata \"Montagna Stregata\", ritenuta tradizionalmente sede di fenomeni inspiegabili. Accompagnati da Jason, i due piccoli riescono a eludere la sorveglianza degli inseguitori, giungono alla \"Montagna Stregata\" dove trovano ad accoglierli un loro congiunto, lo Zio Ben\u00e9, il quale li trasporter\u00e0 con un UFO nel luogo in cui sono riuniti gli altri esseri provenienti dallo stesso pianeta di origine.\nDifferenze con il romanzo.\nIl film \u00e8 tratto dal romanzo \"Escape to Witch Mountain\" di Alexander Key pubblicato nel 1968. Nel romanzo, scritto durante la Guerra fredda, i due bambini venivano aiutati da Padre O'Day, un prete cattolico, mentre Lucas Deranian, il cattivo (veniva paragonato al Diavolo da padre O'Day), era un agente comunista europeo il quale voleva sfruttare i poteri dei bambini per oscuri fini politici. Il film della Walt Disney venne girato a met\u00e0 degli anni settanta, un periodo culturalmente differente, e il cattivo era Aristotle Bolt, un finanziere miliardario, un personaggio di cui non c'era traccia nel romanzo.\nAltre differenze nel film, rispetto al romanzo:\nAccoglienza.\nIl film fu uno dei maggiori successi fra i film live action prodotti dalla Walt Disney Pictures.\nOpere derivate.\nIl film ebbe un seguito nel 1978 (\"Ritorno dall'ignoto\", diretto dallo stesso John Hough) e un rifacimento nel 1995 (\"La montagna della strega\", \"Escape to Witch Mountain\") diretto da Peter Rader). Un altro rifacimento dal titolo \"Corsa a Witch Mountain\" (\"Race to Witch Mountain\") \u00e8 stato realizzato nel 2009 con Dwayne Johnson come protagonista."}
{"id": "5380735", "revid": "640277", "url": "https://it.wikipedia.org/wiki?curid=5380735", "title": "Jupiter Icy Moons Explorer", "text": "JUpiter ICy moons Explorer (JUICE) \u00e8 una missione spaziale dell'Agenzia spaziale europea (ESA) il cui lancio \u00e8 previsto nel 2023 tramite il lanciatore Ariane 6. L'obiettivo sono le tre lune ghiacciate di Giove: Ganimede, Europa e Callisto. Tutte e tre infatti presentano discrete quantit\u00e0 di acqua liquida sotto la superficie e sono candidate ideali per la ricerca di vita.\nLa sonda arriver\u00e0 nel sistema di Giove nel 2031 dopo aver sfruttato quattro volte l'assistenza gravitazionale della Terra e di Venere. Dopo una serie di fly-by di Europa e Callisto entrer\u00e0 in orbita nel 2032 attorno a Ganimede per un ulteriore studio che verr\u00e0 completato nel 2035.\nLa sonda avr\u00e0 una massa di circa 5 tonnellate e utilizzer\u00e0 pannelli solari per produrre energia. La strumentazione scientifica, tra cui radar, magnetometro, spettrometri e macchine fotografiche, peseranno circa 100 chilogrammi. JUICE \u00e8 la missione scientifica pi\u00f9 ambiziosa del programma spaziale scientifico dell'ESA Cosmic Vision per il decennio 2015-2025. Il progetto era stato proposto con il nome di \"Jupiter Ganymede Orbiter\" (JGO), ma \u00e8 stato modificato e rinominato dopo l'abbandono nel 2010 di una missione congiunta tra ESA e NASA, la \"Europa Jupiter System Mission\". Selezionata dal comitato del programma scientifico dell'ESA nel maggio 2012, \u00e8 la prima missione esclusivamente europea diretta ai pianeti esterni del sistema solare.\nStato della missione.\nIl 2 maggio 2012 l'ESA ha annunciato di avere selezionato JUICE all'interno del programma Cosmic Vision.\nIl 21 febbraio 2013, dopo una competizione pubblica, 11 strumenti sono stati selezionati dall'ESA. Essi saranno sviluppati e costruiti principalmente in Europa, con la partecipazione di Stati Uniti e Giappone\nIl 27 novembre 2014, l'ESA ha dato il via libera alla missione per procedere alla successiva fase dello sviluppo e ha firmato un accordo con varie agenzie spaziali nazionali per il finanziamento degli strumenti.\nIl 9 dicembre 2015, l'ESA ha firmato un contratto con Airbus Space and Defense dal valore di almeno 350 milioni di Euro per lo sviluppo e la costruzione della sonda. Verr\u00e0 costruita e assemblata nella sede tedesca della compagnia a Friedrichshafen.\nIl 15 marzo 2017, l'ESA ha annunciato che la fase di design si \u00e8 conclusa con successo e a breve comincer\u00e0 la produzione di un prototipo della sonda per testare la resistenza in un ambiente estremo come quello di Giove.\nIl 16 gennaio 2018, l'ESA ha annunciato che sono stati superati con successo i test per lo svolgimento da terra della missione, come la gestione della sonda o le comunicazioni con essa. A maggio 2018 sono stati superati anche i test sulla capacit\u00e0 isolante dei materiali, dovendo sopportare alte temperature col flyby di Venere e basse temperature presso Giove.\nNel dicembre 2018 \u00e8 iniziata la revisione critica del progetto, terminata quindi a marzo 2019 senza identificare alcun ostacolo per passare alla fase di qualificazione e produzione.\nA settembre 2019 \u00e8 iniziata in Germania la costruzione della sonda, lavorando sullo scheletro, sulle protezioni e sui sottosistemi termici nel corso dei mesi successivi, per poi passare all'integrazione e al collaudo dei sottosistemi elettrici nel marzo 2020.\nCaratteristiche.\nI principali impedimenti per la progettazione sono legati alla maggiore distanza dal Sole, l'uso di pannelli solari e il rigido campo di radiazioni gioviane. Gli inserimenti in orbita a Giove e a Ganimede e il gran numero di manovre di flyby (pi\u00f9 di 25 spinte gravitazionali e due flyby su Europa) richiedono che la navicella trasporti circa 3.000\u00a0kg di propellente. Per la notevole distanza sar\u00e0 necessaria nelle comunicazioni un'antenna sui 3\u00a0m di diametro, dovendo trasmettere circa 1,4\u00a0Gb giornalieri, e per l'alimentazione saranno necessari dei pannelli di una superficie di 60-75\u00a0m\u00b2. La sonda \u00e8 strutturata su di un tubo portante principale, con diversi pannelli disposti radialmente attorno ad esso e, una volta inserite le apparecchiature, delle lastre esterne di chiusura rivestite di piombo per schermare dalle radiazione gioviane. Sar\u00e0 alimentata da due serbatoi, di cui il primo contenente ossidi di azoto come ossidante e il secondo con della monometilidrazina come propellente; per la propulsione, di un motore principale da 400\u00a0N, otto motori da 22\u00a0N per manovre pi\u00f9 delicate e dodici da 10\u00a0N per il controllo dell'assetto; il tutto collegato da 130\u00a0m di tubi e 10\u00a0km di cavi.\nGli aiuti gravitazionali includono:\nStrumentazione.\nL'orbiter disporr\u00e0 dei seguenti strumenti:\nProposta russa per un lander su Ganimede.\nIl Russian Space Research Institute ha una proposta di missione di lander su Ganimede chiamata 'Laplace-P', con scopi di astrobiologia. Era stata valutata una cooperazione e una possibile sinergia con la fase orbitale di JUICE su Ganimede l'ESA e Roscosmos, che propose anche di alimentare il veicolo spaziale JUICE con un generatore termoelettrico a radioisotopi di fabbricazione russa (RTG), per sostituire i pannelli solari che sarebbero vulnerabili alle radiazioni di Giove, tuttavia la proposta non riscosse una grande seguito."}
{"id": "5380761", "revid": "1543377", "url": "https://it.wikipedia.org/wiki?curid=5380761", "title": "Organizzazione Badr", "text": "L'Organizzazione Badr () - inizialmente nota come \"Brigate Badr\" o \"Corpi Badr\" - venne fondata dall'Ayatollah Sayyed Mohammed Baqir al-Hakim ed \u00e8 stata attiva dal 1982 al 2003 come milizia del Supremo Consiglio Islamico Iracheno (ISCI o, all'inglese, SCII), per diventare da quest'ultima data essa un vero e proprio movimento politico.\nLa Brigata Badr costituiva l'ala militare del partito islamico sciita, basato in Iran e guidato da ufficiali iraniani, del Consiglio Supremo per la Rivoluzione Islamica in Iraq (CSRII, o, all'inglese, SCIRI), formato nel 1982. Dall'Invasione dell'Iraq del 2003, molti combattenti delle Brigate Badr sono entrati a far parte dell'esercito iracheno e dell'apparato di polizia iracheno.&lt;br&gt;\nPoliticamente, le Brigate Badr e il CSRII (o SCIRI) sono stati considerati come un partito politico dal 2003, ma poi sono stati visti ufficiosamente come entit\u00e0 diversificate con l'Organizzazione Badr annoverata tra i partiti politici iracheni. Le forze delle Brigate Badr, coi loro comandanti iraniani, sono assurte agli onori delle cronache nel corsoi dei combattimenti sostenuti nel 2014 e nel 2015 contro l'ISIS in Iraq, specialmente attorno a Tikrit.\nStoria.\nIran.\nL'Organizzazione \u00e8 nata in Iran nel 1982, come ala militare del Consiglio Supremo per la Rivoluzione Islamica in Iraq. \u00c8 stata basata in Iran per due decenni durante il regime di Saddam Hussein e comandata da ufficiali iraniani. La sua forza ammontava a diverse migliaia di iracheni in volontario esilio e da disertori che avevano combattuto accanto alle truppe iraniane nel corso della guerra Iran-Iraq. Il gruppo era armato e comandato dal regime iraniano."}
{"id": "5380809", "revid": "486946", "url": "https://it.wikipedia.org/wiki?curid=5380809", "title": "Bucha (Ucraina)", "text": ""}
{"id": "5380830", "revid": "1305772", "url": "https://it.wikipedia.org/wiki?curid=5380830", "title": "Bu\u010da (comune)", "text": "Bu\u010da (; ) \u00e8 una citt\u00e0 dell'Ucraina, nell'oblast' di Kiev. Nel 2014 aveva una popolazione di circa 30.000 abitanti."}
{"id": "5380858", "revid": "1005847", "url": "https://it.wikipedia.org/wiki?curid=5380858", "title": "Partito Nazionale Indipendente dei Quadri e delle Elites", "text": "Il Partito Nazionale Indipendente dei Quadri e delle Elites (PNIQE) \u00e8 un partito politico iracheno.\nEsso rappresenta la componente islamica sciita che non appoggia l'Alleanza Irachena Unita. \u00c8 strettamente associato col movimento di Muqtada al-Sadr e del suo \"Esercito del Mahdi\" (poi \"Brigate della Pace\"). Il partito \u00e8 guidato dal proprietario di giornali Fatah al-Shaykh. \nElezioni provvisorie del 2005.\nNelle Elezioni parlamentari in Iraq del gennaio 2005, il PNIQE ha ottenuto circa voti, ossia lo 0,8% del consenso elettorale, conseguendo cos\u00ec 3 seggi nell'Assemblea nazionale provvisoria dell'Iraq.\nElezioni parlamentari del 2005.\nIl PNIQE non ha contestato le elezioni parlamentari per l'Assemblea Nazionale, svoltesi pi\u00f9 tardi nel dicembre 2005. Numerosi sostenitori di al-Sadr hanno fatto parte delle liste dell'Alleanza Irachena Unita."}
{"id": "5380942", "revid": "729019", "url": "https://it.wikipedia.org/wiki?curid=5380942", "title": "Benevolentia", "text": "La benevolentia viene indicata come \u00ab\"voluntate benefica benevolentia movetur\"\u00bb (la benevolenza \u00e8 messa in moto da una volont\u00e0 che mira al bene) intendendo che vi sia una \"voluntas\", un atteggiamento spirituale che genera il desiderio di fare del bene (\"benevolentia\").\nNella mentalit\u00e0 romana questo atteggiamento benefico era spesso tipico di alcune cariche pubbliche come il patronato cittadino o il governatorato della provincia che intendevano dare dimostrazione del loro potere e prestigio concedendo favori personali a singoli o intercedendo presso le autorit\u00e0 superiori per altri, come per le citt\u00e0-clientes che riconoscevano cos\u00ec la loro subordinazione economica e politica al \"patronus\". In questo modo il \"benefattore\" sperava di raccogliere fama e consensi per la sua carriera politica secondo una comune pratica evergetica presente gi\u00e0 in et\u00e0 repubblicana. Con questo vero e proprio metodo di governo si conseguiva \nuna pluralit\u00e0 di obiettivi:"}
{"id": "5380975", "revid": "838137", "url": "https://it.wikipedia.org/wiki?curid=5380975", "title": "Undici (antica Grecia)", "text": "Gli Undici () erano magistrati dell'antica Atene di notevole importanza. Sono chiamati in questo modo dagli scrittori classici ma, al tempo di Demetrio Falereo, il loro nome fu cambiato in quello di nomofilachi, che erano, tuttavia, funzionari diversi durante la democrazia. Un altro nome che compare nelle grammatiche \u00e8 \"desmofulachi\" () di cui \"thesmofulachi\" () deve essere una corruzione.\nData di istituzione.\nLa data in cui \u00e8 stata istituita la magistratura degli Undici \u00e8 stata oggetto di contestazioni. Ulrich von Wilamowitz-Moellendorff riteneva che l'istituzione fosse di carattere aristocratico e conclude che, secondo un passaggio di Eraclide Pontico, \u00e8 stata creata da Aristide. Meier, invece, sostiene che la magistratura esisteva non solo prima del tempo di Clistene, ma addirittura prima della legislazione di Solone, ma sembra impossibile giungere ad una soluzione definitiva sull'argomento.\nElezione e ruolo.\nGli Undici erano annualmente scelti a sorte, uno da ciascuna delle dieci trib\u00f9 e, a capo di questi, veniva posto un segretario detto , che sembra avesse un ruolo molto importante ad Atene e aveva diritto ad uno o pi\u00f9 sottoposti chiamati .\nIl compito principale degli Undici era la cura e la gestione del carcere pubblico (detto desmoterio), che era interamente sotto la loro giurisdizione. Quando una persona veniva condannata a morte era immediatamente dato in custodia degli Undici, che erano poi tenuti a portare l'accusa sotto processo e poi assecondare la sentenza secondo le leggi.\nIl modo pi\u00f9 comune per compiere un'esecuzione consisteva nel somministrare il succo di cicuta, che era da bere dopo il tramonto. Gli undici erano a capo di carcerieri, carnefici e torturatori. chiamati con vari nomi.\nQuando una tortura veniva inflitta per colpe contro lo Stato, essa era compiuta alla presenza degli Undici o di alcuni loro rappresentanti.\nGli Undici di solito dovevano portare a termine le esecuzioni delle condanne effettuate dai tribunali o dalle assemblee pubbliche, ma in alcuni casi essi potevano disporre di un potere aggiunto (detto ). In questo caso essi eseguivano le condanne avvenute in alcuni procedimenti sommari in cui la pena era stata fissata automaticamente per legge (senza processo quindi) e poteva essere inflitta dal giudice in seguito ad una confessione spontanea o ad un procedimento che non prevedeva l'appello a uno dei tribunali provvisti di giuria popolare.\nGli Undici disponevano di questa estensione di potere anche nel caso di confisca di beni. Questa affermazione non si riferisce, come alcuni hanno pensato, esclusivamente alla vendita delle propriet\u00e0 dei condannati a morte; in un'iscrizione si legge dell'obbligo che avevano gli Undici di tenere gli inventari dei beni confiscati e che il segretario garantiva personalmente la contabilit\u00e0 dei pagamenti effettuati."}
{"id": "5380998", "revid": "287204", "url": "https://it.wikipedia.org/wiki?curid=5380998", "title": "Orobanche crenata", "text": "La succiamele delle fave (nome scientifico Orobanche crenata ) \u00e8 una pianta parassita, appartenente alla famiglia delle Orobanchaceae.\nEtimologia.\nIl nome generico (\"Orobanche\") deriva da due termini greci \"\u00f2robos\" (= legume) e \"anch\u00e9in\" (= strozzare) e indicano il carattere parassitario di buona parte delle piante del genere di questa specie soprattutto a danno delle Leguminose (nell'antica Grecia questo nome era usato per una pianta parassita della \"veccia\" - \"Vicia sativa\"). L'epiteto specifico (\"crenata\") fa riferimento alla particolare forma del bordo dei petali (contorno crenato o con denti arrotondati).\nIl nome scientifico di questa specie \u00e8 stato definito per la prima volta dall'esploratore, orientalista e naturalista svedese Peter Forssk\u00e5l (1732-1763) nella pubblicazione \"Flora Aegyptiaco-Arabica. Sive Descriptiones Plantarum, Quas per Aegyptum Inferiorem et Arabium Felicem Detexit, Illustravit Petrus Forskal. Prof. Haun. Post Mortem Auctoris editit Carsten Niebuhr. Accedit Tabula Arabiae Felicis Geographico-Botanica. Hauniae - 113. 1775\" del 1775.\nDescrizione.\nQueste piante sono alte da 20 a 40\u00a0cm. La forma biologica \u00e8 terofita parassita (T par), sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Non contengono clorofilla per cui sono piante provviste di organi sotterranee specifici per nutrirsi della linfa di altre piante (piante parassite); inoltre nel secco si colorano di bruno.\nRadici.\nLe radici sono fascicolate e si diramano da un bulbo o rizoma centrale. Nella parte finale sono provviste di austori succhianti che parassitano l'apparato radicale delle piante ospiti.\nFusto.\nLa parte aerea del fusto \u00e8 eretta e semplice (non ramosa), angolosa e densamente pubescente. Gli scapi terminali sono sempre fioriferi (mai sterili).\nFoglie.\nLe foglie sono ridotte a delle squame spiralate ed hanno delle forme lanceolate. Dimensione delle foglie: larghezza 4 \u2013 6\u00a0mm; lunghezza 15 \u2013 25\u00a0mm.\nInfiorescenza.\nLe infiorescenze, a forma di spiga o racemo pi\u00f9 o meno denso, sono interrotte alla base, mentre l'apice \u00e8 tronco. Le brattee dell'infiorescenza sono del tipo lanceolato. Dimensione dell'infiorescenza: larghezza 3 \u2013 4\u00a0cm; lunghezza 8 \u2013 16\u00a0cm. Dimensione delle brattee: larghezza 3 \u2013 4\u00a0mm; lunghezza 13 \u2013 18\u00a0mm.\nFiore.\nI fiori sono ermafroditi, zigomorfi (del tipo bilabiato), tetrameri, ossia con quattro verticilli (calice \u2013 corolla - androceo \u2013 gineceo) e pentameri (la corolla \u00e8 a 5 parti, mentre il calice anch'esso a 5 parti spesso \u00e8 ridotto). In questa specie i fiori alla base sono avvolti da 3 elementi: in posizione centrale \u00e8 presente una brattea; su entrambi i lati \u00e8 presente una lacinia calicina profondamente bifida (non sono presenti le bratteole). Lunghezza totale del fiore: 18 \u2013 28\u00a0mm.\nFrutti.\nIl frutto \u00e8 una capsula loculicida a forma pi\u00f9 o meno ovoidale. I semi, molti e minuti dalle dimensioni quasi microscopiche, contengono un embrione rudimentale indifferenziato e composto da poche cellule; sono colorati di nero. Lunghezza della capsula: 7 \u2013 12\u00a0mm.\nBiologia.\nQueste piante non contengono clorofilla per cui possiedono organi specifici per nutrirsi della linfa di altre piante. Le loro radici infatti sono provviste di uno o pi\u00f9 austori connessi alle radici ospiti per ricavare sostanze nutritive. Inoltre il parassitismo di \"Orobanche crenata\" \u00e8 tale per cui anche i semi per germogliare hanno bisogno della presenza delle radici della pianta ospite; altrimenti le giovani piantine sono destinate ad una precoce degenerazione.\nIn genere questa specie \u00e8 parassita delle colture di leguminose come fave, veccia, lenticchie, ma anche dei comuni trifogli. Nella regione mediterranea l'\"Orobanche crenata\" pu\u00f2 provocare perdite anche nei raccolti del pisello.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della specie (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti.\nLa classificazione del genere \"Orobanche\" \u00e8 problematica in quanto le varie specie differiscono una dall'altra per piccoli caratteri soprattutto nella forma del calice-corolla e per i vari colori delle parti floreali che presto tendono al bruno appena la pianta \"entra\" nel secco. Molte specie hanno una grande specificit\u00e0 dell'apparato radicale per cui una possibile distinzione \u00e8 possibile tramite l'individuazione della pianta parassitata (vedi il paragrafo \"Biologia\").\nFilogenesi.\nSecondo una recente ricerca di tipo filogenetico la famiglia Orobanchaceae \u00e8 composta da 6 cladi principali nidificati uno all'interno dell'altro. Il genere \"Orobanche\" si trova nel terzo clade (relativo alla trib\u00f9 Orobancheae) insieme ai generi \"Boschniakia\" , \"Cistanche\" , \"Conopholis\"\n, \"Epifagus\" , \"Eremitilla\" , \"Kopsiopsis\" , \"Mannagettaea\" . \"Orobanche\" \u00e8 monofiletico e rappresenta il \"core\" del clade ed \u00e8 \u201cgruppo fratello\u201d del genere \"Mannagettaea\" e quindi di tutto il resto del gruppo.\nAll'interno del genere \"Orobanche\" la specie \"Orobanche crenata\" appartiene alla sezione \"Orobanche\" caratterizzata soprattutto dalla forma del calice a tre parti ossia quattro sepali saldati 2 a 2 tipo lacinie ben separate o collegate alla base, pi\u00f9 una brattea. L'altra sezione presente in Italia (\"Trionychon\" ) \u00e8 caratterizzata dal calice diviso in 5 parti: in posizione centrale \u00e8 presente una brattea, mentre su entrambi i lati sono presenti una bratteola lineare e una lacinia calicina profondamente bifida. Nella sezione \"Orobanche\" \"O. crenata\", secondo una ricerca del 2003, \u00e8 \u201cgruppo fratello\u201d (sono vicine geneticamente) della specie \"Orobanche ballotae\" ; queste due specie a loro volta sono \u201cgruppo fratello\u201d di \"Orobanche foetida\" e \"Orobanche densiflora\" .\nIl numero cromosomico di \"O. crenata\" \u00e8: 2n = 38.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "5381069", "revid": "599013", "url": "https://it.wikipedia.org/wiki?curid=5381069", "title": "Divine Naah", "text": "Caratteristiche tecniche.\nNaah \u00e8 un centrocampista offensivo tecnicamente dotato, bravo nell'ultimo passaggio e nel dribbling.\nCarriera.\nClub.\nNaah ha giocato nella Right to Dream Academy dal 2007 al 2014, nel natio Ghana. Nel 2013, \u00e8 stato nominato miglior giocatore dell'accademia. Ha disputato diversi tornei giovanili, tra cui la Gothia Cup in Svezia. A luglio 2014 \u00e8 stato ingaggiato dal Manchester City, con cui ha firmato un contratto professionistico: come da accordi, sarebbe stato ceduto in prestito col fine di ottenere un permesso di lavoro valido per l'Inghilterra.\nSubito dopo essere stato messo sotto contratto dai \"Citizens\", \u00e8 stato ceduto in prestito allo Str\u00f8msgodset. Gi\u00e0 nell'inverno precedente, era stato in prova alla formazione norvegese. Ha debuttato nell'Eliteserien in data 20 settembre 2014, sostituendo Iver Fossum nei minuti finali della sfida vinta per 0-4 sul campo del Bod\u00f8/Glimt.\nIl 1\u00ba febbraio 2015, gli olandesi del NAC Breda hanno comunicato sul loro sito internet d'aver ingaggiato Naah con la formula del prestito, valido per i successivi 18 mesi. Il 28 febbraio ha debuttato nell'Eredivisie, subentrando a Gill Swerts nel pareggio per 1-1 sul campo del Twente. Il 25 maggio ha segnato la prima rete in squadra, nel corso della Nacompetitie, contribuendo al successo per 3-0 sul VVV-Venlo. Al termine dell'annata, il NAC Breda \u00e8 retrocesso in Eerste Divisie. Come previsto, Naah \u00e8 rimasto in squadra per un'ulteriore stagione e ha contribuito all'immediato ritorno del club in Eredivisie grazie alle sue 29 presenze e 3 reti tra campionato e Nacompetitie.\nIl 29 luglio 2016, i danesi del Nordsj\u00e6lland hanno confermato d'aver ingaggiato Naah con la formula del prestito. Ha esordito in Superligaen in data 18 settembre, schierato titolare nella sconfitta casalinga per 2-3 contro il S\u00f8nderjyskE. Il 31 gennaio 2017, il prestito \u00e8 stato anticipatamente interrotto. In questa porzione di stagione in squadra, ha totalizzato 6 presenze ed una rete, tra campionato e coppa.\nIl 23 febbraio 2017, Naah \u00e8 passato agli svedesi dell'\u00d6rebro, sempre con la formula del prestito. Il 27 luglio successivo ha fatto ritorno al Manchester City per fine prestito.\nIl 31 gennaio 2018, Naah \u00e8 passato al Tubize con la formula del prestito.\nStatistiche.\nPresenze e reti nei club.\n\"Statistiche aggiornate al 12 settembre 2020.\""}
{"id": "5381086", "revid": "1131186", "url": "https://it.wikipedia.org/wiki?curid=5381086", "title": "L'incredibile viaggio verso l'ignoto", "text": ""}
{"id": "5381087", "revid": "767487", "url": "https://it.wikipedia.org/wiki?curid=5381087", "title": "Il topo nel canestro", "text": "Il topo nel canestro (\"The Unshrinkable Jerry Mouse\") \u00e8 un film del 1964 diretto da Chuck Jones e Maurice Noble. \u00c8 il sesto dei 34 cortometraggi animati della serie \"Tom &amp; Jerry\" prodotti da Jones con il suo studio Sib-Tower 12 Productions. Venne distribuito dalla Metro-Goldwyn-Mayer l'8 dicembre 1964. Nel film \u00e8 presente una scena con una sculacciata: per questo motivo in diversi paese venne censurato.\nTrama.\nNel suo cestino di vimini, Tom ordina a Jerry di portargli un bicchiere di latte, per poi massaggiargli le spalle. Poco dopo Tom e Jerry ricevono in regalo una gattina, della quale per\u00f2 Tom vuole sbarazzarsi. Dopo alcuni tentativi falliti, Tom rimane bloccato in una finestra, venendo sculacciato da Jerry. Tom quindi si arrende ed \u00e8 costretto a massaggiare le spalle a Jerry, mentre la gattina beve il latte."}
{"id": "5381096", "revid": "33689", "url": "https://it.wikipedia.org/wiki?curid=5381096", "title": "Lista degli ortaggi raccomandati nel Capitulare de villis", "text": ""}
{"id": "5381097", "revid": "287204", "url": "https://it.wikipedia.org/wiki?curid=5381097", "title": "Piacenza Football Club 1984-1985", "text": "Questa pagina raccoglie le informazioni riguardanti il Piacenza Football Club nelle competizioni ufficiali della stagione 1984-1985.\nStagione.\nNella stagione 1984-1985 dopo aver riconquistato la Serie C1 il Piacenza vi ha disputato il girone A. Ha raccolto 45 punti e si \u00e8 piazzato in seconda posizione di classifica, appaiato al Lanerossi Vicenza. Il campionato \u00e8 stato vinto con 48 punti dal Brescia, che ha ottenuto la promozione diretta. Per la seconda promozione si \u00e8 reso necessario uno spareggio tra le due squadre piazzate in seconda posizione, che si \u00e8 giocato a Firenze il 16 giugno 1985: al termine dei tempi supplementari i veneti si impongono per (3-1), ottenendo la promozione in Serie B.\nLeonardo Garilli e Titta Rota allestiscono una squadra rivoluzionata rispetto alla stagione scorsa, con l'obiettivo principale di mantenere la categoria e se possibile arrivare nei primi cinque posti, per poter partecipare alla prossima Coppa Italia di Serie A e B. E invece il Piacenza disputa un campionato di vertice, ad un certo punto sembra fatta per ottenere la seconda promozione consecutiva, dopo la vittoria (0-1) di Ancona e l'(1-0) interno con l'Asti, a due giornate dal termine del torneo il Piacenza \u00e8 secondo da solo, ma alla penultima giornata la sconfitta di Carrara (1-0) rimette in gioco il Lanerossi Vicenza. Peccato, ma che bel campionato!\nIn Coppa Italia di Serie C il Piacenza \u00e8 inserito nel girone E di qualificazione, con 6 punti si piazza al terzo posto, dietro all'Ospitaletto promosso ai sedicesimi di finale, ed al Trento, e davanti alla Virescit Boccaleone."}
{"id": "5381098", "revid": "599013", "url": "https://it.wikipedia.org/wiki?curid=5381098", "title": "Deon Figures", "text": "Biografia.\nDopo avere giocato a football al college a Buffalo dove vinse un campionato NCAA nel 1990, Figures fu scelto come 23\u00ba assoluto nel Draft NFL 1993 dai Pittsburgh Steelers. Vi gioc\u00f2 per quattro stagioni, totalizzando solamente tre intercetti. Nel 1997 pass\u00f2 ai Jacksonville Jaguars dove fece subito registrare un primato personale di 5 intercetti. Si ritir\u00f2 dopo la stagione successiva."}
{"id": "5381104", "revid": "400694", "url": "https://it.wikipedia.org/wiki?curid=5381104", "title": "Paddington Bear", "text": ""}
{"id": "5381107", "revid": "400694", "url": "https://it.wikipedia.org/wiki?curid=5381107", "title": "Orsetto Paddington", "text": ""}
{"id": "5381153", "revid": "729019", "url": "https://it.wikipedia.org/wiki?curid=5381153", "title": "Fasta \u00c5land", "text": "Fasta \u00c5land (in finlandese \"Manner-Ahvenanmaa\" o \"Ahvenanmanner\") \u00e8 la principale isola dell'arcipelago delle \u00c5land, nella parte finlandese del mar Baltico. Amministrativamente appartiene alla regione autonoma finlandese delle Isole \u00c5land, il cui capoluogo Mariehamn \u00e8 situato sull'isola.\nIl nome dell'isola, \"Fasta \u00c5land\", significa terra principale in svedese, sta ad indicare l'impronta svedese nella cultura e lingua, comuni all'intero arcipelago delle isole \u00c5land.\nGeografia.\nFasta \u00c5land \u00e8 la terza isola della Finlandia per estensione, la prima se si escludono le due isole interne Soisalo e S\u00e4\u00e4minginsalo, e rappresenta il 70% della superficie terrestre dell'arcipelago; ospita inoltre il 90% della popolazione della regione autonoma, per la maggior parte nel capoluogo Mariehamn. Oltre al capoluogo Mariehamn, il territorio dell'isola \u00e8 diviso tra i comuni di Ecker\u00f6, Finstr\u00f6m, Geta, Hammarland, Jomala, Lemland, Lumparland, Saltvik e Sund.\nFasta \u00c5land in realt\u00e0 consiste di tre o quattro grandi isole a seconda della definizione di isola che si vuole applicare: Ecker\u00f6 \u00e8 separata dall'isola principale dal canale Marsundet come Lumparland dal canale Lumparsund. Questi due sono relativamente stretti e collegati da ponti e strade rialzate. Anche Lemland \u00e8 separata dall'isola principale dal canale Lemstr\u00f6ms. Se non si contano Ecker\u00f6, Lemland, Lumparland e le isole minori, Fasta \u00c5land ha una superficie di 685\u00a0km\u00b2.\nCon i suoi 129 m di altezza l'Orrdalsklint, situato nella parte nord orientale dell'isola, \u00e8 il punto pi\u00f9 alto di Fasta \u00c5land e dell'intero arcipelago.\nLumparn, l'ampia baia che caratterizza la parte orientale dell'isola, \u00e8 stata recentemente accreditata come un cratere da impatto provocato da un meteorite un miliardo di anni fa.\nTrasporti.\nLa maggior parte delle isole \u00c5land sono collegate tra di loro mediante ponti. A Mariehamn sorge il porto principale dell'arcipelago. Altri porti si trovano a Hummelvik e L\u00e5ngn\u00e4s.\nSempre a Mariehamn si trova l'unico aeroporto della regione."}
{"id": "5381155", "revid": "159341", "url": "https://it.wikipedia.org/wiki?curid=5381155", "title": "Fuoco negli occhi", "text": ""}
{"id": "5381164", "revid": "191790", "url": "https://it.wikipedia.org/wiki?curid=5381164", "title": "Paddington (disambigua)", "text": ""}
{"id": "5381189", "revid": "110157", "url": "https://it.wikipedia.org/wiki?curid=5381189", "title": "Montechiari", "text": "Montechiari \u00e8 una frazione del comune italiano di Palaia, nella provincia di Pisa, in Toscana.\nGeografia fisica.\nIl borgo di Montechiari \u00e8 situato in Valdera sulla cima di una collina di posta alla destra del torrente Roglio. Il paese si affaccia sulla piana dove sorge Forcoli, e confina ad est con la frazione di Montacchita.\nMontechiari dista circa 9\u00a0km dal capoluogo comunale e poco pi\u00f9 di 40\u00a0km da Pisa.\nStoria.\nIl territorio di Montechiari risulta abitato gi\u00e0 in epoca etrusca di et\u00e0 arcaica (VI-V secolo a.C.). Alcuni ritrovamenti testimoniano la presenza di un insediamento di una certa importanza lungo la strada tra Montechiari e Montacchita, strada che costituiva allora un'importante via di comunicazione tra le citt\u00e0 di Pisa e Volterra. Sempre nei dintorni di Montechiari sono stati individuati alcuni resti di archeologia industriale, perlopi\u00f9 strutture produttive di laterizi, ovvero fornaci documentate tra la fine del Medioevo e l'et\u00e0 moderna poste solitamente nei pressi di ville padronali, in quanto costruite in funzione dei cantieri per l'edificazione della villa stessa e poi mantenute anche successivamente per scopi di manutenzione.\nIl borgo di Montechiari \u00e8 nato in epoca medievale come castello, ma venne incendiato e distrutto nel 1362 in quanto ritrovatosi al centro di alcune battaglie tra Pisa e Firenze. Il castello non venne ricostruito, in quanto n\u00e9 il Targioni Tozzetti, che riporta di aver visitato il paese nelle sue \"Relazioni\" (1768), e n\u00e9 il Repetti nel suo \"Dizionario Geografico Fisico Storico della Toscana\" fanno menzione alcuna di questo castello. Ci\u00f2 che rimane dell'area castellana di Montechiari \u00e8 l'imponente villa con torre merlata situata nella parte pi\u00f9 alta del paese, ancora oggi propriet\u00e0 della nobile famiglia Dell'Agnello e impiegata a fini turistici."}
{"id": "5381200", "revid": "287204", "url": "https://it.wikipedia.org/wiki?curid=5381200", "title": "Piacenza Football Club 1930-1931", "text": "Questa pagina raccoglie le informazioni riguardanti il Piacenza Football Club nelle competizioni ufficiali della stagione 1930-1931.\nStagione.\nNella stagione 1930-1931 il Piacenza disputa il girone B del campionato di Prima Divisione. Con 34 punti si piazza in terza posizione di classifica; il torneo \u00e8 vinto dal Forl\u00ec con 36 punti, davanti alla Reggiana con 35 punti, entrambe ammesse al girone finale per la promozione in Serie B."}
{"id": "5381202", "revid": "1632387", "url": "https://it.wikipedia.org/wiki?curid=5381202", "title": "Cordone di san Francesco", "text": "Con il nome di cordone di san Francesco si intende il cingolo o cordiglio che, ad imitazione del \"Serafico Patriarca\", San Francesco di Assisi, portano gli appartenenti alla famiglia francescana e che comunque rimanda al suo stile e alla sua spiritualit\u00e0.\nUso da parte di san Francesco e dei suoi seguaci.\nNarra fra Tommaso da Celano nella \"Vita prima sancti Francisci\" che il santo, dopo aver ascoltato presso la chiesa della Porziuncola il brano evangelico relativo al mandato di predicare affidato agli Apostoli, \u00absubito, esultante di spirito Santo, esclam\u00f2: \u201c\"Questo voglio, questo chiedo, questo bramo di fare con tutto il cuore!\"\u201d. S'affretta allora il padre santo, tutto pieno di gioia, a realizzare il salutare ammonimento; non sopporta indugio alcuno a mettere in pratica fedelmente quanto ha sentito: si scioglie dai piedi i calzari, abbandona il suo bastone, si accontenta di una sola tunica, sostituisce la sua cintura con una corda\u00bb (22). Tale elemento assunsero dopo di lui coloro che lo seguivano: \u00ab\"Erano contenti di una sola tonaca talvolta rammendata dentro e fuori, tanto povera e senza ricercatezze da apparire in quella veste dei veri crocifissi per il mondo, e la stringevano ai fianchi con una corda, e portavano rozzi calzoni\"\u00bb (39).\nDall'uso che ne fece il fondatore, il cordone, di lana o cotone bianco, cinto alla vita, con un numero di nodi variabile da tre (a richiamare i consigli evangelici a cui rimanda la stessa Regola) a cinque (in onore delle stimmate di Cristo e del suo servo Francesco), caratterizza ancora oggi l'abito dei frati e delle sorelle povere, richiamando a tutti lo stile di vita e gli insegnamenti del \"Poverello\".\nTale cordiglio, in certi contesti, venne ad identificare gli stessi frati chiamati appunti \"della corda\" (\"les Cordeliers\" in Francia, da cui l'italiano \"Cordiglieri\") o quanti, per devozioni al santo, si cingevano di tale segno (\"Cordigeri\"). Tra questi gli appartenenti al Terz'Ordine Francescano.\nNel 1585 papa Sisto V, allo scopo di regolare il cordigerato, istitu\u00ec presso la basilica di San Francesco in Assisi una specifica arciconfraternita a cui dovevano essere aggregate quelle esistenti e di nuova fondazione.\nUso nell'araldica.\nL'uso del cordone associato allo stemma francescano appare presso la basilica di San Francesco in Assisi sia nel bassorilievo lapideo della base della colonna del protiro del portale d'ingresso della chiesa inferiore realizzato tra il 1486 e il 1487, sia nella decorazione ad intarsio del coro ligneo della chiesa superiore, completato nel 1501.\nLa devozione a san Francesco spinse non solo molti fedeli a cingersi i fianchi con la corda, ma alcuni nobili a fregiarne i loro blasoni. Cos\u00ec ad esempio fece Anna di Bretagna, figlia di Francesco II e sposa di Carlo VIII e quindi di Luigi XII, re di Francia. Cos\u00ec fece anche il successore di quest'ultimo, Francesco I che pare introdusse il cordiglio pure nelle insegne dell'Ordine di San Michele.\nIn epoca recente, si segnala lo stemma di Gabriele d'Annunzio, principe di Montenevoso, la cui blasonatura cita il cordiglio francescano come elemento di ornamento dello scudo.\nIl cordiglio compare anche nell'araldica civile come ad esempio nello stemma della citt\u00e0 spagnola di San Lorenzo de la Parrilla, in quello concesso dall'imperatore Carlo V alla citt\u00e0 di Quito, attuale capitale dell'Ecuador (in evidente riferimento al nome completo della medesima citt\u00e0: \"San Francisco de Quito\") come anche in quello della citt\u00e0 messicana di San Francisco de Campeche\nUso decorativo.\nCome elemento decorativo, in questo caso associato allo stemma di Anna di Bretagna, il cordiglio francescano compare sul caminetto dell'anticamera detta appunto \"de la cordeli\u00e8re\" del castello di Amboise. \nUna particolare testimonianza dell'uso decorativo dello stesso cordiglio francescano, la troviamo in Spagna dove con il nome di \"Casa del Cordon\" venivano popolarmente indicati alcuni edifici civili della fine del XV e il XVI secolo le cui porte d'ingresso o le finestre erano ornate da tale elemento. Note quelle di Vitoria, Bilbao (conosciuta anche come \"Casa Sanchez\"), Madrid (detto anche \"Palacio de Pu\u00f1onrostro\"), Monterrubio de la Serena e, nella comunit\u00e0 autonoma della Castiglia e Le\u00f3n, quelle di Burgos (o \"Palacio de los Condestables de Castilla\"), Santa Mar\u00eda del Campo, Palencia (attuale sede del Museo archeologico), Valdeca\u00f1as de Cerreto, nella provincia di Palencia, e Zamora (detto anche \"Palacio de Pu\u00f1onrostro\").\nTale uso si diffuse nei territori spagnoli dell'America latina dove dell'ultimo quarto del XV secolo troviamo una \"Casa del Cord\u00f3n\" a Santo Domingo, attuale capitale della Repubblica Dominicana. Interessante in questo contesto l'uso del cordiglio francescane come ornamento della \"Capilla Posa\" dedicata all'apostolo Giacomo nel convento di San Michele in Huejotzingo, nello stato messicano di Puebla.\nRiferimenti nella letteratura.\nAl cordone di san Francesco sembra fare pi\u00f9 volte riferimento Dante nella \"Commedia\". Con il nome di capestro - la corda con cui si legano per la testa cavalli, buoi, e quella utilizzata per le impiccagioni - esso ricorre in Paradiso XI 87 dove, in riferimento al \"Poverello\", si dice \"Indi sen va quel padre e quel maestro / con la sua donna e con quella famiglia / che gi\u00e0 legava l'umile capestro\" e in If XXVII 92 dove, a proposito di Bonifacio VIII, si dice \"n\u00e9 ordini sacri / guard\u00f2 in s\u00e9, n\u00e9 in me quel capestro / che solea fare i suoi cinti pi\u00f9 macri\". In quest'ultimo passo, e in quello di Pd XII 132 \"Illuminato e Augustin son quici, / che fuor de' primi scalzi poverelli / che nel capestro a Dio si fero amici\" \u00e8 per alcuni pi\u00f9 evidente il senso traslato del termine, che si estende a indicare l'abito francescano.\nAl medesimo cordone rimanda anche l'affermazione di Guido da Montefeltro in If XXVII 67 la dove ricorda di aver vestito l'abito francescano: \"Io fui uom d'arme, e poi fui cordigliero, / credendomi, s\u00ec cinto, fare ammenda; / e certo il creder mio ven\u00eca intero\".\nQualcuno ha voluto vedere nella corda di cui Dante si dice cinto in If XVI 106, un riferimento al cordiglio francescano. \nAnche Alessandro Manzoni, ne \"I promessi sposi\", fa riferimento al cordiglio francescano. Al capitolo III, a proposito di fra Cristoforo, scrive che \"andando per la strada, poteva ugualmente abbattersi in un principe che gli baciasse riverentemente la punta del cordone, o in una brigata di ragazzacci che, fingendo d'esser alle mani tra loro, gl'inzaccherassero la barba di fango\". Per ben tre volte poi il cordone \u00e8 citato al capitolo XVIII nel dialogo che l'aristocratico conte Attilio, cugino di don Rodrigo, ha con il conte zio, importante uomo politico milanese, al quale si rivolge per far allontanare padre Cristoforo da Pescarenico. Del cappuccino il conte Attilio dice qui che \"se la ride de' grandi e de' politici, e che il cordone di san Francesco tien legate anche le spade\", per poi concludere che \"Questo frate, dicevo io, l'ha sempre col cordone di san Francesco; ma per adoprarlo a proposito, il cordone di san Francesco, non \u00e8 necessario d'averlo intorno alla pancia\"."}
{"id": "5381223", "revid": "3115", "url": "https://it.wikipedia.org/wiki?curid=5381223", "title": "Citt\u00e0 del Botswana", "text": "Lista di citt\u00e0 e villaggi del Botswana per popolazione con almeno 3.000 abitanti. "}
{"id": "5381277", "revid": "1522738", "url": "https://it.wikipedia.org/wiki?curid=5381277", "title": "Inno nazionale della Repubblica dell'Uzbekistan", "text": "L'Inno nazionale della Repubblica dell'Uzbekistan (in lingua uzbeca O\u02bbzbekiston Respublikasining Davlat Madhiyasi) \u00e8 stato adottato nel 1992. Il testo \u00e8 stato scritto da Abdulla Oripov nel 1992, mentre la musica \u00e8 di Mutal Burhanov ed \u00e8 stata composta nel 1947, usata gi\u00e0 per l'inno della Repubblica Socialista Sovietica Uzbeka."}
{"id": "5381307", "revid": "110157", "url": "https://it.wikipedia.org/wiki?curid=5381307", "title": "Ponte strallato sul fiume Adige", "text": "Il ponte strallato sul fiume Adige \u00e8 un'infrastruttura che attraversa il fiume Adige nei pressi dei comuni di Piacenza d'Adige (in provincia di Padova) e Badia Polesine (in provincia di Rovigo), dal km 46+227 al km 47+315 della Autostrada A31 \"Valdastico sud\".\nCon una lunghezza complessiva di 1.087 metri, \u00e8 il ponte strallato con la campata centrale pi\u00f9 lunga in Italia (310 metri) al momento della costruzione.\nStoria.\nProgettato dall'azienda Cimolai, \u00e8 stato costruito a partire dall'anno 2006. I lavori di costruzione del ponte si sono completati nel 2010, ma l'apertura al traffico \u00e8 avvenuta solo il 15 dicembre 2014, unitamente all'inaugurazione del tratto autostradale compreso tra la SS 434 Transpolesana e il casello di Santa Margherita d'Adige.\nIl costo dell'opera, facente parte del lotto n. 12 dell'appalto di costruzione dell'autostrada A31 \"Valdastico sud\", deliberato nel 2004 \u00e8 stato di 64.623.779 euro, con un tempo previsto di realizzazione pari a 1.140 giorni.\nIl prezzo minimo del pedaggio di attraversamento del ponte, dalla barriera di Badia Polesine al casello di Piacenza d'Adige, \u00e8 di \u20ac 0,50 per le autovetture e i motoveicoli.\nCaratteristiche tecniche.\nI piloni bianchi a forma di A, che sorreggono l'impalcato all'esterno degli argini del fiume Adige, sono alti 110 metri (83 metri dal piano viabile) e sono composti da tubi in acciaio di 28 metri e uno spessore di 32 millimetri con un diametro di 4 metri pesanti 100 tonnellate cadauno. I piloni sorreggono il piano stradale con 8 coppie di stralli (totale 32 stralli) lunghi da 110 a 166 metri, con un diametro fino a 40 cm, pesanti complessivamente 540 tonnellate.\nLa struttura, a 5 campate, \u00e8 costituita da un ponte lungo 590 metri e due viadotti di accesso lunghi 250 metri metri ognuno.\nNel punto di attraversamento, tra le localit\u00e0 Ca' Bianca a nord (riva sinistra del fiume) e Polisenella a sud (riva destra), \u00e8 largo circa 95 metri e gli argini sono alti 11 metri."}
{"id": "5381325", "revid": "287204", "url": "https://it.wikipedia.org/wiki?curid=5381325", "title": "Rhyacichthyidae", "text": "Rhyacichthyidae \u00e8 una famiglia di pesci ossei marini, d'acqua dolce e salmastra appartenente all'ordine Perciformes.\nDistribuzione e habitat.\nI Rhyacichthyidae sono diffusi in Oceania e nel Sud-est asiatico (Australia, arcipelago malese, Filippine, Cina e Isole Salomone). Sono anfidromi, ovvero passano una parte della vita in mare e una parte in acque dolci o salmastre.\nDescrizione.\nSono pesci dal corpo allungato, compresso ai lati nella regione del peduncolo caudale, con testa depressa. Gli occhi sono piccoli; il labbro superiore \u00e8 carnoso. Le pinne dorsali sono due, separate da uno spazio abbastanza ampio. La prima \u00e8 composta di 7 raggi spinosi flessibili, la seconda ha un solo raggio spinoso seguito da raggi molli. Anche la pinna anale ha un raggio spinoso seguito da raggi molli. La pinna caudale \u00e8 biloba. Pinne pettorali ampie. Sulla superficie ventrale della testa e della regione pettorale \u00e8 presente un organo adesivo. La linea laterale \u00e8 ben sviluppata sia sulla testa che lungo il corpo.\n\"Rhyacichthys aspro\" \u00e8 la specie di taglia maggiore, raggiunge 25\u00a0cm di lunghezza."}
{"id": "5381335", "revid": "767487", "url": "https://it.wikipedia.org/wiki?curid=5381335", "title": "Premessa", "text": "Una premessa \u00e8 una dichiarazione preliminare ad un'altra dichiarazione o a un discorso, che ha lo scopo di introdurre o chiarire un concetto precedentemente rispetto al momento in cui si vuole affrontare un determinato argomento principale. \nIn logica \u00e8 uno dei due giudizi che precede la conclusione sillogistica. La struttura composta da due premesse e una conclusione, infatti, costituisce la cosiddetta struttura argomentativa base. Un esempio a tal proposito \u00e8 fornito dalla regola di inferenza della logica matematica.\nIn editoria, \u00e8 un breve scritto introduttivo a un testo firmato dall'editore o da altra persona diversa dall'autore, per dare informazioni su qualche particolare aspetto della pubblicazione."}
{"id": "5381385", "revid": "123324868", "url": "https://it.wikipedia.org/wiki?curid=5381385", "title": "Promiscuit\u00e0", "text": "La promiscuit\u00e0 \u00e8 la presenza, in uno stesso luogo, di maschi e femmine, spesso vista o interpretata in modo di disagio o di equivoco. \nNel comportamento sessuale umano \u00e8 la pratica di avere frequenti rapporti sessuali occasionali con partner diversi o in maniera indiscriminata nella scelta del partner. Il termine \u00e8 spesso in uso per portare un giudizio morale, se considerato nel contesto di un ideale sociale in cui le attivit\u00e0 sessuali devono avvenire solo all'interno di relazioni impegnate. Un esempio comune di comportamento considerato promiscuo nei principi ideali di molte culture \u00e8 la cosiddetta \"una notte e via\" o \"scappatella\".\nIl termine \u00e8 stato utilizzato dagli etnologi del XIX secolo per indicare una condizione sociale antica o primitiva che non prevedeva la presenza del matrimonio e che quindi poteva essere caratterizzata dalla presenza di rapporti tra individui dei due sessi senza regole n\u00e9 convenzioni. Nel ventunesimo secolo, l'idea primitiva della promiscuit\u00e0 non trova molto riscontro, anche se diverse culture praticano la promiscuit\u00e0 come matrimonio di gruppo in forma poliandrica, come per i popoli Olo-ot del Borneo."}
{"id": "5381397", "revid": "363629", "url": "https://it.wikipedia.org/wiki?curid=5381397", "title": "World War II Victory Medal", "text": "La World War II Victory Medal (Medaglia della Vittoria della II Guerra Mondiale) \u00e8 una medaglia per il servizio prestato nelle Forze Armate degli Stati Uniti d'America, che fu istituita con una legge del Congresso il 6 luglio 1945.\nLa medaglia corrispondente per la prima guerra mondiale era stata la Medaglia interalleata della vittoria.\nStoria.\nLa medaglia della vittoria della seconda guerra mondiale venne in un primo momento concessa solo come nastrino col semplice nome di \"Victory Ribbon\". Dal 1946 venne creata una vera e propria medaglia da cui il nome attuale della decorazione. L'onorificenza venne concessa ad ogni combattente delle Forze armate statunitensi e delle Filippine, che avesse prestato servizio attivo o come riservista dal 7 dicembre 1941 al 31 dicembre 1946. \nL'8 agosto 1946 venne creata la Merchant Marine World War II Victory Medal per i membri della Marina mercantile degli Stati Uniti d'America che prestarono servizio durante la seconda guerra mondiale.\nCriteri di assegnazione.\nLa medaglia venne concessa per quanti fossero stati in servizio dal 7 dicembre 1941 al 31 dicembre 1946. Dai dati del National Personnel Records Center in molti casi la concessione venne permessa anche per quanti avessero fatto solo alcuni giorni di servizio. Quando la seconda guerra mondiale termin\u00f2, il 2 settembre 1945, si poterono verificare casi di militari che erano stati arruolati, erano entrati in scuole per ufficiali ed erano stati cadetti presso l'Accademia Militare degli Stati Uniti (West Point) o presso l'Accademia Navale Americana (Annapolis) o presso l'Accademia della Guardia Costiera (New London) nel 1946, e che ricevettero la medaglia senza aver prestato servizio effettivo in guerra. Il motivo consiste nel fatto che il Presidente Harry S. Truman non dichiar\u00f2 ufficialmente le fine delle ostilit\u00e0 che negli ultimi giorni del 1946.\nSi stima che oltre 12 milioni di combattenti statunitensi ottennero la World War II Victory Medal, rendendola la seconda medaglia commemorativa pi\u00f9 assegnata degli Stati Uniti, dopo la National Defense Service Medal.\nCaratteristiche.\nLa medaglia \u00e8 un disco di bronzo di 36\u00a0mm. di diametro. Il fronte presenta la figura della Libert\u00e0 in piedi, nell'atto di voltare il capo verso destra mentre guarda il sorgere del sole di una nuova alba per il mondo, il piede destro poggia su un elmo greco antico e tra le mani tiene una spada spezzata in segno di fine delle ostilit\u00e0. A fianco si trova la scritta \"WORLD WAR II\". Sul retro si trovano le iscrizioni delle quattro libert\u00e0: \"FREEDOM FROM FEAR AND WANT\" (libert\u00e0 dalle paure e dalle pretese) e \"FREEDOM OF SPEECH AND RELIGION\" (libert\u00e0 di parola e religione) separate da una foglia di palma, attorniate dal cerchio delle parole incise \"UNITED STATES OF AMERICA 1941 1945\".\nIl nastrino del pendente \u00e8 largo 1 pollice e 3/8 e consiste nelle seguenti strisce verticali: 3/8 di pollice di doppio arcobaleno in sovrapposizione (blu, verde, giallo, rosso (al centro), blu, verde, giallo); 1/32 di pollice bianco 67101; 9/16 di pollice di rosso vecchia gloria 67156; 1/32 di pollice bianco e 3/8 di pollice in sovrapposizione. L'arcobaleno da ciascuna parte del nastrino \u00e8 la rappresentazione in miniatura del pendente.\nA differenza la World War I Victory Medal ha cinque barre, mentre la World War II Victory Medal non ne possedeva alcuna. "}
{"id": "5381399", "revid": "92723", "url": "https://it.wikipedia.org/wiki?curid=5381399", "title": "Irpin'", "text": "Irpin' (; ) \u00e8 una citt\u00e0 dell'Ucraina, nell'oblast' di Kiev. Nel 2014 aveva una popolazione di circa 40.000 abitanti."}
{"id": "5381401", "revid": "28592", "url": "https://it.wikipedia.org/wiki?curid=5381401", "title": "Irpin", "text": ""}
{"id": "5381421", "revid": "121611529", "url": "https://it.wikipedia.org/wiki?curid=5381421", "title": "Emilio Busolini", "text": "Note biografiche.\nNato a Trieste nel 1910 da genitori friulani, studi\u00f2 pianoforte con Eusebio Curellich e Vittorio Menass\u00e9, violino con Nives Luzzatto e Marino Baldini e le materie complementari con Antonio Illersberg, Vito Levi e Salvatore Dolzani. Nel 1928 ottenne la licenza normale in pianoforte e violino presso il Conservatorio \u201cG. Verdi\u201d di Trieste. Complet\u00f2 i suoi studi musicali a Roma studiando organo con Raffaele Manari e Ferruccio Vignanelli, composizione sacra con Raffaele Casimiri e canto gregoriano con l'abate Ferretti al Pontificio Istituto di Musica Sacra (Roma). Nel 1934 consegu\u00ec il magistero in pianoforte alla Regia Accademia di S. Cecilia di Roma e nel 1935 il magistero in organo e composizione organistica, presso il Conservatorio di S. Cecilia di Roma.\nDal 1930 al 1939 fu organista della Cappella Musicale del Principe Filippo Doria Pamphilj- Chiesa di S. Agnese in Agone (Piazza Navona) Roma.\nDal 1936 al 1938, sempre a Roma collabor\u00f2 come organista presso l'EIAR (Ente Italiano Audizioni Radiofoniche).\nNel 1944 ottenne la nomina di organista e vicedirettore della Cappella Civica di Trieste - Cattedrale di San Giusto - incarico che svolger\u00e0 fino al 1978 per sopraggiunti limiti d'et\u00e0.\nTitolare della cattedra di organo e composizione organistica al Conservatorio Statale di Musica \u201cG. Tartini\u201d di Trieste, esperto nel collaudo di organi nuovi e restaurati, apprezzato concertista e compositore soprattutto di musica sacra vocale e strumentale, tra i suoi numerosi lavori oltre alla Missa ad Catacumbas va ricordata la Messa in lingua italiana \"Gloria a Dio nell'alto dei cieli\" composta su invito dell'allora Vescovo di Trieste mons. Santin, secondo i dettami del Concilio Vaticano II. Molto conosciuto e amato dai fedeli triestini \u00e8 il suo Inno a San Giusto: eseguito per la prima volta nel 1943 ha sempre concluso la Messa pontificale del 3 novembre, festa del Patrono di Trieste.\nHa ricevuto numerosi riconoscimenti: nel 1964 Cavaliere dell'Ordine al Merito della Repubblica Italiana, nel 1981 Cavaliere Ufficiale dell'Ordine al Merito della Repubblica Italiana e Sigillo Medaglia d'oro dal Comune di Trieste per l'attivit\u00e0 alla Cappella Civica, nel 1997 Commendatore dell'Ordine al Merito della Repubblica Italiana e Sigillo Medaglia d'oro dalla Societ\u00e0 Italiana Autori Editori. Il Vescovo di Trieste mons. Lorenzo Bellomi, come espressione di riconoscenza della Chiesa tergestina, nel 1979 gli faceva conferire dalla Santa Sede l'onorificenza pontificia: Equitem Ordinis Sancti Gregorii Magni.\nMor\u00ec a Trieste il 16 febbraio 2010, alla soglia del secolo di vita.\nL'esperienza romana.\nNel 1929, appena diplomatosi e non ancora ventenne, Emilio Busolini si trasferisce a Roma per perfezionare e completare i suoi studi d'organo. Si iscrive al Pontificio Istituto di Musica Sacra, dove inizia gli studi sotto la guida di Raffaele Manari. L'istituto lo segnala per la sua bravura e Busolini ottiene il posto d'organista nella Cappella musicale del principe Doria Pamphilj nella chiesa di S. Agnese in Agone a Piazza Navona: suoner\u00e0 in questa chiesa fino alla fine del suo periodo romano, abitando, su offerta del principe, nel Palazzo Doria Pamphilj, le cui finestre danno sulla fontana del Bernini.\nPer vivere e mantenersi agli studi insegna musica e canto corale in diversi istituti della citt\u00e0 e della provincia: all'Istituto \"Tata Giovanni\", al \"Collegio Canadese\" (Seminario), all'Istituto San Gregorio al Celio, al Seminario di Lanuvio e presso i Salesiani a Frascati.\nNel 1934 ottiene presso la Regia Accademia di S. Cecilia il Magistero di pianoforte e nel 1935 il magistero in organo e composizione organistica, presso il Conservatorio di S. Cecilia di Roma. Busolini suona sia l'organo che il pianoforte in diversi complessi vocali e strumentali, o funge da maestro accompagnatore di solisti. Suona anche spesso nella Sala Borromini, sempre a Roma, dove si trova un grande organo da concerto.\nDurante il periodo delle vacanze, Emilio Busolini ritorna a Trieste, dove tiene dei concerti d'organo nella Basilica di San Giusto:\nNel 1936, tramite un concorso internazionale, Emilio Busolini viene scelto in qualit\u00e0 di organista dagli studi dell'EIAR. La sua attivit\u00e0 di organista presso questo ente, dal 1936 al 1938, sar\u00e0 intensa, con oltre cento concerti radiotrasmessi sia dalla rete nazionale che da quelle estere dedicate agli italiani d'oltremare nel bacino del Mediterraneo, in Africa Orientale, Estremo Oriente e Nord America. Spesso suona come solista, ma numerosi sono anche i concerti tenuti con varie formazioni e con l'orchestra: dal programma classico con musiche di Bach, a musiche ballabili moderne, eseguite anche insieme a un'orchestrina Jazz.\nIn quel periodo si arricchisce anche il suo curriculum di studi grazie alla collaborazione con l'orchestra sinfonica della Radio (Studi di Roma) sotto la direzione di illustri e celebri maestri come Previtali, Gui, Mascagni, Marinuzzi.\nEmilio Busolini lascia definitivamente Roma alla fine dell'ottobre del 1939, come testimonia la lettera scritta da Doria Pamphilj:\nA Trieste, gi\u00e0 dal 1938, aveva iniziato, dapprima saltuariamente poi ininterrottamente, una nuova attivit\u00e0 professionale come insegnante di pianoforte, violino e armonium presso l'Istituto Magistrale Duca d'Aosta. Durante quegli anni di insegnamento Emilio Busolini non solo si occupava della parte didattica ma si esibiva in concerti. Numerose le esecuzioni di musica sacra nelle chiese triestine. Il 29 giugno 1939 eseguiva nella Chiesa di via del Ronco, a Trieste, musiche di Bach, Frescobaldi, Scarlatti, Bossi, Franck, Liszt, Honegger, Vierne.\nDopo lo scoppio della Seconda Guerra Mondiale, suona, negli anni 1942-1943, in qualit\u00e0 di maestro sostituto, il pianoforte, la celesta e l'organo nell'orchestra del Teatro Verdi di Trieste: il 19 marzo 1943 collabora con il direttore Franco Ferrara ed esegue la parte pianistica dell'Uccello di Fuoco di Stravinsky. Collabora anche con Radio Trieste, dal 1943 al 1945, sia come componente dell'orchestra sia come solista. Pi\u00f9 volte fu chiamato a suonare per le truppe nelle chiese triestine.\nOrganista della Cattedrale di San Giusto a Trieste.\nNel 1944, Emilio Busolini ottiene ufficialmente la nomina, per titoli e prove, di organista e vicedirettore della Cappella Civica di Trieste, della Cattedrale di San Giusto, incarico che ricoprir\u00e0 fino al 1978 per raggiunti limiti d'et\u00e0. A sostenere la candidatura contribuiscono le referenze e le documentazioni provenienti dal mondo musicale romano e le approvazioni del Vescovo di Trieste, di Giusto Buttignoni, dell'organista Julius Kugy. Prende il posto di uno dei suoi maestri, Eusebio Curelli (Curellich) afflitto da gravi problemi di salute.\nEmilio Busolini durante il lungo periodo di permanenza a San Giusto si adopera con grande entusiasmo al rinnovamento e alla cura del coro, all'esecuzione di musica sacra tradizionale ma anche e soprattutto di quella composta da autori giuliano del Novecento o da lui personalmente.\nLa vita di Emilio Busolini era legata alla Cattedrale di San Giusto non solo per il suo organo ma anche attraverso le sue campane, che avevano segnato nei secoli la storia stessa della citt\u00e0 di Trieste.\nNel 1952, Busolini, invitato dal Comitato Prefettizio costituitosi all'inizio degli anni Cinquanta, ricopr\u00ec il ruolo di esperto per la parte musicale nell'opera di ripristino delle campane sottratte dalle chiese di Trieste o danneggiate durante il conflitto: esegu\u00ec sopralluoghi sui campanili delle chiese, assistette alla fusione delle pi\u00f9 importanti fra le nuove campane presso la fonderia Broili e De Poli di Udine, e alla loro collocazione nelle posizioni originali, controllandone l'intonazione e l'accordatura.\nNel 1966, Emilio Busolini, su invito dell'allora Arcivescovo di Trieste mons. Antonio Santin compone una messa in italiano. Questa composizione, secondo i nuovi dettami del Concilio Vaticano II, porta una novit\u00e0 in campo liturgico: una delle quattro costituzioni, la Sacrosantum concilium, che riguarda la Sacra liturgia, prendeva in considerazione come elemento fondamentale la partecipazione dei fedeli e riconosceva le lingue nazionali come \"adatte\" per le celebrazioni, e Busolini introduce queste innovazioni nel campo della musica sacra, nella Cattedrale di San Giusto, gi\u00e0 nella Domenica delle Palme del 1965. Ai fedeli presenti durante la lettura del Vangelo le parole giungono tutte cantate in italiano in una forma suggestiva, e l'eccezionalit\u00e0 delle musiche \u00e8 dovuta anche al fatto che in quell'anno la nuova linea liturgica viene sperimentata in pochissime chiese italiane.\nSempre nel suo ruolo di organista a San Giusto vanno ricordate le sue numerose esecuzioni durante le cerimonie nuziali.\nNel 1988, Emilio Busolini concesse un'intervista, ripresa dalla RAI e poi andata in onda sulla terza rete televisiva, al direttore della Cappella Civica, Marco Sofianopulo, che per un periodo era stato anche suo allievo. L'intervista riguardava l'attivit\u00e0 di organista e vicedirettore della Cappella Civica stessa, svolte dal 1943 al 1978.\nNella Regione Friuli Venezia Giulia, a Trieste e in altre citt\u00e0 italiane, Emilio Busolini fu pi\u00f9 volte invitato ad inaugurare un nuovo organo. La consulenza per la progettazione di questo complesso strumento musicale faceva parte delle attivit\u00e0 collaterali a quelle di insegnante, concertista e compositore. La sua preparazione, iniziata a Roma nel corso dei suoi studi, si era via via sviluppata attraverso lunghi tirocini in laboratori musicali e liuterie fino ad arrivare alla collaborazione con diversi costruttori di organi.\nParticolarmente interessanti sia per i cenni storici che per i progetti le sue relazioni sugli organi della Cappella della Pia Casa dei Poveri (Trieste 1947), della Chiesa di San Giovanni in Guardiella (Trieste 1953), della Chiesa di San Cipriano nel Monastero delle Monache Benedettine (Trieste 1956), della Chiesa di San Giorgio Maggiore (Isola di San Giorgio Venezia 1956), del Duomo di Udine (1964), del Duomo di Palmanova (1964), del Duomo di Pordenone (1970).\nLe composizioni.\nEmilio Busolini inizi\u00f2 la sua carriera di compositore gi\u00e0 in tempi giovanili.\nPresso il Pontificio Istituto aveva frequentato le scuole di composizione sacra e canto gregoriano con i maestri Licinio Refice e Paolo Ferretti, perfezionandosi poi nella trascrizione con Raffaele Casimiri con il quale aveva lavorato nella Biblioteca del Laterano alle trascrizioni di musiche palestriniane (messe, mottetti, salmi).\nLe prime esperienze lo portarono a trascrivere e arrangiare musiche di genere diverso, da adattare durante le trasmissioni radiofoniche dell'E.I.A.R. negli anni dal 1936 al 1938.\nIl suo servizio a San Giusto, in un percorso che durer\u00e0 quarant'anni, lo porter\u00e0 ad adattare la musica religiosa alle nuove esigenze emerse dopo il Concilio Vaticano II in un rapporto di continuo equilibrio tra organista, coro e coinvolgimento popolare.\nNel campo liturgico, tra le sue composizioni scritte per la Cappella Civica, vanno ricordate le sue Messe - le pi\u00f9 eseguite, la Missa \u201c\"ad catacumbas\"\u201d (1938, rielaborata poi negli anni Sessanta) a due voci doppie-pari e organo, e quella in italiano \"Gloria a Dio nell'alto dei cieli\" (1966).\nE ancora la \"Regina del Cielo\", antifona per coro misto a quattro voci e organo (1966); il \"Christus Vincit\", acclamazione per coro a quattro voci miste e organo (1963).\nNotevoli le parti corali, su testo italiano, musicate per la \"Passione del nostro Ges\u00f9 secondo San Matteo\".\nRisale invece al 1943 il suo \"Inno a San Giusto\", su versi di Elisabetta Bortuzzo, una delle sue composizioni pi\u00f9 popolari eseguita ogni anno alla fine della Messa che celebra la festa del Santo Patrono di Trieste.\nDel 1959 \u00e8 l\"'Inno - La Via Crucis\" con i versi scritti dal pittore triestino Cesare Sofianopulo e musicato in occasione dell'inaugurazione della Via Crucis della chiesa di Avilla di Buia (Udine).\nNelle pagine dedicate all'organo solo, Emilio Busolini resta nella maggior parte delle composizioni legato alle melodie gregoriane delle quali esplora le possibilit\u00e0 costruttive sfociando in variazioni sul tema scelto. Cos\u00ec nascono i \"Corali, l'Ave Maria, il Trittico Gregoriano\".\nUna delle sue composizioni pi\u00f9 intense \u00e8 il Corale \"O capo insanguinato\", ispirato alla melodia composta nel 1601 da Hans Leo Hassler \"Herzlich thut mich verlangen\" e in seguito elaborata anche da Bach: scritta nel 1942 e in seguito rielaborata a pi\u00f9 riprese, rappresenta una sintesi della vena compositiva del maestro Busolini e dimostra la sua profonda conoscenza delle possibilit\u00e0 tecniche e timbriche dell'organo.\n\"La conversione del Lupo di Gubbio\", 1977, tratta dai Fioretti di San Francesco, ritrae il lupo nella tana in agguato per assalire gli uomini: incontra San Francesco, che gli si avvicina cantando le lodi al Signore, il lupo si prostra ai piedi del santo e subito si sentono suonare festanti le campane. La composizione si chiude con l\u2019\"Amen\" degli Inni gregoriani.\nDel 1935 \u00e8 la composizione \"Il Fato\", ispirata a un evento accaduto durante l'infanzia - poema musicale di voci bianche, pianoforte concertante, archi, fiati, timpani e campane, con le parole dello stesso Busolini, che l'aveva pensata per un complesso composto da giovani allievi del Conservatorio o di una scuola di musica, ridotto al minimo sia come partitura sia per difficolt\u00e0 esecutive.\nTra le sue composizioni troviamo anche numerose romanze, canzoni, ninne nanne, per voce e pianoforte. Molte di queste portano la firma di Bruno Busolini, come a distinguere il musicista che si dilettava a ideare musiche da lui definite \"in stile e ritmo moderno\" dall'Emilio Busolini compositore di musica sacra.\nAlcune sue composizioni sacre manoscritte si trovano presso l'Archivio della Cappella Civica della Cattedrale di San Giusto; altre nel suo archivio.\nL'insegnamento.\nNel 1946 il maestro Emilio Busolini riceve l'incarico della cattedra di organo e composizione organistica al Liceo Musicale Triestino che diventer\u00e0 poi Conservatorio di Musica Statale \"G. Tartini\"; in seguito, Busolini otterr\u00e0 la cattedra di ruolo che occuper\u00e0 fino al 1980 per raggiunti limiti d'et\u00e0.\nDurante i trentaquattro anni d'insegnamento, Emilio Busolini sar\u00e0 chiamato pi\u00f9 volte a far parte di commissioni giudicatrici dal Ministero della Pubblica Istruzione, per concorsi ed esami, dal Conservatorio S. Cecilia di Roma e dai Conservatori Claudio Monteverdi di Bolzano, Licinio Refice di Frosinone e dal Benedetto Marcello di Venezia.\nNel corso della sua carriera Emilio Busolini mise a disposizione la sua esperienza di insegnante anche nei confronti dei ragazzi non vedenti, elaborando una sua particolare tecnica nell'approccio con l'organo e collaborando con l'Istituto Luigi Configliachi di Padova e con l'Istituto Rittmeyer di Trieste.\nVita familiare.\n Nel 1952, Emilio Busolini si sposa con Fulvia Rota, discendente dalla famiglia dei conti Rota di Momiano d'Istria dalla quale ha avuto tre figli.\nLa famiglia fu sempre intesa da Emilio Busolini in senso patriarcale, una visione dovuta anche alle origini friulane. La moglie e i figli costituirono sempre un punto centrale, un rifugio sicuro, un contesto nel quale trasmettere valori che riteneva importanti e fondamentali, e un ambiente nel quale esprimere al meglio la sua sensibilit\u00e0 artistica.\nEmilio e Fulvia Busolini hanno sempre vissuto nella casa a San Giusto, nella strada dedicata al musicista Giuseppe Rota\nEmilio Busolini continu\u00f2 a suonare il pianoforte e a comporre nella sua casa di San Giusto fino agli ultimi mesi della sua vita.\nScompare il 16 febbraio 2010 a quasi cent'anni d'et\u00e0.\nNumerose sono le fotografie, i documenti, le relazioni storiche e tecniche, le lettere, i carteggi che la figlia Rosanna Busolini Panizzoli ha raccolto nella pubblicazione: \"Emilio Busolini - la vita del musicista triestino tra cronaca, storia e ricordi\", edita da \"Pizzicato Edizioni Musicali\" nel novembre 2010.\nOnorificenze.\nCavaliere dell'Ordine al Merito della Repubblica Italiana (1964)\nCavaliere Ufficiale dell'Ordine al Merito della Repubblica Italiana (1981)\nSigillo Medaglia d'oro dal Comune di Trieste per l'attivit\u00e0 alla Cappella Civica (1981)\nCommendatore dell'Ordine al Merito della Repubblica Italiana (1997)\nSigillo Medaglia d'oro dalla Societ\u00e0 Italiana Autori Editori (1997)\nOnorificenza pontificia Equitem Ordinis Sancti Gregorii Magni fatta conferire dalla Santa Sede su presentazione del Vescovo di Trieste mons. Lorenzo Bellomi, come espressione di riconoscenza della Chiesa Tergestina (1979)"}
{"id": "5381428", "revid": "339392", "url": "https://it.wikipedia.org/wiki?curid=5381428", "title": "Irpen", "text": ""}
{"id": "5381431", "revid": "57342", "url": "https://it.wikipedia.org/wiki?curid=5381431", "title": "Titivillus Mostre Editoria", "text": "Titivillus Mostre Editoria casa editrice italiana interna al Teatrino dei Fondi, specializzata nell'editoria teatrale.\nStoria.\nPrende il nome di \"Titivillus\" dal diavolo che nel Medioevo si credeva lavorasse per indurre in errore i copisti; e che ebbe un ruolo importante nella commedia, specialmente nel teatro medievale inglese.\nHa sede nella frazione di Corazzano del comune di San Miniato in provincia di Pisa all'interno del Teatro Quaranthana. \u00c8 stata fondata nel 1995. Oggi possiede un catalogo di oltre 400 libri.\nPubblica opere di drammaturgia, cultura scenica, cinema, storia del teatro e critica teatrale."}
{"id": "5381434", "revid": "28592", "url": "https://it.wikipedia.org/wiki?curid=5381434", "title": "Irpen'", "text": ""}
{"id": "5381445", "revid": "838137", "url": "https://it.wikipedia.org/wiki?curid=5381445", "title": "Ecomostro di Copanello", "text": ""}
{"id": "5381469", "revid": "123650120", "url": "https://it.wikipedia.org/wiki?curid=5381469", "title": "Maurizio Murelli", "text": " \u00c8 editore di riferimento della destra radicale italiana dagli anni '80 (con la sua casa Societ\u00e0 Editrice Barbarossa prima ed attualmente con AGA Editrice).\nBiografia.\nPoco prima di compiere 18 anni, nel settembre 1972, inizi\u00f2 a frequentare gli ambienti dei neofascisti milanesi che si davano ritrovo in Piazza San Babila.\nIl 12 aprile 1973 partecip\u00f2 agli scontri tra neofascisti e forze dell'ordine, nel cosiddetto gioved\u00ec nero di Milano.\nGli scontri culminarono con la morte dell'agente di polizia Antonio Marino, colpito in petto da una bomba a mano.\nMurelli fu arrestato assieme a Vittorio Loi, e incriminato per aver gettato le bombe. Fu infine condannato a diciotto anni di reclusione per concorso morale in omicidio.\nDurante la prigionia collabor\u00f2 alla rivista clandestina \"Quex\", promossa da detenuti di estrema destra tra i quali Fabrizio Zani e Mario Tuti, e a \"La voce della fogna\" di Marco Tarchi (in questo caso con una serie di articoli satirici sul mondo del neofascismo firmati Mister Mysterious). Tradusse anche nel 1980 il libro \"L'islam e il Graal\" di Pierre Ponsoye per le Edizioni all'Insegna del Veltro: la sua traduzione \u00e8 stata riproposta nelle riedizioni ad opera di SE del 1989 e del 1998.\nNegli anni ottanta divenne, assieme alla moglie, la giornalista e filosofa Alessandra Colla, il principale animatore del mensile \"Orion\" (fondato nel 1984 da Murelli a Saluzzo quando esce di prigione in semilibert\u00e0 dopo 11 anni) e della casa editrice ad esso collegata (prima le Edizioni Barbarossa fondate nel 1979 in carcere, poi la Societ\u00e0 Editrice Barbarossa che diventa infine di recente AGA Editrice). Orion \u00e8 considerato il punto di riferimento italiano in quegli anni del pensiero \"rosso-bruno\" o nazionalcomunista, gravitano figure con origini molto diverse tra loro, come i futuri leghisti Mario Borghezio (responsabile del supplemento a tema economia) e Gianluca Savoini, i fondatori di Prima Linea Enrico Galmozzi e di Terza Posizione Gabriele Adinolfi, che sar\u00e0 uno dei direttori, il futuro responsabile culturale di CasaPound Adriano Scianca e il negazionista dell'Olocausto Carlo Mattogno. Murelli riesce anche per qualche tempo a tirare fuori dal carcere l'ex terrorista nero Pierluigi Concutelli assumendolo come responsabile dell'ufficio romano della casa editrice.\nMurelli organizza poi a partire dai primi anni '90 una serie di eventi chiamati Universit\u00e0 d'Estate/Sinergie Europee che per molti anni fungono da ritrovo italiano internazionale della parte pi\u00f9 intellettuale delle destre radicali d'Europa. In particolare l'Universit\u00e0 d'Estate del 2000, svoltasi al ristorante e centro culturale Corte dei Brut di Gavirate, curata da lui con Rainaldo Graziani e Gabriele Adinolfi, \u00e8 considerata (da studiosi come M.L. Andriola) il raduno italiano pi\u00f9 importante delle destre radicali europee di quegli anni (Forza Nuova, Fiamma Tricolore, Alleanza Nazionale, Lega Nord, Azione Giovani e molte altre realt\u00e0 anche straniere) anche perch\u00e9 l\u00ec fu concepita e pianificata la fondazione di CasaPound. \nNegli ultimi anni, a partire dall'uscita di \"Putin contro Putin\" a inizio 2018, Murelli e la AGA sono particolarmente attivi nella traduzione in italiano dei libri del filosofo russo Aleksandr Dugin. Lo stesso Murelli a livello politico si avvicina moltissimo al pensiero duginiano e diventa punto di riferimento italiano per la diffusione di questo.\nNel 2019 \u00e8 al centro di alcune polemiche in quanto un libro inchiesta di Claudio Gatti, \"I demoni di Salvini. I postnazisti e la Lega\", sostiene che Murelli \u00e8 ispiratore e artefice di infiltrazioni fasciste all'interno della Lega Nord le quali a suo parere avrebbero influenzato pesantemente l'allora ministro dell'interno Matteo Salvini, mettendo a rischio la democrazia e trasformando Salvini in un \"agente di influenza\" del presidente russo Vladimir Putin in Europa (Murelli, come Dugin, \u00e8 ammiratore di Putin e anti-americano). Questa teoria \u00e8 stata ripresa dai programmi RAI PiazzaPulita e Report, dove sono stati trasmessi frammenti di interviste con Murelli, Graziani e Dugin. \nIl 16 gennaio 2020 era invece gi\u00e0 stato distribuito su Youtube con un certo successo di visualizzazioni un altro film documentario, \"La meta \u00e8 il viaggio nella postmodernit\u00e0 - Murelli e Graziani a colloquio\", presentato e diretto da Umberto Baccolo, dove nel corso di una lunga partita a scacchi Rainaldo Graziani e Murelli annunciano la loro decisione di chiudere con l'esperienza e l'ambiente neofascista e di abbandonare l'ideologia fascista per rifondarsi politicamente altrove, con riferimento in particolare alla Quarta Teoria Politica di Dugin. La cosa, vista la particolare notoriet\u00e0 e stima goduta dai due nell'area della destra radicale, ha subito suscitato reazioni e dibattiti interni all'ambiente."}
{"id": "5381517", "revid": "124722755", "url": "https://it.wikipedia.org/wiki?curid=5381517", "title": "Centro di produzione Rai di Torino", "text": "Il Centro di produzione Rai di Torino \u00e8 uno dei 4 centri di produzione televisiva e radiofonica della Rai, insieme a quelli di Roma, di Milano e di Napoli.\n\u00c8 suddiviso in pi\u00f9 sedi:\nStudi e programmi.\nI programmi realizzati dalla stagione televisiva 2020/2021 sono: \nGli studi 1, 2 e 8 sono stati convertiti per trasmettere programmi in HDTV.\nProgrammi del passato.\nSono andati in onda da questi studi programmi come \"La TV delle ragazze\", \"Nessun dorma\" (programma realizzato dagli studi televisivi Rai di Milano a partire dalla stagione televisiva 2019), \"Ulisse - Il piacere della scoperta,\" \"La melevisione\", \"La prima volta, L'Approdo, Da noi... a ruota libera\" (programma realizzato dagli studi televisivi Fabrizio Frizzi a partire dalla stagione televisiva 2020/2021), \"Natale con Yoyo, Gulp music, Top music e M.\"\nSempre in questi studi furono girati gli interni dello sceneggiato parodistico \"I promessi sposi\" interpretato dal Trio comico Lopez-Marchesini-Solenghi."}
{"id": "5381604", "revid": "2024225", "url": "https://it.wikipedia.org/wiki?curid=5381604", "title": "Shavkat Mirziyoyev", "text": "Biografia.\nNel 2003 \u00e8 diventato il terzo Primo ministro dell'Uzbekistan. Precedentemente, dal 1996 al 2001, era stato governatore (\"Hakim\") della regione di Jizzax e, dal 2001 al 2003, governatore della regione di Samarcanda. \u00c8 stato nominato Primo Ministro dal Presidente Islom Karimov e approvato dal Parlamento nazionale.\nA seguito del decesso di Islom Karimov, Mirziyoyev \u00e8 stato nominato Presidente del Paese \"ad interim\", durante una seduta speciale del senato uzbeco, tenutasi l'8 settembre 2016, mantenendo l'incarico di primo ministro.\nAlle successive elezioni presidenziali del 4 dicembre 2016 \u00e8 stato eletto Presidente del Paese con l'88,6% dei voti; ha giurato come presidente il 14 dicembre successivo.\nRispetto al predecessore sembrano esserci tutti gli elementi per un'apertura del paese e un allentamento della morsa repressiva contro i soggetti politici e gli attivisti dei diritti civili.\nNell'ottobre 2021, Shavkat Mirziyoyev \u00e8 stato rieletto presidente dell'Uzbekistan."}
{"id": "5381634", "revid": "599013", "url": "https://it.wikipedia.org/wiki?curid=5381634", "title": "Umberto Pilla", "text": "Biografia.\nFiglio di Vittorio Pilla, gi\u00e0 giocatore negli anni ottanta del XX secolo, Umberto crebbe rugbisticamente nel vivaio del .\nImpostosi in prima squadra, nella quale milita dal 2011-12, anno della promozione in Eccellenza, Pilla \u00e8 di origine parzialmente tedesca, essendo la sua nonna materna proveniente dalla Germania; alla fine del 2013 si propose quindi alla Federazione rugbistica tedesca la quale nel 2014 lo convoc\u00f2 e, reputandolo idoneo, lo fece esordire il 10 maggio in Nazionale in occasione di un incontro di qualificazione alla Coppa del Mondo 2015 contro i ad Amsterdam, vinto 17-7.\nDal 2015 vive e gioca a Londra, dove si \u00e8 trasferito per studiare."}
{"id": "5381646", "revid": "599013", "url": "https://it.wikipedia.org/wiki?curid=5381646", "title": "Willie McGinest", "text": " Ha vinto tre Super Bowl con i New England Patriots e detiene il record NFL per il maggior numero di sack in carriera nei play-off.\nBiografia.\nDopo avere giocato a football al college a USC, McGinest fu scelto come quarto assoluto nel Draft NFL 1994 dai New England Patriots. Fu una delle colonne della dinastia dei Patriots nella prima met\u00e0 degli anni 2000, vincendo tre Super Bowl nell'arco di quattro anni, nel 2001, 2003 e 2004. Fu convocato per due Pro Bowl, nel 1995 e nel 2003.\nNel Super Bowl XXXIX, McGinest fu utilizzato in un ruolo diverso dal solito. Mentre di solito giocava come outside linebacker in una difesa di tipo 3-4, i Patriots lo spostarono nella linea difensiva come defensive end, per contrastare le corse del quarterback dei Philadelphia Eagles Donovan McNabb.\nIn una partita del turno delle wild card dei playoff del 2005 contro i Jacksonville Jaguars, McGinest super\u00f2 due record NFL per la \"post-season\": maggior numero di sack in una partita (4.5) e in carriera (16), superando Bruce Smith. Fu svincolato il 9 marzo 2006. I suoi 78 sack sono il terzo massimo della storia dei Patriots.\nCleveland Browns.\nIl 15 marzo 2006, McGinest firm\u00f2 coi Cleveland Browns, riunendosi con il capo-allenatore Romeo Crennel, ex coordinatore difensivo di New England. Firm\u00f2 un contratto triennale del valore di 12 milioni di dollari. Gioc\u00f2 nell'Ohio per tre stagioni, mettendo a segno complessivamente 8 sack."}
{"id": "5381695", "revid": "110157", "url": "https://it.wikipedia.org/wiki?curid=5381695", "title": "Grande sinagoga (Plze\u0148)", "text": "La Grande Sinagoga (in ceco, \"Velk\u00e1 Synagoga\") sita a Plze\u0148, \u00e8 la seconda pi\u00f9 grande sinagoga in Europa.\nStoria.\nL'architetto viennese Fleischer redige il primo progetto della sinagoga, ma tale progetto \u00e8 respinto dalle autorit\u00e0 cittadine per l'alto costo di realizzazione. Emmanuel Klotz, successivamente redige un nuovo progetto, che viene approvato nel 1889. I lavori iniziano nel 1891 per terminare due anni dopo, con l'inaugurazione dell'edificio il 7 settembre 1893."}
{"id": "5381712", "revid": "643662", "url": "https://it.wikipedia.org/wiki?curid=5381712", "title": "Championship", "text": ""}
{"id": "5381713", "revid": "1214201", "url": "https://it.wikipedia.org/wiki?curid=5381713", "title": "League Two", "text": ""}
{"id": "5381732", "revid": "466539", "url": "https://it.wikipedia.org/wiki?curid=5381732", "title": "Stretto di Tsugaru", "text": "Lo stretto di Tsugaru \u00e8 uno stretto che si trova tra le isole di Honsh\u016b e Hokkaid\u014d, nel nord del Giappone. Esso collega il mar del Giappone all'oceano Pacifico. Il suo nome deriva dalla parte occidentale della prefettura di Aomori. \nPassaggio.\nLa galleria Seikan \u00e8 un tunnel ferroviario che passa sotto alla distanza minima (19,5 km) tra le due isole, ossia l'estremit\u00e0 della penisola Tsugaru di Honshu (Tappi Misaki) e la punta della penisola Matsumae di Hokkaido (Shirakami Misaki). Nel 1954 il traghetto \"T\u014dya Maru\" affond\u00f2 nello stretto causando la morte di 1172 persone e determinando l'accelerazione dei lavori di costruzione della galleria."}
{"id": "5381783", "revid": "767487", "url": "https://it.wikipedia.org/wiki?curid=5381783", "title": "Roberto Lasagna (politico)", "text": ""}
{"id": "5381784", "revid": "481666", "url": "https://it.wikipedia.org/wiki?curid=5381784", "title": "The Best Man Wins", "text": ""}
{"id": "5381788", "revid": "228587", "url": "https://it.wikipedia.org/wiki?curid=5381788", "title": "3 (disambigua)", "text": ""}
{"id": "5381806", "revid": "1346043", "url": "https://it.wikipedia.org/wiki?curid=5381806", "title": "The Clue", "text": ""}
{"id": "5381819", "revid": "287204", "url": "https://it.wikipedia.org/wiki?curid=5381819", "title": "The Clue (film 1913)", "text": ""}
{"id": "5381850", "revid": "1543377", "url": "https://it.wikipedia.org/wiki?curid=5381850", "title": "Ta\u00e7a de Portugal 2014-2015", "text": "La Ta\u00e7a de Portugal 2014-2015 \u00e8 stata la 75\u00aa edizione del torneo. \u00c8 iniziata il 6 settembre 2014 e si \u00e8 conclusa il 31 maggio 2015. Lo Sporting Lisbona ha vinto il trofeo ai tiri di rigore contro il Braga. Per la prima volta nella storia della competizione la coppa \u00e8 stata assegnata dopo l'esecuzione dei tiri dal dischetto.\nSemifinali.\nLe semifinali, a differenza degli altri turni, sono disputate in gare di andata e ritorno.\nFinale.\nLa finale si \u00e8 disputata in gara unica allo Stadio Nazionale di Jamor di Oeiras il 31 maggio."}
{"id": "5381868", "revid": "767487", "url": "https://it.wikipedia.org/wiki?curid=5381868", "title": "Erimanto (fiume)", "text": "L'Erimanto (, ) \u00e8 un fiume del Peloponneso occidentale, in Grecia, ricordato gi\u00e0 da Pausania. Le sue sorgenti si trovano sul versante sudorientale del monte Erimanto, vicino ad Agrampela, in Acaia. Si dirige a sud in un paesaggio roccioso ricco di pini e riceve le acque di molti piccoli affluenti. Dopo aver attraversato il villaggio di Tripotama, il fiume segna il confine tra Elide e Arcadia. L'Erimanto termina la sua corsa gettandosi nell'Alfeo, 5\u00a0km a ovest della confluenza del Ladone, presso il villaggio di Tripotamia. \nTra gennaio e maggio, per un tratto di 9\u00a0km, \u00e8 possibile praticare il rafting sulle sue acque."}
{"id": "5381896", "revid": "1610933", "url": "https://it.wikipedia.org/wiki?curid=5381896", "title": "John Reinhard Weguelin", "text": "Ha inizialmente emulato lo stile del neoclassicismo, soprattutto tramite le opere di Edward Poynter e Lawrence Alma-Tadema, dipingendo soggetti ispirati all'antichit\u00e0 classica e alla mitologia; oltre ai soggetti pi\u00f9 spiccatamente mitologici ha raffigurato scene di vita quotidiana dell'antica Grecia e dell'antica Roma con una particolare attenzione alle scene pastorali in stile \"Arcadia (poesia)\". Mentre nel prosieguo della carriera \u00e8 giunto a specializzarsi sempre pi\u00f9 in dipinti figurativi con sfondi lussureggianti, generalmente paesaggi o scene di giardino.\nWeguelin si \u00e8 anche richiamato al folclore quale fonte di ispirazione, dipingendo numerose immagini di ninfe e di sirene. I suoi soggetti erano simili a quelli del suo contemporaneo John William Waterhouse, che era anche specializzato nella pittura di figure femminili su sfondi drammatici, ma a differenza di quest'ultimo molti dei soggetti femminili di Weguelin sono nudi o comunque molto discinti. Weguelin diviene anche particolarmente noto per il suo uso realistico della luce.\nSeppur il suo primo lavoro \u00e8 stato in acquerello, tutte le pi\u00f9 importanti opere di Weguelin - almeno quelle tra il 1878 e il 1892 - furono create con la tecnica della pittura a olio. Per rimpinguare il proprio reddito, ha disegnato e dipinto le illustrazioni per diversi libri, il pi\u00f9 famoso dei quali \u00e8 la raccolta di poesia narrativa sulla civilt\u00e0 latina di Thomas Babington Macaulay. A partire dal 1893, Weguelin si dedica quasi esclusivamente all'acquerello e finisce col diventare un membro della Royal Watercolour Society.\nIl lavoro di Weguelin \u00e8 stato esposto alla Royal Academy of Arts e in tutta una serie di altre importanti gallerie di Londra, ed \u00e8 stato molto apprezzato durante la sua vita. Tuttavia, \u00e8 stato quasi dimenticato dopo la fine della prima guerra mondiale, cos\u00ec come il suo stile di pittura \u00e8 scivolato sempre pi\u00f9 fuori moda."}
{"id": "5381898", "revid": "124123", "url": "https://it.wikipedia.org/wiki?curid=5381898", "title": "Eduard Admetlla i L\u00e1zaro", "text": "Inventore di custodie a tenuta stagna per macchine fotografiche, inventore di un sistema di respirazione che utilizza aria compressa per le immersioni, collaudatore di attrezzature subacquee per la casa produttrice Nemrod. \nFu anche regista di documentari, esploratore e divulgatore.\n\u00c8 morto l'8 ottobre 2019, all'et\u00e0 di 95 anni.\nBiografia.\nNel 1948, a 24 anni, inizi\u00f2 l'attivit\u00e0 subacquea. Nei primi tempi si dedic\u00f2 alla pesca subacquea, diventando socio dell'Asociaci\u00f3n de Pesca Submarina de Barcelona (APS) (Associazione di Pesca Subacquea) di Barcellona, attivit\u00e0 che presto lasci\u00f2 perch\u00e9 riteneva che non si poteva entrare in acqua armati con un fucile. Fu socio fondatore del Centre de Recuperaci\u00f3 i d'Investigacions Submarines(CRIS) (Centro di Recupero e di Ricerche Marine), dedicandosi alla fotografia e alla realizzazione di filmati sui fondali marini. Durante quel periodo progett\u00f2 anche delle custodie a tenuta stagna per macchine fotografiche e fece il collaudatore di attrezzi subacquei del marchio spagnolo Nemrod. Nel 1953 costru\u00ec e prov\u00f2 con successo un prototipo sperimentale di respiratore autonomo.\nIl 30 settembre del 1957, nella base navale di Cartagena, realizz\u00f2 un'immersione con bombole ad aria compressa a 100 metri di profondit\u00e0, stabilendo cos\u00ec il record mondiale.\n\u00c8 autore di cinque libri biografici che descrivono le sue esperienze subacquee: \"La llamada de las profundidades\" (Il richiamo delle profondit\u00e0), \"Mis amigos los peces\" (I miei amici pesci), \"\u00a1Fondo!\" (Fondo!), \"Tierras y profundidades\" (Terre e profondit\u00e0) e \"Mi aventura submarina\" (La mia avventura sottomarina).\nIn linea con i lavori di Hans Hass e Jacques-Yves Cousteau, Eduard Admetlla \u00e8 pioniere spagnolo della fotografia e delle riprese subacquee. La prima serie televisiva di documentari da lui diretta s'intitol\u00f2 \u201c\"Rumbo Sur\"\u201d(Rotta verso Sud), girata in bianco e nero. Dopo questa sperienza, si dedic\u00f2 all'attivit\u00e0 professionale vera e propria fondando la casa produttrice Volitans Films, S.L. e producendo le serie: \u201c\"La llamada de las profundidades\"\u201d (Il richiamo delle profondit\u00e0) girata alle isole Seychelles; \u201c\"Nuestras islas\"\u201d (Le nostre isole), girata alle isole Baleari e Canarie e \u201c\"Tierras y profundidades\"\u201d(Terre e profondit\u00e0) nei Caraibi. Tutte sono state trasmesse da Televisi\u00f3n Espa\u00f1ola. Per la televisione regionale catalana TV3, invece, realizz\u00f2 la serie \u201c\"La natura en profunditat\"\u201d (La natura in profondit\u00e0)."}
{"id": "5381902", "revid": "767487", "url": "https://it.wikipedia.org/wiki?curid=5381902", "title": "HMY Victoria and Albert (1855)", "text": "Il HMY \"Victoria and Albert\" \u00e8 stato un panfilo reale britannico dal 1855 al 1900, il secondo a portare tale nome.\nFu varato il 16 gennaio 1855. Si trattava di un piroscafo a pale lungo 110 metri e largo circa 20. Dislocava 2.470 tonnellate e poteva raggiungere i 15 nodi. Apparteneva alla Royal Navy, che ne curava l'esercizio con un equipaggio di 240 uomini.\nIl \"Victoria and Albert II\" fu demolito nel 1904.\nSullo stesso progetto nel 1865 fu costruito il panfilo \"El Horria\" per il chediv\u00e8 d'Egitto Isma'il Pasci\u00e0. \u00c8 il pi\u00f9 vecchio piroscafo ancora in servizio.\nTenders.\nA causa del pescaggio di quasi cinque metri, il \"Victoria and Albert\" era accompagnato da vari \"tenders\" ovvero imbarcazioni d'appoggio.\nL\u2019\"Alberta\" era un piccolo battello a pale che veniva usato fra l'altro per trasbordare la Regina Vittoria dalla residenza di Osborne House a Cowes al \"Victoria and Albert\".\nIl \"Fairy\" pescava 2,23 metri ed era utilizzato per spostamenti in acque poco profonde in cui il \"Victoria and Albert\" non poteva addentrarsi.\nInfine l\u2019\"Elfin\" pescava solo 1,47 m e serviva per portare dalla terraferma al panfilo la posta e la corrispondenza governativa."}
{"id": "5381919", "revid": "119995612", "url": "https://it.wikipedia.org/wiki?curid=5381919", "title": "Fumetti di My Little Pony - L'amicizia \u00e8 magica (serie principale)", "text": "Questa pagina contiene la lista completa dei fumetti appartenenti alla serie principale intitolata My Little Pony - L'amicizia \u00e8 magica. Il primo numero \u00e8 stato distribuito a partire dal 28 novembre 2012 dalla IDW Publishing. Attualmente, anche in Italia \u00e8 in atto la vendita di questi fumetti, tradotti e dal titolo appunto My Little Pony - L'amicizia \u00e8 magica e messi in vendita a partire da novembre 2013 nelle fumetterie e online dalla Edizioni BD.\nDettagli fumetti.\nThe Return of Queen Chrysalis.\nChrysalis, regina dei changeling, progetta di vendicarsi di Twilight Sparkle per la sconfitta subita nel matrimonio tra suo fratello e Cadance assorbendo la sua magia. Twilight e le sue amiche scoprono che i changeling hanno catturato e sostituito i cittadini di Ponyville, e sono in grado di salvare tutti, tranne le Cutie Mark Crusaders, che Chrysalis ha imprigionato nel suo regno. Chrysalis sfida le sei amiche per salvare le Cutie Mark Crusaders, con soli tre giorni di tempo. Con L'impossibilit\u00e0 di contattare Celestia, Twilight preoccupa che la scadenza coincida con il passaggio della Cometa Secretariat, che amplificherebbe la sua magia. Arrivate nel suo regno, Chrysalis usa i suoi changeling per provocare fratture tra le sei e separarle. Esse si affacciano nella lotta e raggiungono Chrysalis, che intrappola gli amici di Twilight con le puledre. Chrysalis decide di fare di Twilight una sua allieva, invece di assorbire la sua magia, minacciando di uccidere i suoi amici se lei non accetta. Twilight sceglie di salvare i suoi amici e, potente come la cometa volante in testa, sconfigge Chrysalis ed i suoi scagnozzi con una potente raffica di magia, e li intrappola nel suo castello. Twilight e i pony liberati vengono in seguito raggiunti fuori dalla Principessa Celestia e Spike, che sono stati impegnati a combattere orde di coccatrici giganti a Canterlot.\nNightmare Rarity.\nTwilight Sparkle ed i suoi amici sono stati colpiti da incubi per una settimana, e decidono di tenere un pigiama party insieme per capire cosa stia succedendo. Durante la notte, Rarity viene rapita da un miasma scuro. Gli altri imparano da Princess Luna che Rarity \u00e8 stata presa dalle stesse forze che, mille anni prima, trasformano lei in Nightmare Moon come loro regina. Accompagnate da Luna e Spike, le cinque amiche si avventurano al dominio delle forze per salvare Rarity. Quando arrivano, scoprono che Rarity \u00e8 stata trasformata in nuova regina delle forze incubo, \"Nightmare Rarity\", dopo essere stata convinta che i suoi amici si preoccupano poco per lei. Gli amici vengono sopraffatti dalle forze incubo e rinchiusi. Twilight esorta Luna di tornare a Ponyville per preparare i cittadini. Spike riesce a sfuggire a Nightmare Rarity e, come Luna, parte per Ponyville con le sue forze, e salva gli altri. Luna e gli altri cittadini di Ponyville si difendono contro Nightmare Rarity, dando tempo sufficiente per Twilight, Spike, e gli altri per arrivare. Utilizzando la potenza della loro amicizia, gli amici trasformano le creature - incubo presenti sulla luna in creature lunari docili. Poi si girano e vincono Nightmare Rarity, e infine dissipano lo spirito maligno presente in lei, facendola tornare la Rarity di prima. Luna e le creature lunari ringraziano i pony per il loro aiuto prima di partire, mentre Rarity ringrazia amorosamente i suoi amici per il loro sostegno. \nZen and the Art of Gazebo Repair.\nBig McIntosh va al negozio di ferramenta per riparare il gazebo di casa. \u00c8 agguato da diversi cittadini di Ponyville mentre passa attraverso la fiera estiva \"Summer Wrap-Up\" (controparte estiva del \"Winter Wrap-Up\" della serie animata), solo per scoprire che la ferramenta \u00e8 in rovina dalle buffonate delle Cutie Mark Crusaders che cercano di costruire i propri fuochi d'artificio. Big Mac torna alla fiera per individuare il proprietario del negozio di hardware, Lugnut, continuando ad essere circondato dalle altre attivit\u00e0 della fiera. Sebbene Big Mac si scomponga per aver sprecato il giorno, Zecora ricorda lui di pensare ai ricordi felici che aveva dagli eventi. Big Mac alla fine trova il proprietario del negozio, il quale gli spiega che Apple Bloom ha preso tutti i chiodi in azienda per il loro lanciatore di fuochi d'artificio, e gli d\u00e0 i chiodi di cui ha bisogno, cos\u00ec come promessa per la consegna di legname del giorno successivo. Big Mac torna alla fattoria per trovare il gazebo in rovina da un altro lancio sbagliato dal lanciatore di fuochi d'artificio delle Crusaders. Tuttavia, nelle foto conclusive, il gazebo \u00e8 riparato da Big Mac con l'aiuto di Lugnut e delle Crusaders.\nNeigh Anything.\nShining Armor e Princess Cadance riguardano la storia di come si incontrarono come studenti delle scuole superiori alla Canterlot Academy di Twilight Sparkle e i suoi amici. Shining durante la scuola era un nerd che era colpito dalla bellezza e la bont\u00e0 di Cadance e, con altri suoi amici nerd, giurava di chiederle di ballare al ballo imminente prima che l'atleta della scuola superiore Buck Withers potesse chiederglielo. Shining ed i suoi amici cercarono di \"vincere\" Cadance con una canzone rock, e quindi provarono a sabotare Buck durante la partita di campionato di polo, ma entrambi i piani risultarono ritorcersi contro. Shining guardava con cuore spezzato Buck chiedere a Cadance il permesso di ballare con lei. Cadance, lasci\u00f2 Buck al ballo alla prima occasione e si mise a cercare Shining; dopo averlo trovato entrambi dichiararono il loro reciproco amore. Cadance e Buck vennero incoronati Regina della danza e Re, ma, vedendo il vantarsi di Buck umiliando apertamente Shining, Cadance, i loro amici, e il resto del corpo studentesco capirono quanto Buck fosse bullo. Per questo, Buck venne issato sul soffitto, mentre Cadance e Shining Armor iniziavano a ballare e a baciarsi per la prima volta.\nFriendship Ahoy!\nLe mane 6 vanno in spiaggia per una vacanza, dove Fluttershy va a malincuore per restituire un pesce salvato chiamato Gil all'oceano. Una nave pirata arriva presto a terra, e il suo capitano Hoofbeard sbarca in cerca di una squadra per aiutarlo a trovare un certo tesoro. I pony accettano, con Fluttershy che spera di trovare Gil dopo averlo perso tra le onde, finalmente per ricongiungersi con lui. Nel corso del viaggio, i pony imparano che Hoofbeard ammutin\u00f2 dal suo equipaggio originale dopo essere ossessionato nella sua ricerca del \"tesoro\", e far crescere sempre pi\u00f9 sospetto delle sue intenzioni. Una volta che li porta a una parte del mare senza vento, i pony ammutinano nel tentativo di tornare a casa. Essi vengono attaccati in rotta da un branco di \"Mermares\", una delle quali Fluttershy capisce sia il \"tesoro\" di Hoofbeard di nome Jewel, che lui ama. Fluttershy convince Hoofbeard e le \"Mermares\" di fare ammenda tornando al pesciolino Gil. Twilight lancia cos\u00ec un incantesimo su Hoofbeard, dandogli branchie e pinne per stare con la sua amata, e le \"Mermares\" aiutano i pony a tornare a casa.\nBookworms.\nTwilight Sparkle trova i suoi libri morsicati da un topo di biblioteca magica, mentre il resto di Ponyville trova strani baccelli intorno alla citt\u00e0. Twilight, Pinkie Pie, Rainbow Dash, e Rarity magicamente entrano nei libri per cercare di fermare il topo da biblioteca e riparare il danno, ma diventano distratte quando si trovano in varie storie e racconti originali. Alla fine, sono intrappolati in un vuoto bianco, credendo che il topo abbia completamente mangiato tutti i loro libri. Nel frattempo, a Ponyville, Applejack e Fluttershy scoprono che i personaggi di fantasia dei libri stanno emergendo dai baccelli e progettano di prendere in consegna il loro mondo. Twilight e le sue amiche si rendono conto che possono creare le proprie storie per attirare il topo di biblioteca a loro, mentre Applejack, Fluttershy, e Spike, intrappolati dai personaggi malvagi, inviano un messaggio tramite un fumetto a Twilight sulla loro situazione. Twilight mostra il topo da biblioteca del danno causato dal suo consumo vorace dei libri ai suoi amici, e il topo di biblioteca si offre per aiutare a risolvere tutto. Twilight, i suoi amici e il topo di biblioteca rimettono a posto Ponyville, e il ricordo del topo di biblioteca delle storie restituisce la biblioteca alla normalit\u00e0 e pulisce i personaggi di fantasia a distanza.\nReflections.\nTwilight e le sue amiche indagano sul perch\u00e9 della scomparsa della Principessa Celestia al di l\u00e0 di uno specchio magico creato da Star Swirl il barbuto (prototipo dello specchio usato per viaggiare nel mondo umano di Equestria Girls). I pony capiscono, attraverso le note di Star Swirl, che lui e Celestia viaggiarono in molti universi differenti attraverso lo specchio magico, fino a quando Celestia inizi\u00f2 incautamente ad usarlo per visitate un mondo particolare. Poco dopo, Celestia ritorna dallo specchio e spiega che lei ha visitato un'Equestria alternativa, in cui tutti i pony hanno carattere opposto a quelli di quella vera. Essi sono inoltre governati dalla versione buona di re Sombra, di cui lei \u00e8 innamorata. Celestia spiega poi che Sombra l\u00ec \u00e8 in pericolo, perch\u00e9 \u00e8 attaccato dalle controparti malvagie di lei e di Princess Luna. Per questo manda le protagoniste in quel mondo per aiutare Sombra. Combattendo le principesse del male, per\u00f2, le sei scoprono che l'uso eccessivo di Celestia del portale fa che essa si indebolisca e quella cattiva si rafforzi (e che tra le Luna e Celestia del loro mondo si \u00e8 creato un legame fisico e che quindi qualunque danno subisca una lo subisce anche l'altra (infatti all'inizio anche la Princess Luna dell'altra Equestria era buona ma poi, quando le Mane 6 sconfissero Nightmare Moon nel loro mondo ritrasformandola in Princess Luna, a causa del legame fisico creato col suo doppio, come effetto collaterale della cosa l'altra Princess Luna divenne malvagia)). Alla fine, il loro confronto fonde temporaneamente i due mondi, portando le buone principesse a combattere le loro controparti. Celestia chiede agli altri di sigillare se stessa e la sua controparte combinando gli elementi dell'armonia con il cristallo magico di Sombra (dato che non erano in grado di imprigionare una senza imprigionare l'altra). Invece, Sombra, per salvare la sua amata, utilizza a sacrificio gli Elementi per assorbire dentro di se il male delle principesse del suo mondo (rendendole buone), ristabilendo l'equilibrio di entrambi i mondi (anche se cos\u00ec facendo \u00e8 lui a diventare malvagio). Ognuno ritorna al suo mondo originale e lo specchio viene distrutto, con un unico pezzo tenuto dal Celestia in memoria del Sombra buono (che, nonostante ormai sia stato corrotto dal male che ha assorbito, non ha comunque perduto il suo amore per Celestia).\nDiscord in Time.\nDiscord offre a Fluttershy e le CutieMark Crusaders un viaggio nel tempo che li riporter\u00e0 al tempo di una vecchia \"molto pi\u00f9 che amica\" del Draconequus.\nL'amicizia \u00e8 perfida.\nUn piccolo spin-off della serie che racconta delle origini o degli albori di cinque cattivi della serie: Sombra, Tirek, le Sirene Dazling, Nightmare Moon e Chrysalis (in pi\u00f9, alcuni riferimenti a Discord, danno una vaga idea sul perch\u00e9 il draconquus abbia attaccato Equestria)\nSombra.\nMentre ispezionano le stanze del palazzo di cristallo create da Sombra in precedenza, Twilight e Cadence trovano l'autobiografia del sovrano.\nSombra fu l'unica cosa che seppe dire quando le guardie di cristallo lo trovarono in mezzo alla neve e di quella parola ne fecero il suo nome. Sombra fu portato all'orfanotrofio del paese dove impar\u00f2 velocemente a parlare bene ma venne allontanato dagli altri puledri in quanto privo della carnagione cristallina e del curie mark. L'unica con cui fece amicizia fu una certa Radiant Hope, un'unicorno con fianco bianco che vedeva fatine ovunque. La loro amicizia crebbe tanto da trasformarsi quasi in amore, il loro sogno era di partecipare alla Festa del Cuore di Cristallo ma ogni volta che il festival veniva celebrato, Sombra si paralizzava e si contorceva dal dolore, per poi riprendersi il giorno dopo. Quando i due videro il cuore di cristallo, prima del festival, Hope vedeva al suo interno un futuro da principessa e Sombra il suo da dittatore, rimanendovi spaventato, le uniche a rassicurarlo erano Hope e la principessa del regno, Amore. Gli anni passarono e durante la solita dolorosa paralisi Sombra rischi\u00f2 di scomparire ma Radiant lo salv\u00f2 ottenendo un curie mark di medicina. Dato il grande potere di Hope, ella ottenne il permesso di studiare da Celestia e diventare una principessa. Spaventato che anche il suo destino di oscuro dittatore si avverasse, Sombra fugg\u00ec, ma incapp\u00f2 nel cristallo nero che lo aveva messo al mondo che gli spieg\u00f2 le sue origini: era un Umbrus, un Pony d'Ombra, l'ultimo rimasto dopo che il cuore di cristallo li aveva sterminati. Quando sua \"madre\" risvegli\u00f2 il suo lato oscuro, Sombra divenne un vero e proprio mostro. Mancava un'ultima cosa: riportare le reliquie della sua gente alla luce e riportare loro in vita, ma per farlo il cuore di cristallo doveva sparire. Mentre lo trafugava, Princess Amore lo convinse a non accettare il suo destino e di cambiarlo ma Sombra la tramut\u00f2 in pietra e la frantum\u00f2 sotto gli occhi di Radiant che scapp\u00f2 via spaventata. Incornatosi Re dei Mostri, Sombra schiavizz\u00f2 l'intero paese, la sua biografia si conclude con il piano B in caso Hope avesse avvertito le due principesse ed esse lo avrebbero sconfitto: trascinarsi Impero e pony di Cristallo nella sua tomba, tranne Radiant Hope, in onore della loro amicizia.\nLa storia di conclude con Twilight e Cadence che decidono di lasciare il manoscritto l\u00ec e mentre ritornano in superficie il corno spezzato di Sombra si ricompone lentamente nell'Umbrus.\nTirek.\nSoliti a far visita all'eremita Sendak, suo maestro, il principe Scorpan e il principe Tirek, quest'ultimo assieme al maestro \u00e8 l'unico centauro dotato di magia, scopre da lui che per potenziare la propria magia, Sendak abbia rapito un unicorno da Equestria. Tirek viene affascinato dall'assorbimento della magia e quando suo padre Vorak dopo averlo sgridato, per aver trasgredito le regole, scopre quando mentre parla con la moglie Haydon che il re teme del potere del figlio. Capendo che temere \u00e8 potere, Tirek cerca di assorbire la magia dell'Unicorno di Sendak, ma le cose non vanno come sperato e la casa dell'eremita esplode e il pony viene trovato e riportato a casa sua, mentre Tirek scopre di essere dipendente dall'assorbimento di magia promettendosi di diventare con essa una forza indomita.\nNel regno di Tirek, oltre ai centauri e ai gargoyle, c'\u00e8 anche il draconequus Discord, si ipotizza che dopo la sconfitta di Tirek da parte delle due principesse, Discord sia andato a vendicare il suo principe.\nLe Sirene.\nPeriodo classico. Adagio, Aria e Sonata, sono tre Sirene (Ippocampi nel mondo pony) che assorbono l'odio dei pony, alimentato dal loro canto, per aumentare la loro magia. Un giorno, il trio decide d'impadronirsi di Canterlot, partecipando ad un concorso musicale ipnotizzando l'intero Colosseo, ma i giudici e il pubblico pare essere immune alle loro \"cantilene di campagna\". Le tre allora decidono di creare un nuovo stile musicale, Sonata, masticando una gomma da masticare, da ad Adagio l'idea della musica Pop. Il giorno dopo, le Sirene fanno un tale figurone con il loro Pop, che solo Starswirl il Barbuto, capisce che c'\u00e8 dietro la musica di ipnosi e combatte il fuoco con il fuoco. La loro battaglia musicale porta alla creazione di altri stili nel giro di un paio di settimane, ma le Sirene ne escono vincitrici. Sconfitto, Starswril usa uno specchio magico per intrappolare in un'altra dimensione dove la magia fosse precaria, il Mondo Reale. Starswril conclude il racconto che non averle convinte ad usare la loro magia per il bene, considera la sua vittoria sulle Sirene il suo pi\u00f9 grande fallimento. Intanto le tre Sirene, trasformate in umane, progettano di recuperare sufficiente magia per tornare a casa, grazie ai loro medaglioni.\nNightmare Moon.\nDopo che Celestia band\u00ec Nightmare Moon sulla luna, il suo schianto cre\u00f2 un cratere a forma di puledra. Ripresasi dalla lotta, Moon trova all'orizzonte il castello dei nyx, gli abitanti della luna che donano i sogni agli abitanti della terra. Moon viene accolta nel castello ma, per via della legge, non pu\u00f2 usufruire dei loro sogni per crearli. Nightmare Moon, allora si fa aiutare da una nyx esuberante per cercare di fare uno \"scherzo\" a Celestia, ma la sovrana si \u00e8 gi\u00e0 protetta la mente, cos\u00ec Nightmare decide di creare un incubo potente da alterare un ricordo di un pony affinch\u00e9 sparga la voce della crudelt\u00e0 di Celestia. Il piano funziona, ma Celestia riesce a resettare la mente dei pony ogni volta che Moon mette in atto il suo piano, finch\u00e9 Shining Armor la convince a battersi contro Nightmare Moon per il bene dei pony e della sua magia indebolita dai reset mnemonici. Celestia allora riesce ad abbattere la sua barriera mentale, mentre Nightmare, con l'aiuto dei nyx, ormai corrotti dagli incubi, riesce ad entrarle in testa e a batterla, ma Celestia con l'appoggio dei pony e Shining riesce a sconfiggere l'ego oscuro di sua sorella. Ritornata sulla luna, i nyx decidono di trattenerla a creare pi\u00f9 incubi e ci\u00f2 porter\u00e0 alla loro corruzione in \"Nightmare Rarity\".\nQueen Chrysalis.\nDopo gli avvenimenti de \"Il ritorno di Chrysalis\" i mutanti sono stati rinchiusi nel loro palazzo da un inquietante costume parlante di Pinky Pie, frattanto le guardie reali hanno eretto intorno una fortezza di massima sicurezza. Twilight fa regolarmente un colloquio con la Regina dei Mutanti per aggiornare un archivio che riporta tutti gli avvenimenti del suo popolo. Un giorno, la principessa dell'amicizia va alla fortezza con le amiche dove vedono Chrysalis ridotta all'osso e ossessionata dalla figura di Twilight mentre i suoi seguaci, per non sprecare forze, si sono addormentati nei bozzoli. Twilight quindi fa un breve recapito dei loro attacchi pi\u00f9 importanti oltre quello di Canterlot: l'attacco alla leggendaria Timbucktuh e all'impenetrabile Trot. Il primo attacco vede i mutanti attaccare e dopo essersi trasformata nel capo delle guardie, attir\u00f2 il Re Orione e il resto dei pegasi della citt\u00e0 in una stanza per poi prosciugarli. Con la corona di Orione, Chrysalis forgi\u00f2 la sua e il sovrano scapp\u00f2 diventando una cometa. Trot fu meta dei mutanti a causa del narcisista re che la governava, dopo essere stati scoperti, i mutanti crearono un cavallo di legno delle sembianze del re e si nascosero al suo interno, una volta portato dentro la cupola protettiva i mutanti attaccarono e Celestia riusc\u00ec ad intervenire provocando ai mutanti quelle ferite aperte al corpo che tuttora portano, poi li rinchiuse in un vulcano. I mutanti uscirono dal vulcano facendo leva sulla boria di un drago che voleva mangiarseli. Prima di andarsene, Twilight chiede alla regina se vuole raccontare le sue origini, la mutante accetta ma solo se Rainbow Dash le dar\u00e0 il suo libro di Daring Do. Twilight ci casca ed entra dentro la sua cella per darglielo e viene intrappolata dentro da Chrysalis e il suo capitano che si era travestito da lei. Mentre le amiche cercano aiuto, i mutanti escono dai loro bozzoli e Chrysalis racconta le sue origini: una ghianda marcia cadde in una pozza magica tossica, da quella ghianda nacque una pianta che divor\u00f2 i teschi e le mosche nei dintorni. Un giorno, Starswril, facendo ricerche sulla pozza, liber\u00f2 i mutanti dall'albero. Detto questo tutte le guardie irrompono nella cella e i mutanti fuggono tutti quanti. La storia finisce con Twilight rimproverata dalle amiche per aver rilasciato ogni singolo mutante."}
{"id": "5381928", "revid": "481666", "url": "https://it.wikipedia.org/wiki?curid=5381928", "title": "Fritz Reuter Leiber Jr.", "text": ""}
{"id": "5381941", "revid": "481666", "url": "https://it.wikipedia.org/wiki?curid=5381941", "title": "The Faith Healer", "text": ""}
{"id": "5381943", "revid": "961654", "url": "https://it.wikipedia.org/wiki?curid=5381943", "title": "Danchigai", "text": " \u00e8 un manga \"yonkoma\" scritto e disegnato da Kazusa Yoneda, serializzato sul \"Manga 4-koma Palette\" di Ichijinsha dal 22 giugno 2011 al 22 settembre 2021. Un adattamento anime, prodotto da Dream Creation e realizzato da Creators in Pack, \u00e8 stato trasmesso in Giappone tra il 9 luglio e il 24 settembre 2015.\nTrama.\nLa storia \u00e8 incentrata su Haruki e sulle sue quattro sorelle: Mutsuki, Yayoi, Uzuki e Satsuki. Sebbene la sua vita possa sembrare monotona, in realt\u00e0 il ragazzo non viene lasciato mai in pace, sempre circondato dalla sua famiglia che non perde mai occasione per tirargli brutti scherzi. Ciononostante, ad Haruki va bene cos\u00ec.\nMedia.\nManga.\nLa serie, scritta e disegnata da Kazusa Yoneda, ha iniziato la serializzazione sulla rivista \"Manga 4-koma Palette\" di Ichijinsha il 22 giugno 2011 ed si \u00e8 conclusa il 22 settembre 2021. Il primo volume \"tank\u014dbon\" \u00e8 stato pubblicato il 22 novembre 2012 ed l'ultimo, l'undicesimo, \u00e8 stato pubblicato il 21 ottobre 2021.\nAnime.\nUn adattamento anime, prodotto da Dream Creation e realizzato da Creators in Pack per la regia di Hiroshi Kimura, \u00e8 andato in onda dal 9 luglio al 24 settembre 2015. In tutto il mondo gli episodi sono stati trasmessi in streaming in simulcast, anche coi sottotitoli in lingua italiana, da Crunchyroll. Un episodio OAV \u00e8 stato incluso nell'edizione home video della serie il 18 settembre 2015."}
{"id": "5381951", "revid": "481666", "url": "https://it.wikipedia.org/wiki?curid=5381951", "title": "The Fighting Chance", "text": ""}
{"id": "5381958", "revid": "287204", "url": "https://it.wikipedia.org/wiki?curid=5381958", "title": "Picco Simon Bolivar", "text": ""}
{"id": "5381965", "revid": "843466", "url": "https://it.wikipedia.org/wiki?curid=5381965", "title": "Pentatlo di Cnido", "text": "Pentatlo di Cnido () \u00e8 un leggendario condottiero greco, indicato dalle fonti come ecista di una fallimentare spedizione coloniale nella cuspide occidentale della Sicilia, svoltasi tra il 580 e il 576 a.C. (ai tempi della cinquantesima olimpiade).\nBiografia.\nLa vicenda di Pentatlo \u00e8 legata alla colonizzazione cnidia e rodia delle Isole Eolie, di cui parla Diodoro Siculo.\nCome gi\u00e0 per Gela, Cnidi e Rodii si ritrovano insieme per un'avventura coloniale. \u00c8 probabile che le vicende legate al nome di Pentatlo siano coeve ad un'altra fondazione cnidia, quella di Corcira Melaina, nell'Adriatico. Il riferimento ai \"re d'Asia\" in Diodoro va forse riferito ad Aliatte I, re di Lidia ed \u00e8 possibile che i Rodii abbiano deciso di seguire gli Cnidi nella migrazione. Quanto a Ippote, il nome stesso sembra riferirsi ad una famiglia di \"hipp\u00e9is\", cio\u00e8 di cavalieri.\nL'iniziale mira dei coloni era la Sicilia occidentale. \u00c8 possibile che siano stati gli stessi Selinuntini, coloni di Megara Hyblaea (citt\u00e0 greca sorta a sua volta nella Sicilia orientale), a richiedere a Cnido di colonizzare Lilybaion, proprio nell'ottica di soccorrere l'elemento greco nell'endemica lotta con la capitale elima Segesta.\nLa vicenda di Pentatlo presenta sorprendenti analogie con quella, anch'essa infelice, dello spartano Dorieo, fratello di Leonida. Ambo i tentativi si iscrivono nella serie di attacchi subiti dalla zona di influenza fenicia nella Sicilia occidentale. Mentre Diodoro parla di Cartaginesi, \u00e8 lo storico Pausania (10, 11, 3) a riferirsi ai Fenici, intendendo forse la colonia di Motya, la cui esistenza sarebbe stata compromessa dall'installazione di una colonia greca a Lilybaion. In ogni caso, l'episodio si iscrive nel dibattito sulla presenza fenicia o punica in Sicilia: secondo alcuni (come Luigi Pareti), centri come Motya, Solunto e Panormos non sono fondazioni fenicie (quindi pi\u00f9 antiche del movimento migratorio greco in Occidente), come suggerisce Tucidide, ma fondazioni cartaginesi, sorte proprio per contrastare l'avanzare greco.\nDiodoro ci informa che, dopo la morte di Pentatlo, i superstiti scelgono alcuni familiari dell'ecista perch\u00e9 questi li conducano di ritorno in patria. Si tratta di Gorgo, Testore ed Epiterside. Giunti a Lipari, gli indigeni convincono i Greci a fermarsi sull'isola, i quali, per rispondere all'attivit\u00e0 piratesca etrusca, dividono la propria attivit\u00e0 in due: alcuni si dedicano all'agricoltura, altri alla stessa pirateria, attivit\u00e0 suggerita loro dalla stessa conformazione geografica dell'isola, che consente loro di inviare a Delfi ricchi bottini."}
{"id": "5381985", "revid": "481666", "url": "https://it.wikipedia.org/wiki?curid=5381985", "title": "My Friend from India", "text": ""}
{"id": "5382016", "revid": "287204", "url": "https://it.wikipedia.org/wiki?curid=5382016", "title": "Spela Rozin", "text": ""}
{"id": "5382020", "revid": "1869172", "url": "https://it.wikipedia.org/wiki?curid=5382020", "title": "The Stolen Plans", "text": ""}
{"id": "5382026", "revid": "1652635", "url": "https://it.wikipedia.org/wiki?curid=5382026", "title": "Aldo Ferrara", "text": "Biografia.\nNacque a Serra S. Bruno da madre serrese e padre lucano, quando il paese era ancora nel distretto provinciale di Catanzaro. Dopo essersi trasferito nel capoluogo calabrese all'et\u00e0 di soli 6 anni, si laure\u00f2 in Giurisprudenza all'et\u00e0 di 21, diventando in breve uno dei pi\u00f9 giovani avvocati d'Italia iscritti nell'albo dei cassazionisti.\nGi\u00e0 nel 1948 si dedic\u00f2 con passione alla politica all'interno del territorio provinciale di Catanzaro, militando nella Democrazia Cristiana. Altre cariche da lui ricoperte furono le seguenti: Commissario degli alloggi, Consigliere d'amministrazione dell'EPT, Consigliere dell'Ospedale Civile di Catanzaro, Presidente della Commissione Tributi Locali.\nSempre nel 1948 venne nominato Assessore Provinciale all'Assistenza e si dedic\u00f2 alla ristrutturazione dell'Ospedale Psichiatrico di Girifalco. Fu presidente dell'Unione Sportiva Catanzaro dal 1950, fino al 1958, anno in cui la Societ\u00e0 venne ceduta dallo stesso Ferrara all'allora vicepresidente Nicola Ceravolo. Nel 1958 viene eletto Presidente della Provincia di Catanzaro, mantenendo la carica fino al secondo mandato, conclusosi nel 1970. Alle prime elezioni Regionali Ferrara \u00e8 il primo eletto, con circa 18.000 preferenze. La giunta di Antonio Guarasci lo nomina Assessore all'Urbanistica. Compie una intensa attivit\u00e0 legislativa in materia urbanistica contro l'abusivismo edilizio nelle coste calabre. Nel 1974 divenne Presidente della Giunta della Regione Calabria e fu rieletto nel 1975, conservando l'incarico fino al 1980. Conclusasi l'esperienza alla Regione, vinse le elezioni comunali di Catanzaro, divenendone il Sindaco. Per un malore avvenuto durante un consiglio comunale, nel 1982 si ritir\u00f2 a vita privata. Mor\u00ec nell'inverno del 1997."}
{"id": "5382028", "revid": "767487", "url": "https://it.wikipedia.org/wiki?curid=5382028", "title": "Otekaikea", "text": "L'otekaikea (gen. Otekaikea) \u00e8 un cetaceo estinto, appartenente agli odontoceti. Visse nell'Oligocene superiore (circa 25 milioni di anni fa) e i suoi resti fossili sono stati ritrovati in Nuova Zelanda.\nDescrizione.\nQuesto animale era abbastanza simile a un delfino dotato di un rostro piuttosto allungato, e le sue dimensioni dovevano essere paragonabili a quelle di un tursiope (\"Tursiops truncatus\"). L'aspetto era molto simile a quello di un altro cetaceo odontoceto arcaico, \"Waipatia\". Rispetto a quest'ultimo, tuttavia, \"Otekaikea\" se ne differenziava da alcuni caratteri: la mascella e l'occipitale erano parzialmente separati dal parietale, il periotico era dotato di una superficie dorsale piatta, era presente un lungo processo posteriore del periotico, e anche una carena ventromediale poco sviluppata sulla bulla. Rispetto ad altri odontoceti arcaici, vi erano altre differenze: un muso bombato e largo, ossa nasali nodulari e quasi romboidali, ossa frontali elevate, premascelle fortemente biforcate posteriormente e associate a forami posteriori bilaterali e creste elevate sulle mascelle. Il periotico, inoltre, era dotato di un processo posteriore lungo e snello, e un processo anteriore dotato di un apice acuminato. \nRispetto alla specie tipo (O. marplesi), la specie O. huata possedeva numerose zanne rivolte in avanti e un muso pi\u00f9 alto, forse per ospitare potenti muscoli implicati nella produzione di suoni per l'ecolocalizzazione suoni.\nClassificazione.\n\"Otekaikea marplesi\" venne originariamente descritto come una nuova specie di \"Prosqualodon\", nel 1964, sulla base di resti fossili ritrovati nella zona di Otekaike (North Otago) in Nuova Zelanda. Successivamente, nel 1994, i fossili vennero attribuiti allo squalodelfinide \"Notocetus\". La preparazione dell'olotipo, tuttavia, ha messo in chiaro le affinit\u00e0 di questo animale con \"Waipatia\", ed \u00e8 stato quindi istituito il genere \"Otekaikea\" (Tanaka e Fordyce, 2014). La specie \"O. huata\" \u00e8 stata descritta nel 2015 e proviene dallo stesso orizzonte geologico (Tanaka et al., 2015)."}
{"id": "5382048", "revid": "767487", "url": "https://it.wikipedia.org/wiki?curid=5382048", "title": "Copa EuroAmericana 2015", "text": "La Copa EuroAmericana 2015 \u00e8 stata la terza edizione della Copa EuroAmericana. Si \u00e8 tenuta in America dal 29 maggio al 1\u00ba agosto 2015. Si sono affrontate quattro squadre della confederazione CONMEBOL e due provenienti dalla UEFA.\nFormula.\nAl torneo hanno preso parte squadre americane provenienti dalla CONMEBOL, che hanno affrontato club europei della UEFA. \u00c8 stata decretata campione la confederazione che ha totalizzato pi\u00f9 vittorie.\nIn caso di parit\u00e0 dopo i tempi regolamentari, l'esito del match \u00e8 stato deciso ai\u00a0tiri di rigore.\nCiascuna federazione \u00e8 stata impegnata in quattro partite. Le quattro squadre americane hanno giocato una sola gara, sempre contro avversarie della UEFA. Per l'Europa il M\u00e1laga \u00e8 sceso in campo tre volte, mentre l'Espanyol soltanto una."}
{"id": "5382062", "revid": "958185", "url": "https://it.wikipedia.org/wiki?curid=5382062", "title": "Banca africana di sviluppo", "text": "La Banca africana di sviluppo (AfDB) \u00e8 un'istituzione finanziaria non-profit avente lo scopo di aiutare lo sviluppo economico e il processo sociale delle nazioni africane. Al gruppo fanno parte non solo Paesi africani, ma anche europei, americani e asiatici.\nLa AfDB \u00e8 stata fondata nel 1964 e comprende tre entit\u00e0: la banca africana di sviluppo, il fondo africano di sviluppo (ADF) e il fondo fiduciario della Nigeria.\nLa missione della AfDB \u00e8 quella di combattere la povert\u00e0 e migliorare le condizioni di vita del continente africano attraverso la promozione di investimenti di capitali pubblici e privati in progetti e programmi che possano contribuire allo sviluppo economico e sociale. La AfDB \u00e8 un provider per i governi africani e le societ\u00e0 private che investono nei 78 Paesi membri. Tra le altre funzioni dell'organizzazione, vi sono quella di erogare prestiti e capitali, fornire assistenza tecnica al settore pubblico e a quello privato, assistere i Paesi nell'implementazione e nel coordinamento delle politiche locali e non solo.\nL'ADF \u00e8 l'organismo deputato a erogare prestiti a tasso d'interesse agevolato nei confronti dei Governi regionali africani membri pi\u00f9 poveri, per promuovere una compensazione pi\u00f9 eque nell'approvvigionamento sui mercati.\nLa sede originaria era a Abidjan (Costa d'Avorio), ma nel 2003 si \u00e8 spostata a Tunisi (Tunisia) a causa della guerra civile ivoriana, prima di tornare in Costa d'Avorio nel 2014.\nIl 28 ottobre 1987 le \u00e8 stato riconosciuto lo status di osservatore dell'Assemblea generale delle Nazioni Unite.\nPaesi membri.\nPaesi beneficiari AfDB:\nPaesi beneficiari ADF:\nPaesi beneficiari AFDB e ADF:\nPaesi membri non africani:"}
{"id": "5382076", "revid": "125393766", "url": "https://it.wikipedia.org/wiki?curid=5382076", "title": "Eco e Narciso", "text": "Eco e Narciso \u00e8 un dipinto del 1903 di John William Waterhouse, che Illustra l'episodio omonimo narrato dal poeta latino Publio Ovidio Nasone ne \"Le metamorfosi\".\nWaterhouse (1847-1917) \u00e8 stato un pittore inglese il quale, a causa dello stile e dei temi trattati, \u00e8 stato classificato come un preraffaellita, ma \u00e8 pi\u00f9 accuratamente inscrivibile come un esponente del neoclassicismo. Con oltre 200 opere al suo attivo, soprattutto nel genere della mitologia classica, ma anche di soggetti storici o letterari, uno dei suoi temi comuni \u00e8 la \"femme fatale\", ossia la donna che irretisce un uomo.\n\"Eco e Narciso\" \u00e8 uno dei quadri appartenente alla serie del genere mitologico. Il dipinto \u00e8 un olio su tela e misura 109,2\u00a0cm per 189,2. Fa parte della collezione d'epoca vittoriana del Walker Art Gallery di Liverpool, essendo stato acquistato dal museo nel 1903.\nDescrizione.\nNella versione del mito datane da Ovidio, Narciso era il figlio del dio fluviale Cefiso e della naiade Liriope. Ai suoi genitori venne predetto che egli sarebbe vissuto fino a tarda et\u00e0, ma soltanto se non avesse guardato se stesso in volto. Divenuto un bellissimo ed affascinante adolescente, respinse via via non solo tutte le ninfe e le donne che si innamoravano di lui, ma anche sdegnando i giovanotti come Aminia.\nUna di queste era la ninfa Eco; ella rimase talmente sconvolta dal suo rifiuto, che si consum\u00f2 letteralmente d'amore, annichilendo il proprio corpo fino a che non rimase altro che un sussurro, l'eco appunto. Le preghiere di vendetta e maledizione di un giovane che Narciso aveva rifiutato furono ascoltate dalla dea Nemesi la quale condann\u00f2 il ragazzo ad innamorarsi di se stesso riflesso in uno specchio d'acqua. Continu\u00f2 cos\u00ec a rimirarsi sdraiato fino alla morte.\nUn fiore chiamato Narcissus crebbe nel punto esatto in cui Narciso era spirato, sulle rive del corso d'acqua."}
{"id": "5382174", "revid": "767487", "url": "https://it.wikipedia.org/wiki?curid=5382174", "title": "Maneater (film 2009)", "text": "Maneater \u00e8 un film del 2009 diretto da Michael Emanuel.\nTrama.\nHarry Bailey, ex profiler dell'FBI ed ora sceriffo di una piccola citt\u00e0, si trova a dover tracciare il profilo dell'autore di una serie di omicidi inspiegabili. Con orrore scopre che il killer a cui sta dando la caccia \u00e8 un mostro assetato di sangue."}
{"id": "5382176", "revid": "124123", "url": "https://it.wikipedia.org/wiki?curid=5382176", "title": "Persone di cognome Anderson", "text": ""}
{"id": "5382181", "revid": "481666", "url": "https://it.wikipedia.org/wiki?curid=5382181", "title": "The Black Mask", "text": ""}
{"id": "5382187", "revid": "124123", "url": "https://it.wikipedia.org/wiki?curid=5382187", "title": "Persone di cognome Brown", "text": ""}
{"id": "5382192", "revid": "1013865", "url": "https://it.wikipedia.org/wiki?curid=5382192", "title": "Liqui\u00e7\u00e1", "text": "Liqui\u00e7\u00e1 (Likis\u00e1, nella lingua Tetum) \u00e8 una citt\u00e0 costiera di Timor Est, 32\u00a0km ad ovest dalla capitale Dili. \n\u00c8 la capitale dell'omonimo distretto, nella parte occidentale del paese. \nHa una popolazione di 5.005 abitanti (2015). La maggior parte degli abitanti parlano il Tocodede.\nGeografia fisica.\nLiqui\u00e7\u00e1 \u00e8 situata sulla costa dello Stretto di Ombai, un'estensione del Mare di Savu, ad un'altitudine di 87 m. \nLa maggior parte dell'anno, il clima a Liqui\u00e7\u00e1 \u00e8 caldo con umidit\u00e0 elevata, per\u00f2 con poca pioggia. La stagione delle piogge va da novembre a aprile. La temperatura massima \u00e8 di 32,5\u00a0\u00b0C in novembre, la minima di 22,4\u00a0\u00b0C in luglio.\nStoria.\nIl 6 aprile 1999, circa 200 persone sono state uccise nel Massacro della Chiesa di Liqui\u00e7\u00e1 in seguito alla campagna di intimidazione e violenza che ha preceduto il referendum per l'indipendenza di Timor Est dall'Indonesia. I miliziani del Besi Merah Putih, sostenuti da soldati e poliziotti indonesiani, hanno attaccato la chiesa. \nDurante il referendum sull'indipendenza, la maggior parte degli edifici della citt\u00e0 sono stati distrutti. Rimangono solo pochi edifici d'epoca portoghese e indonesiani. \nA partire dal 1999, divenne la sede del distretto della polizia internazionale, assegnato l\u00ec da UNTAET, sotto le Nazioni Unite."}
{"id": "5382202", "revid": "124123", "url": "https://it.wikipedia.org/wiki?curid=5382202", "title": "Persone di cognome Davis", "text": ""}
{"id": "5382204", "revid": "124123", "url": "https://it.wikipedia.org/wiki?curid=5382204", "title": "Persone di cognome Garc\u00eda", "text": ""}
{"id": "5382206", "revid": "124123", "url": "https://it.wikipedia.org/wiki?curid=5382206", "title": "Persone di cognome Gonzaga/Nobili", "text": ""}
{"id": "5382207", "revid": "124123", "url": "https://it.wikipedia.org/wiki?curid=5382207", "title": "Persone di cognome Gonzaga", "text": ""}
{"id": "5382208", "revid": "124123", "url": "https://it.wikipedia.org/wiki?curid=5382208", "title": "Persone di cognome Gonz\u00e1lez", "text": ""}
{"id": "5382209", "revid": "124123", "url": "https://it.wikipedia.org/wiki?curid=5382209", "title": "Persone di cognome Johnson/Cestisti", "text": ""}
{"id": "5382210", "revid": "124123", "url": "https://it.wikipedia.org/wiki?curid=5382210", "title": "Persone di cognome Johnson", "text": ""}
{"id": "5382211", "revid": "124123", "url": "https://it.wikipedia.org/wiki?curid=5382211", "title": "Persone di cognome Jones/Cestisti", "text": ""}
{"id": "5382213", "revid": "124123", "url": "https://it.wikipedia.org/wiki?curid=5382213", "title": "Persone di cognome Jones", "text": ""}
{"id": "5382215", "revid": "124123", "url": "https://it.wikipedia.org/wiki?curid=5382215", "title": "Persone di cognome Lee", "text": ""}
{"id": "5382217", "revid": "124123", "url": "https://it.wikipedia.org/wiki?curid=5382217", "title": "Persone di cognome Martin", "text": ""}
{"id": "5382218", "revid": "124123", "url": "https://it.wikipedia.org/wiki?curid=5382218", "title": "Persone di cognome Miller", "text": ""}
{"id": "5382220", "revid": "124123", "url": "https://it.wikipedia.org/wiki?curid=5382220", "title": "Persone di cognome Rodr\u00edguez", "text": ""}
{"id": "5382222", "revid": "124123", "url": "https://it.wikipedia.org/wiki?curid=5382222", "title": "Persone di cognome Rossi", "text": ""}
{"id": "5382223", "revid": "124123", "url": "https://it.wikipedia.org/wiki?curid=5382223", "title": "Persone di cognome Smith/Cestisti", "text": ""}
{"id": "5382224", "revid": "124123", "url": "https://it.wikipedia.org/wiki?curid=5382224", "title": "Persone di cognome Smith", "text": ""}
{"id": "5382225", "revid": "124123", "url": "https://it.wikipedia.org/wiki?curid=5382225", "title": "Persone di cognome Taylor", "text": ""}
{"id": "5382226", "revid": "124123", "url": "https://it.wikipedia.org/wiki?curid=5382226", "title": "Persone di cognome Thomas", "text": ""}
{"id": "5382227", "revid": "124123", "url": "https://it.wikipedia.org/wiki?curid=5382227", "title": "Persone di cognome Williams/Cestisti", "text": ""}
{"id": "5382228", "revid": "124123", "url": "https://it.wikipedia.org/wiki?curid=5382228", "title": "Persone di cognome Williams/Giocatori di football americano", "text": ""}
{"id": "5382229", "revid": "124123", "url": "https://it.wikipedia.org/wiki?curid=5382229", "title": "Persone di cognome Williams", "text": ""}
{"id": "5382230", "revid": "124123", "url": "https://it.wikipedia.org/wiki?curid=5382230", "title": "Persone di cognome Wilson", "text": ""}
{"id": "5382242", "revid": "757396", "url": "https://it.wikipedia.org/wiki?curid=5382242", "title": "Klubi i basketbollit Prishtina", "text": "Il Klubi i basketbollit Prishtina o BC/KB Prishtina \u00e8 una squadra di pallacanestro kosovara avente sede nella capitale Pristina. \nFondato nel 1970, disputa la FIBA Europe Cup la Lega balcanica e il campionato nazionale kosovaro di massima divisione, la IP superliga. Gioca le partite interne nella struttura della Palazzo della Giovent\u00f9 e dello Sport, nella sezione chiamata Salla e Vog\u00ebl (ovvero \"piccola sala\") la cui capacit\u00e0 \u00e8 di 3.000 posti a sedere, nella stessa struttura esiste l'altra sezione chiamata Salla e Madhe (ovvero \"grande sala\") la cui capacit\u00e0 \u00e8 di 8.000 posti a sedere.\nStoria.\nIl Klubi basketbollistik Prishtina o KB/BC Prishtina \u00e8 stato fondato nel 1970, viene chiamato KB Sigal Prishtina per motivi di sponsorizzazione.\nNel 2013 fu la prima squadra di pallacanestro e la pi\u00f9 titolata nella storia del Kosovo a partecipare in una competizione internazionale di pallacanestro ovvero nella Balkan International Basketball League (BIBL), riusci a piazziarsi fra le prime due nella fase iniziale della competizione, qualificandosi direttamente per la Final Four. \nIl bordo della BIBL diede il compito a KB Prishtina di organizzare la Final Four a Pristina, il K.B. Prishtina riusci a pizzarsi nel quarto posto nella Final Four.\nAttualmente \u00e8 la squadra pi\u00f9 titolata in Kosovo, battendo di gran lunga il KB Peja squadra rivale.\nIl 29 aprile 2015 vince per la prima volta nella sua storia e nella storia della pallacanestro del Kosovo una competizione internazionale la Balkan International Basketball League (BIBL), contro lo BK Rilski Sportist Samokov con risultati rispettivamente a Pristina 74-72 e a Samokov 80-71, con un risultato complessivo di 154-143 a favore del BC Sigal Prishtina, quest'ultima si laure\u00e0 campione della competizione con MVP BIBL Dardan Berisha. Nel 2015 \u00e8 stato confermato che BC Sigal Prishtina parteciper\u00e0 alla competizione europea per club organizzata dalla FIBA Europe la FIBA Europe Cup per la stagione 2015-16.\nPalazzetto.\nPallati i Rinis\u00eb dhe Sporteve \u00e8 un palazzetto dello sport che ha sede a Pristina dove KB/BC Prishtina svolge le partite interne del campionato ETC superliga e Kosoves e della BIBL.\nTifoseria.\nI \"Plisat\" (\"\u00e8 un berretto, simbolo tradizionale albanese\") sono i tifosi del Klubi i basketbollit Prishtina della polisportiva della Prishtina, anche se generalmente con tale appellativo vengono identificati tutti i tifosi della squadra sia calcistica che di pallacanestro di Pristina.\nLa pi\u00f9 accesa rivalit\u00e0 a livello nazionale \u00e8 quella con il Klubi i basketbollit Peja."}
{"id": "5382259", "revid": "767487", "url": "https://it.wikipedia.org/wiki?curid=5382259", "title": "Blood Deep", "text": "Blood Deep \u00e8 un film del 2005 diretto da Todd S. Kniss.\nTrama.\nNel 1979 un ragazzo scompare misteriosamente. Venticinque anni dopo Kate e Will tornano nella loro citt\u00e0 natale per annunciare il loro fidanzamento al loro vecchio gruppo di amici. Nel corso di una festa uno degli invitati, sotto ipnosi, confessa di aver commesso un delitto..."}
{"id": "5382279", "revid": "71564369", "url": "https://it.wikipedia.org/wiki?curid=5382279", "title": "Vincenzo Malepasso", "text": ""}
{"id": "5382287", "revid": "6923", "url": "https://it.wikipedia.org/wiki?curid=5382287", "title": "Canadian Locomotive Company", "text": "Canadian Locomotive Company (CLC) era una societ\u00e0 canadese produttrice di locomotive sita in Kingston, Ontario.\nStoria.\nPremesse.\nLa compagnia trasse le sue origini da una serie di iniziative precedenti e sotto il nome di \"Ontario Foundry\" nel 1848, ma dal momento in cui inizi\u00f2 la costruzione di locomotive prese il nome di \"Kingston Locomotive Works\". La prima locomotiva a vapore usc\u00ec dalla fabbrica mercoled\u00ec 20 dicembre 1854 e fu la prima delle quattro locomotive acquisite dalla Grand Trunk Railway del Canada. La stessa compagnia ordin\u00f2 altre 5 locomotive in ottobre e novembre 1856. Venne prodotto un ulteriore quantitativo di oltre una trentina di locomotive entro il 1860, ma in tale anno l'azienda chiuse per fallimento.\nRicostituzione.\nNel 1865 venne fondata la \"Canadian Engine &amp; Machinery Company\" che rilev\u00f2 la compagnia fallita. Tuttavia anch'essa incontr\u00f2 difficolt\u00e0 finanziarie a causa della depressione del periodo 1878-1879 e fin\u00ec in bancarotta.\nNel febbraio 1878 venne tentata una riorganizzazione come \"Canadian Locomotive and Engine Company Ltd.\". Dopo un'ennesima riorganizzazione nel mese di aprile 1881 l'impianto venne ammodernato ed ampliato. Il gruppo di investitori che possedeva la Canadian Pacific Railway aveva una consistente partecipazione azionaria nella propriet\u00e0 di tale nuova compagnia, ma quando fu necessario reperire fondi per ulteriori interventi per le costruzioni della Canadian Pacific Railway, le loro azioni furono vendute alla D\u00fcbs and Company, noto costruttore di locomotive di Glasgow, in Scozia che successivamente ne acquis\u00ec il pieno controllo dal 1\u00ba gennaio 1888. CL &amp; EC divenne in tal modo uno dei principali fornitori della CPR con circa un terzo delle loro locomotive a vapore costruite nel corso di molti decenni. Tali locomotive \"D\u00fcbs-boilered\" (a caldaia D\u00fcbs) ebbero fama di lunga durata e di eccellente robustezza.\nNel gennaio 1900 in seguito alla decisione di ambedue le grandi clienti, Canadian Pacific Railway e Grand Trunk Railway, di costruire in proprio le locomotive, la CL &amp; EC rientr\u00f2 in gravi difficolt\u00e0 e fin\u00ec con il chiudere.\nNasce Canadian Locomotive Company (CLC).\nIn seguito alla chiusura per difficolt\u00e0 economiche un gruppo di nuovi acquirenti ed investitori, nel febbraio 1901 ricostituirono la societ\u00e0 come \"Canadian Locomotive Company Ltd.\" riavviando, dopo opportuni miglioramenti, la produzione in ragione di una locomotiva a settimana. Una nuova gestione venne istituita nel giugno 1911 ma mantenendo lo stesso nome.\nLa CLC venne coinvolta nella produzione bellica in ambedue le guerre mondiali per la produzione di armi e munizioni, nonch\u00e9 un gran numero di locomotive costruite per lo sforzo bellico e per la ricostruzione in seguito.\nNonostante la tecnologia del vapore fosse al suo apice negli anni quaranta la produzione inizi\u00f2 ad essere in calo eccetto che per l'esportazione in Francia, Belgio e India. La Canadian Locomotive cerc\u00f2 di intraprendere una produzione di locomotive Diesel ma mancando di esperienza cerc\u00f2 di stringere accordi con costruttori degli Stati Uniti.\nPeriodo delle costruzioni su licenza.\nNel 1948 CLC divenne licenziataria canadese della Baldwin Locomotive Works (proprietaria anche della Whitcomb Locomotive Works) in seguito ad una serie di accordi. I risultati di tali accordi non furono all'altezza delle aspettative in quanto le locomotive Whitcomb costruite per la Canadian National Railway con i motori Diesel Sterling manifestarono diversi problemi mentre le ordinazioni per le macchine Baldwin furono modeste.\nCLC si rivolse allora alla Fairbanks-Morse, produttore di motori Diesel utilizzati principalmente nel trasporto marittimo che tentava di entrare nel mercato delle locomotive. Le azioni CLC in possesso della Baldwin furono acquistate nel 1950 dalla nuova consociata canadese di Fairbanks-Morse. Le ordinazioni aumentarono, in particolare per i modelli FM H-24-66, ma non poterono farsi spazio nel mercato delle locomotive su licenza ALCO offerte dalle Montreal Locomotive Works o delle EMD su progetto General Motors. Nel 1957, in seguito al crollo delle ordinazioni, Fairbanks-Morse abbandon\u00f2 il settore locomotive sia in Canada che negli Stati Uniti.\nCLC aveva anche cercato sbocchi nel mercato di esportazione, con il coinvolgimento di agenzie governative, con piccole locomotive costruite su licenza Davenport Locomotive Works; nel 1955 CLC aveva acquistato la Davenport-Besler Corporation Inc., compreso la sua consociata H. K. Porter Inc. locomotive. Fu costruita per la CPR anche una locomotiva a convertitore di coppia e trasmissione anzich\u00e9 diesel-elettrica che per\u00f2 non ebbe seguito..\nVendita e chiusura.\nDal 26 luglio 1965 CLC non fu pi\u00f9 una societ\u00e0 canadese indipendente ma divenne una filiale della statunitense Fairbanks, con il nome di \"Fairbanks-Morse (Canada) Ltd.\". La costruzione di locomotive diminu\u00ec ulteriormente in quanto la societ\u00e0 si diversific\u00f2 nella produzione di macchinari industriali, motori marini e apparecchiature di pesatura ma ci\u00f2 non fu sufficiente a salvare l'azienda. Nel giugno 1969 il volume di affari era divenuto insufficiente e port\u00f2 alla chiusura degli impianti. Nell'agosto 1971 iniziarono le demolizioni. Dopo la rimozione delle sostanze inquinanti industriali nel terreno l'area ove sorgevano gli stabilimenti ospita tre grattacieli con appartamenti e edifici, un hotel e un parco comunale.\nLa CLC aveva costruito in tutto circa 3000 locomotive ponendosi al secondo posto in Canada dopo MLW.."}
{"id": "5382289", "revid": "481666", "url": "https://it.wikipedia.org/wiki?curid=5382289", "title": "The Man He Might Have Been", "text": ""}
{"id": "5382304", "revid": "834", "url": "https://it.wikipedia.org/wiki?curid=5382304", "title": "Wild Horses (brano musicale)", "text": ""}
{"id": "5382306", "revid": "1305772", "url": "https://it.wikipedia.org/wiki?curid=5382306", "title": "Wild Horses (disambigua)", "text": ""}
{"id": "5382309", "revid": "834", "url": "https://it.wikipedia.org/wiki?curid=5382309", "title": "Wild Horses (singolo)", "text": ""}
{"id": "5382322", "revid": "287204", "url": "https://it.wikipedia.org/wiki?curid=5382322", "title": "Wild Horses (film)", "text": ""}
{"id": "5382329", "revid": "253269", "url": "https://it.wikipedia.org/wiki?curid=5382329", "title": "Nora Eddington", "text": "Biografia.\nNora Eddington nacque il 25 febbraio 1924 a Chicago, nell'Illinois, figlia di Jack Eddington, capitano del Dipartimento di polizia di Los Angeles.\nMentre lavorava presso il bar del tribunale di Los Angeles conobbe l'attore Errol Flynn. I due si sposarono il 12 agosto 1943 ed ebbero due figlie: Deirdre, nata nel 1945, e Rory, nata nel 1947. Il figlio di Rory, Sean, \u00e8 anch'egli un attore.\nNel 1948 recit\u00f2 accanto al marito nel film \"Le avventure di Don Giovanni\". La coppia divorzi\u00f2 l'8 luglio 1949. Il successivo 17 luglio la Eddington spos\u00f2 il cantante e attore Dick Haymes, dal quale divorzi\u00f2 il 18 settembre 1953. In seguito spos\u00f2 Richard Black, dal quale ebbe un figlio, Kevin, morto di leucemia all'et\u00e0 di 10 anni."}
{"id": "5382330", "revid": "107427511", "url": "https://it.wikipedia.org/wiki?curid=5382330", "title": "MTV Movie Award al miglior momento &quot;Ma che ca...!&quot;", "text": "L'MTV Movie Award al miglior momento \"Ma che ca...!\" (\"MTV Movie Award for Best WTF Moment\") \u00e8 un premio cinematografico statunitense assegnato annualmente dal 2009.\nIl premio ha cambiato nome in sole due edizioni: nel 2011 \u00e8 stato rinominato \"Best Jaw Dropping Moment\", nel 2012, invece, \"Best Gut-Wrenching Performance\".\nVincitori e candidati.\nI vincitori sono indicati in grassetto, a seguire gli altri candidati."}
{"id": "5382331", "revid": "767487", "url": "https://it.wikipedia.org/wiki?curid=5382331", "title": "Benedict Anderson", "text": "Biografia.\nNato in Cina nel 1936 da padre anglo-irlandese e madre inglese, si \u00e8 trasferito da piccolo in California. \u00c8 fratello dello storico Perry Anderson. Da giovane si \u00e8 trasferito per studiare in Irlanda.\nNel 1957 ha conseguito un Bachelor of Arts in studi classici all'Universit\u00e0 di Cambridge e in seguito ha conseguito un dottorato di ricerca alla Cornell University.\nCome filosofo della politica, \u00e8 conosciuto soprattutto per aver elaborato il concetto di comunit\u00e0 immaginate, introdotto nel libro omonimo datato 1983. In questo libro descrive, mediante un approccio derivante dal materialismo storico e dal marxismo, i principali fattori che hanno contribuito alla nascita del nazionalismo nel mondo nel corso di tre secoli. Egli ha definito la nazione come una \"comunit\u00e0 politica immaginata, e intrinsecamente insieme limitata e sovrana\".\n\u00c8 stato professore di studi internazionali alla Cornell University e ha scritto importanti opere di filosofia politica e cultura sull'Estremo Oriente: tra queste \"Language and Power: Exploring Political Cultures in Indonesia\" (1990) e \"The Spectre of Comparisons: Nationalism, Southeast Asia, and the World\" (1998)."}
{"id": "5382347", "revid": "881770", "url": "https://it.wikipedia.org/wiki?curid=5382347", "title": "Selinuntini", "text": ""}
{"id": "5382351", "revid": "1543377", "url": "https://it.wikipedia.org/wiki?curid=5382351", "title": "Gran Premio della Malesia 2015", "text": "Il Gran Premio della Malesia 2015 \u00e8 stata la seconda prova della stagione 2015 del campionato mondiale di Formula 1. Si \u00e8 svolta domenica 29 marzo 2015 sul circuito di Sepang, nelle vicinanze dalla capitale malese Kuala Lumpur. La gara \u00e8 stata vinta da Sebastian Vettel su Ferrari. Vettel, al suo quarantesimo successo in carriera, ha preceduto sul traguardo Lewis Hamilton e Nico Rosberg, entrambi su Mercedes.\nVigilia.\nSviluppi futuri.\nIl 20 marzo la FIA ha cancellato il Gran Premio di Germania, inizialmente previsto per il 19 luglio, per problemi organizzativi. Le gare scendono cos\u00ec a 19.\nAnche la stessa presenza del Gran Premio malese, all'interno del calendario iridato, \u00e8 messa in dubbio dagli organizzatori. Durante il weekend del Gran Premio \u00e8 stato comunque annunciato che la gara malese rimarr\u00e0 nel calendario almeno fino al 2018.\nAspetti tecnici.\nLa Pirelli, fornitrice unica degli pneumatici per la stagione, ha annunciato che, per il Gran Premio, fornir\u00e0 le mescole \"media\" e \"dura\".\nLa Federazione Internazionale dell'Automobile stabilisce che i piloti possono utilizzare il Drag Reduction System sul rettilineo dei box e sul rettilineo opposto, tra le curve \"Sunway Lagoon\" e la 15. Su questa curva \u00e8 stabilito il \"detection point\" della prima zona di utilizzo, mentre il punto per la determinazione del distacco tra i piloti per la seconda zona \u00e8 stabilito dopo la curva 12.\nAspetti sportivi.\nDopo la lite giudiziaria che ha opposto il pilota Giedo van der Garde e la Sauber, le due parti trovano un accordo per sciogliere il contratto che le legava. La scuderia elvetica conferma perci\u00f2 Felipe Nasr e Marcus Ericsson quali piloti titolari.\nFernando Alonso, dopo aver saltato il primo Gran Premio stagionale, per i postumi dell'incidente subito durante i test invernali, torna pilota titolare alla McLaren, al posto di Kevin Magnussen. Alonso ha gi\u00e0 corso con il team britannico nel , giungendo terzo nel campionato piloti.\nRestava in dubbio anche la partecipazione alla gara per il pilota finlandese della Williams Valtteri Bottas, che aveva dovuto saltare la gara in Australia, dopo aver manifestato dei dolori alla schiena dopo le qualifiche. La scuderia aveva escluso che potesse venir sostituito con uno dei due collaudatori, Susie Wolff e Alex Lynn. Successivamente Bottas ha ottenuto il via libera per la partecipazione al GP. Il team britannico ha ingaggiato nel frattempo Adrian Sutil, ex pilota della Force India, quale pilota di riserva.\nLa Marussia, che non ha potuto compiere nessun giro in Australia, conferma Roberto Merhi, quale pilota titolare al fianco di Will Stevens.\nLa FIA indica, quale commissario aggiunto per la gara, l'ex campione motociclistico Mick Doohan. L'australiano svolge tale funzione per la prima volta, ed \u00e8 anche la prima volta che tale incarico \u00e8 attribuito a un esponente del motorsport che non arriva dall'automobilismo.\nRaffaele Marciello sostituisce Felipe Nasr in Sauber per la prima sessione di prove libere del venerd\u00ec. Marciello \u00e8 il primo pilota italiano a partecipare a un weekend del mondiale di F1 dai tempi del Gran Premio del Brasile 2011, ove corsero Jarno Trulli e Vitantonio Liuzzi.\nProve.\nResoconto.\nNico Rosberg fa segnare il miglior tempo nel corso della prima sessione di prove libere. Il tedesco precede di 3 e 8 decimi rispettivamente i due piloti della Scuderia Ferrari, Kimi R\u00e4ikk\u00f6nen e Sebastian Vettel. L'altro pilota della Mercedes, Lewis Hamilton ha potuto compiere solo 4 giri prima dell'insorgere di problemi al motore della sua monoposto. Il rientrante Fernando Alonso ha chiuso col quattordicesimo tempo. Per la prima volta in stagione hanno preso la pista anche le due Marussia, ottenendo per\u00f2 tempi molto pi\u00f9 alti di quelli di Rosberg: Will Stevens infatti \u00e8 staccato di oltre sei secondi, mentre Roberto Merhi \u00e8 pi\u00f9 lento del compagno di team di oltre un secondo.\nHamilton ha potuto disputare solo la fase finale della seconda sessione, scontando problemi anche alla telemetria: nonostante ci\u00f2 il britannico \u00e8 risultato il pi\u00f9 rapido, abbattendo il muro del minuto e quaranta. Alle spalle del campione del mondo si sono posti ancora R\u00e4ikk\u00f6nen, e l'altro pilota della Mercedes, Nico Rosberg. Vettel \u00e8 sceso al settimo posto, penalizzato da un testacoda. A causa di un'uscita di pista di Roberto Merhi, finito nella via di fuga in sabbia, la sessione \u00e8 stata interrotta dalla bandiera rossa. Le due McLaren chiudono nelle retrovie, precedendo solo Romain Grosjean, che ha evidenziato dei problemi alla potenza della sua monoposto, e le due Marussia.\nNico Rosberg \u00e8 stato nuovamente il pi\u00f9 rapido nel corso della terza sessione di prove libere: il tedesco ha preceduto il compagno di team Lewis Hamilton, staccato di poco meno di due decimi, e il ferrarista Kimi R\u00e4ikk\u00f6nen di circa cinque. Il finlandese \u00e8 stato limitato nelle prove da una foratura e da una modifica dell'assetto, che ha richiesto del tempo ai box. Sulla McLaren di Jenson Button \u00e8 stata sostituita la \"power unit\".\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato si \u00e8 avuta questa situazione:\nQualifiche.\nResoconto.\nLe qualifiche iniziano con tempo asciutto anche se con minaccia di pioggia. In testa si pongono le due Mercedes, seguite da Sebastian Vettel. Vengono eliminate le due Marussia, con Will Stevens che non riesce a prendere la pista per un guaio all'alimentazione, e Roberto Merhi fa segnare un tempo al di sopra del 107% di quello di Lewis Hamilton. Gli altri tre piloti a non passare alla fase successiva sono i due della McLaren e Felipe Nasr.\nIl temporale si avvicina alla pista cos\u00ec che tutti i piloti sono inviati in pista immediatamente, e tutti con gomme medie, la mescola pi\u00f9 morbida del weekend. Nico Rosberg si porta al comando, davanti a Vettel, mentre Hamilton, penalizzato dal traffico, \u00e8 solo ottavo, quando la pioggia inizia a cadere sul tracciato malese. Ci\u00f2 rende impossibile a Kimi R\u00e4ikk\u00f6nen, ostacolato nel giro veloce da Marcus Ericsson, a qualificarsi per la fase finale. Oltre al ferrarista vengono esclusi Pastor Maldonado, i due della Force India e Carlos Sainz Jr.\nUn forte temporale s'abbatte sulla pista prima della fase finale e la direzione di gara decide di posticipare la partenza di circa un quarto d'ora. Dopo diverse uscite della vettura di sicurezza, al fine di testare la qualit\u00e0 della pista, si decide di iniziare la sessione finale delle qualifiche con mezz'ora di ritardo, rispetto a quanto prestabilito. I piloti della Williams decidono di montare gomme da bagnato, mentre quelli di Mercedes e Ferrari optano per le intermedie. Poco dopo i piloti della scuderia britannica sono richiamati ai box, al fine di montare anch'essi le gomme intermedie.\nLewis Hamilton fa segnare il tempo migliore dopo il primo tentativo. Negli ultimi minuti tutti i piloti montano un nuovo treno di gomme intermedie, ma nessuno \u00e8 capace di scalzare il britannico dalla \"pole position\". La prima fila \u00e8 completata da Sebastian Vettel, mentre la seconda \u00e8 composta da Nico Rosberg e Daniel Ricciardo.\nPer Hamilton \u00e8 la quarantesima partenza al palo, la trentasettesima per la Mercedes, tredicesima consecutiva.\nAl termine delle qualifiche Romain Grosjean \u00e8 penalizzato di due posizioni sulla griglia di partenza per non aver rispettato l'ordine della fila previsto dagli steward, per uscire dai box, nel corso della Q2. La FIA autorizza le due Marussia a prendere il via alla gara, dall'ultima fila, pur avendo Merhi superato il 107% e Stevens non affrontato le qualifiche.\nRisultati.\nNella sessione di qualifica si \u00e8 avuta questa situazione:\nIn grassetto sono indicate le migliori prestazioni in Q1, Q2 e Q3.\nGara.\nResoconto.\nWill Stevens non prende parte alla gara per un problema tecnico alla sua Marussia. Alla partenza Lewis Hamilton \u00e8 primo, seguito da Sebastian Vettel e Nico Rosberg. Nel corso del primo giro sia Kimi R\u00e4ikk\u00f6nen che Pastor Maldonado rimediano delle forature e sono costretti ai box, scendendo cos\u00ec nella graduatoria. Felipe Nasr, che ha tamponato il ferrarista, \u00e8 anch'egli costretto ai box, per la sostituzione del musetto. Dopo i primi tre, al termine del primo giro, la classifica vede Daniel Ricciardo, Felipe Massa, Daniil Kvjat, poi Nico H\u00fclkenberg, Marcus Ericsson e Max Verstappen.\nAl quarto giro Ericsson attacca H\u00fclkenberg alla prima staccata ma finisce nella sabbia: la direzione di gara fa entrare la \"safety car\". Molti piloti, tra cui i due della Mercedes, optano per un immediato cambio gomme, in cui montano gomme dure. Dopo tre giri la gara riprende regolarmente, con Vettel che precede proprio H\u00fclkenberg, poi Romain Grosjean, Carlos Sainz Jr., Sergio P\u00e9rez, Hamilton, Ricciardo, Massa e Rosberg.\nP\u00e9rez cede rapidamente diverse posizioni, mentre risalgono le due Mercedes, con Hamilton che gi\u00e0 al giro 10 \u00e8 secondo alle spalle di Vettel e Rosberg che al quattordicesimo passaggio \u00e8 terzo, dietro al compagno di scuderia. Nello stesso giro effettua la seconda sosta R\u00e4ikk\u00f6nen e va al cambio gomme anche Sainz. Un giro dopo tocca anche a H\u00fclkenberg e Grosjean. Ora, dietro ai primi tre, vi sono le due Williams di Massa e Valtteri Bottas. Poco dopo, dietro a due rispunta R\u00e4ikk\u00f6nen.\nVettel effettua il suo cambio gomme al giro 17, ma mantiene ancora le gomme medie. Il tedesco della Ferrari ha un ottimo ritmo, che gli consente di segnare il giro pi\u00f9 veloce e di riavvicinarsi velocemente al duo di testa, tanto che al giro 21 passa Rosberg e torna secondo. Tre giri dopo Vettel passa anche Hamilton, che si ferma per il secondo cambio gomme. Il britannico monta gomme medie. Nei giri seguenti vanno al cambio gomme anche Rosberg e il duo della Williams, con R\u00e4ikk\u00f6nen che scala terzo, prima di essere passato da Rosberg al giro 28.\nLa graduatoria vede sempre al comando Vettel, seguito dal duo della Mercedes, poi R\u00e4ikk\u00f6nen, Massa, e Verstappen che si \u00e8 inserito davanti a Bottas. Al giro 34 R\u00e4ikk\u00f6nen compie la terza sosta e monta gomme dure. Tre tornate dopo \u00e8 il turno di Vettel, che monta gomme dure: al rientro in pista riesce a resistere all'attacco di Rosberg, e mantiene il secondo posto. Un giro dopo anche Hamilton torna ai box, montando ora gomme dure. Nello stesso giro c'\u00e8 il pit stop anche per Massa. Vettel torna al comando del Gran Premio.\nAl quarantesimo giro anche Rosberg effettua l'ultimo cambio gomme, rientrando in pista dietro a Hamilton. Quarto \u00e8 di nuovo risalito Kimi R\u00e4ikk\u00f6nen; il ferrarista precede il duo della Williams, che a sua volta precede quelli della Toro Rosso e della Red Bull. Nei giri finali vi sono molti duelli fra compagni di scuderia: Verstappen passa Sainz per il settimo posto, Kvjat supera Ricciardo, e Bottas prende il quinto posto a Massa.\nVettel vince per la prima volta con la Ferrari e per la quarantesima volta in totale (non accadeva dal Gran Premio del Brasile 2013). La scuderia italiana torna cos\u00ec a vincere dopo 686 giorni: l'ultima vittoria risaliva al Gran Premio di Spagna 2013. Vettel \u00e8 anche il primo pilota, diverso da Fernando Alonso, a vincere con il \"Cavallino\" dal Gran Premio del Belgio 2009. Verstappen, settimo, \u00e8 il pi\u00f9 giovane pilota ad andare a punti in una gara iridata, a 17 anni, 5 mesi e 29 giorni, nonch\u00e9 il primo pilota proveniente dall'Olanda a marcarli dopo Christijan Albers al Gran Premio degli Stati Uniti d'America 2005.\nRisultati.\nI risultati del Gran Premio sono i seguenti:\nDecisioni della FIA.\nAl termine della gara, la FIA ha deciso di sanzionare alcuni piloti per la manovre effettuate in pista. Pastor Maldonado \u00e8 stato penalizzato di tre punti sulla Superlicenza per non aver rispettato il tempo minimo dalla vettura di sicurezza durante il regime di \"safety car\", mentre i due piloti della Force India, Sergio P\u00e9rez e Nico H\u00fclkenberg, hanno subito una decurtazione di due punti per dei contatti con altri piloti avvenuti in gara."}
{"id": "5382352", "revid": "729019", "url": "https://it.wikipedia.org/wiki?curid=5382352", "title": "Eugenio Rambaldi", "text": "Dopo la fine della seconda guerra mondiale ricopr\u00ec alti comandi nell'Esercito Italiano, tra i quali comandante del V Corpo d'armata di Vittorio Veneto e Capo di Stato Maggiore dell'Esercito dal 1977 al 1981.\nBiografia.\nNacque a Imperia nel 1918, e frequent\u00f2 la Regia Accademia Militare di Modena da cui usc\u00ec con il grado di sottotenente d'artiglieria. Prese parte alla seconda guerra mondiale combattendo in Africa settentrionale italiana e nel Mar Egeo. Dopo l'armistizio dell'8 settembre 1943 combatte come partigiano con i resti della Divisione fanteria \"Cuneo\". Al termine del conflitto risultava decorato con tre Croci al merito di guerra. Frequent\u00f2 successivamente la Scuola di guerra dell'esercito a Civitavecchia, e quella in Canada. Nel 1967 assunse l'incarico di Addetto militare a Mosca, ricoprendolo fino al 1970, durante gli anni della primavera di Praga. Rientrato in Patria divenne comandante della Divisione fanteria \"Legnano\", e poi Direttore generale degli armamenti terrestri presso il Ministero della difesa. Nel 1974 fu promosso al grado di generale di corpo d'armata, assumendo l'incarico di comandante del V Corpo d' Armata con Quartier generale a Vittorio Veneto, destinato alla difesa del confine orientale. Dopo il terremoto del Friuli, avvenuto il 6 maggio 1976, coordin\u00f2 e guid\u00f2 le operazioni di soccorso alla popolazione civile.\nNel 1977 fu nominato Capo di stato maggiore dell'Esercito italiano, affrontando l'emergenza legata alle Brigate Rosse, con il rapimento di Moro, e il soccorso alle popolazioni civile colpite dal terremoto in Irpinia. A causa degli alti ruoli militari ricoperti fu oggetto di numerose minacce da parte delle Brigate Rosse in Italia e di Action directe in Francia. Questa minacce costrinsero lui e la sua famiglia a vivere sotto una protezione \"blindata\". Lasci\u00f2 l'incarico di Capo di stato maggiore nel 1981, ritiratosi successivamente a vita privata e stabilendosi in Liguria a Porto Maurizio, Imperia. Si spense il 13 ottobre 2013, all'et\u00e0 di 95 anni. I funerali hanno avuto luogo in forma solenne nel Duomo di Porto Maurizio."}
{"id": "5382360", "revid": "767487", "url": "https://it.wikipedia.org/wiki?curid=5382360", "title": "Trev Alberts", "text": "Biografia.\nDopo avere giocato a football al college a Nebraska, Alberts fu scelto come quinto assoluto nel Draft NFL 1994 dagli Indianapolis Colts. A causa degli infortuni vi gioc\u00f2 solo tre spezzoni di stagione fino al 1996, dopo di che si ritir\u00f2. CBS l'ha classificato tra le peggiori 50 scelte del draft di tutti i tempi."}
{"id": "5382365", "revid": "1013865", "url": "https://it.wikipedia.org/wiki?curid=5382365", "title": "Maliana", "text": "Maliana \u00e8 una citt\u00e0 costiera di Timor Est, 149 km ad ovest dalla capitale Dili. \n\u00c8 la capitale del Distretto di Bobonaro, nella parte ad ovest del paese. \nHa una popolazione di 12.220 abitanti (2015). Maliana \u00e8 composta da sette villaggi Lahomea, Holsa, Ritabou, Odomau, Raifun, Tapo-Memo e Saburai. La citt\u00e0 \u00e8 sede della Diocesi di Maliana, voluta da Papa Benedetto XVI.\nEconomia.\nL'economia di Maliana si basa sull'agricoltura , in particolare la produzione di riso. La maggior parte della popolazione di Maliana \u00e8 fortemente dipendente dall'agricoltura per la propria sopravvivenza. La maggior parte della popolazione sono contadini che coltivano il riso e il mais . Ci sono diverse principali fonti di irrigazione che forniscono l'acqua a risaie e sono i fiumi Bulobu, Nunura, Malibaka e Bui Pira.\nStoria.\nA Maliana nel 1999, si sono verificati eventi di intimidazione e violenza che ha preceduto il referendum per l'indipendenza di Timor Est dall'Indonesia.\nIl 30 gennaio 2010, Maliana \u00e8 stata dichiarata sede della terza diocesi di Timor Est, le Diocesi Maliana. La cattedrale \u00e8 la Chiesa Sagrado Cora\u00e7\u00e3o de Jesus (Sacro Cuore) di epoca portoghese. Nella citt\u00e0 \u00e8 presente il seminario cattolico Colegio Infante de Sagres."}
{"id": "5382373", "revid": "1534511", "url": "https://it.wikipedia.org/wiki?curid=5382373", "title": "Ballo degli Ardenti", "text": "Il Ballo degli Ardenti o dei Selvaggi (\"Bal des Ardents\" oppure \"Bal des Sauvages\") \u00e8 stato un ballo nella forma di mascherata tenutosi il 28 gennaio 1393 a Parigi nel Palazzo Saint-Pol (allora residenza dei reali di Francia) durante il quale Carlo VI di Francia si esib\u00ec in una danza con cinque membri della nobilt\u00e0 francese. Quattro dei danzatori perirono in un incendio causato da una torcia portata da uno spettatore, il fratello di Carlo, Luigi I Duca di Orl\u00e9ans. Il re, suo fratello e il nobile cavaliere danzatore Ogier de Nantouillet si salvarono (il sovrano trov\u00f2 rifugio sotto le gonne della zia Giovanna II d'Alvernia).\nIl ballo era uno di una serie di spettacoli organizzati per intrattenere il giovane sovrano, che nell'estate precedente aveva iniziato a dare segni di instabilit\u00e0 mentale. L'evento min\u00f2 la credibilit\u00e0 di Carlo e la fiducia nella sua capacit\u00e0 di governare. I parigini considerarono l'evento come prova della decadenza della corte e minacciarono di ribellarsi contro i membri pi\u00f9 potenti della nobilt\u00e0. L'indignazione dell'opinione pubblica costrinse il re e suo fratello, che un cronista dell'epoca accus\u00f2 di tentato regicidio e stregoneria, a scusarsi per l'avvenuto.\nLa moglie di Carlo, Isabella di Baviera, tenne il ballo in onore del terzo matrimonio della sua dama di compagnia Catherine de Fastaverin, vedova del signore di Hainceville. Catherine era al suo terzo matrimonio e quindi, dato che l'evento da festeggiare era un matrimonio non accettabile moralmente, gli studiosi credono che questo ballo potrebbe essere stato un tradizionale charivari, con i danzatori travestiti da uomini selvatici, creature mitologiche spesso accostate alla demonologia, che erano comunemente rappresentati nelle feste medievali europee e documentati anche in quelle del periodo Tudor. L'evento fu riportato da scrittori del tempo, quali il monaco di San Denis e Jean Froissart, e illustrato in numerosi manoscritti miniati del XV secolo da pittori come il Maestro di Antonio di Borgogna. L'incidente fu l'ispirazione di Edgar Allan Poe per il racconto breve \"Hop-Frog\".\nContesto.\nNel 1380, dopo la morte di suo padre Carlo V di Francia, il dodicenne Carlo VI fu incoronato re, con i suoi quattro zii come reggenti, prima del raggiungimento della maggiore et\u00e0. Entro due anni uno di loro, Filippo II di Borgogna, descritto dallo storico Robert Knecht come \"uno dei principi pi\u00f9 potenti dell'Europa\", divenne il solo reggente al giovane re dopo che Luigi d'Angi\u00f2 saccheggi\u00f2 la tesoreria reale e part\u00ec per una campagna in Italia; gli altri due zii di Carlo, Giovanni di Valois e Luigi di Borbone, mostrarono scarso interesse nel governare. Nel 1387, il ventenne Carlo assunse il pieno controllo della monarchia, conged\u00f2 immediatamente i suoi zii e reintegr\u00f2 i Marmouset, i tradizionali consiglieri di suo padre. A differenza dei suoi zii, i Marmousets volevano la pace con l'Inghilterra, una minore tassazione, e un governo centrale forte e responsabile\u2014politiche che ebbero come risultato una tregua di tre anni con l'Inghilterra (tregua di Leulinghem), e al Duca di Berry di perdere la sua carica di governatore della Languedoc a causa della sua tassazione eccessiva.\nNel 1392 Carlo sub\u00ec il primo di una lunga serie di attacchi di pazzia, che si manifest\u00f2 in una \"furia insaziabile\" durante il tentato assassinio di Olivier V de Clisson, connestabile di Francia e capo dei Marmouset, effettuato da Pierre de Craon ma orchestrato da Giovanni V di Bretagna. Convinto che il tentato omicidio fosse anche un atto di violenza verso di lui e la monarchia, Carlo pianific\u00f2 rapidamente un'invasione di rappresaglia della Bretagna con l'approvazione dei Marmouset, e entro pochi mesi lasci\u00f2 Parigi con una forza di cavalieri.\nUn giorno caldo di agosto fuori da Le Mans, accompagnando le sue forze lungo la strada per la Bretagna, senza preavviso Carlo sguain\u00f2 le armi e attacc\u00f2 i suoi stessi cavalieri compreso suo fratello Luigi I di Valois-Orl\u00e9ans\u2014con il quale aveva una stretta relazione\u2014urlando \"Avanti contro i traditori. Desiderano consegnarmi al nemico\". Uccise quattro uomini prima che il suo ciambellano lo afferr\u00f2 per la vita e lo sottomise, dopodich\u00e9 cadde in coma che dur\u00f2 per quattro giorni. Pochi credevano che recuperasse; i suoi zii, i duchi di Borgogna e Berry, approfittarono della malattia del re e presero velocemente il potere, si ristabilirono come reggenti, e sciolsero il consiglio dei Marmouset.\nIl re comatoso ritorn\u00f2 a Le Mans, dove Guglielmo d'Harcigny - un venerando medico novantaduenne - fu convocato per trattarlo. Dopo che Carlo riprese conoscenza, e la sua febbre scese, fu riportato a Parigi da Harcigny, spostandosi lentamente di castello in castello, con periodi di riposo. Pi\u00f9 tardi, a settembre, Carlo stava abbastanza bene da fare un pellegrinaggio di ringraziamento a Notre Dame de Liesse vicino a Laon dopo il quale torn\u00f2 di nuovo a Parigi.\nL'insorgenza di pazzia da parte del re fu vista da alcuni come segno di furia e punizione divina e da altri come risultato di stregoneria; gli storici moderni come Knecht speculano che Carlo possa aver subito l'insorgenza della schizofrenia paranoide. Carlo continu\u00f2 ad essere mentalmente debole, credendo di essere fatto di vetro e, secondo lo storico Desmond Seward, correndo \"ululando come un lupo nei corridoi del palazzo reale\". Il cronista dell'epoca Jean Froissart scrisse che la malattia del re fu talmente grave che egli era \"troppo impazzito; nessuna medicina poteva aiutarlo\". Durante il periodo peggiore della malattia Carlo non era in grado di riconoscere sua moglie, Isabella di Baviera, ordinando il suo allontanamento quando entrava nella sua camera; dopo che recuper\u00f2, Carlo si accord\u00f2 con lei per lasciarle la custodia dei loro figli. Isabella infine divent\u00f2 tutore di suo figlio, il futuro Carlo VII di Francia (1403 - 1461), ottenendo cos\u00ec grande potere politico e assicurandosi un posto al consiglio dei reggenti in caso di una ricaduta.\nIn \"A Distant Mirror: The Calamitous 14th Century\" la storica Barbara Tuchman scrive che il medico Harcigny, rifiutando \"ogni supplica e offerta di ricchezze per restare\", lasci\u00f2 Parigi e ordin\u00f2 ai cortigiani di proteggere il re dai suoi incarichi di governo. Disse ai consiglieri del re di \"stare attenti a non farlo preoccupare o a irritarlo [...] Caricatelo di lavoro il meno possibile; il piacere e le distrazioni gli faranno meglio che qualsiasi altra cosa.\" Per circondare Carlo di atmosfera festiva e per proteggere dalla durezza del governo, la corte ricorse a elaborati intrattenimenti e a mode stravaganti. Isabella e sua cognata Valentina Visconti, duchessa di Orl\u00e9ans, vestirono abiti carichi di gioielli e capigliature a treccia raccolte coperte da larghi hennin.\nLe persone comuni ritenevano eccessiva la stravaganza ma amavano il loro giovane re, che chiamavano \"le bien-aim\u00e9\" (il benamato). Diedero la colpa dell'eccesso e delle spese non necessarie alla regina straniera, che fu portata dalla Baviera su richiesta degli zii di Carlo. Isabella e sua cognata\u2014figlia dello spietato Duca di Milano\u2014non erano apprezzate n\u00e9 dalla corte n\u00e9 dal popolo. Froissart scrisse nelle sue \"Cronache\" che gli zii di Carlo erano contenti di permettere queste frivolezze perch\u00e9 \"fintantoch\u00e9 la Regina e il Duca d'Orl\u00e9ans ballavano, non erano pericolosi e neanche irritanti\".\nIl \"Bal des Ardents\" e le conseguenze.\nIl 28\u00a0gennaio 1393, Isabella tenne una mascherata al Palazzo Saint-Pol per celebrare il terzo matrimonio della sua dama di compagnia, Catherine de Fastaverin. Tuchman spiega che il matrimonio di una vedova era tradizionalmente un'occasione di derisioni e pagliacciate, spesso celebrate con uno \"charivari\" caratterizzato da \"ogni sorta di permesso, travestimenti, disordini e musica discordante e fragore di piatti\". Su suggerimento di Huguet de Guisay, (che Tuchman descrive come ben noto per i suoi \"progetti oltraggiosi\" e la sua crudelt\u00e0) sei giovani uomini, compreso Carlo VI, si esib\u00ec una danza in costume nei panni di selvaggi. I costumi, cuciti sugli uomini, furono fatti di lino immerso nella resina alla quale il lino veniva attaccato \"cosicch\u00e9 apparissero irsuti e pelosi da testa a piedi\". Le maschere fatte degli stessi materiali coprivano le facce dei danzatori e celarono le loro identit\u00e0 al pubblico. Alcune cronache riportano che i danzatori erano legati insieme da catene. La maggior parte del pubblico non sapeva che Carlo fosse tra i danzatori. Era proibito accendere le torce nonch\u00e9 entrare nella sala con la torcia accesa durante l'esibizione, per minimizzare il rischio che i costumi, altamente infiammabili, prendessero fuoco.\nSecondo lo storico Jan Veenstra gli uomini saltellavano e ululavano \"come lupi\", dicevano oscenit\u00e0 e invitavano il pubblico di indovinare le loro identit\u00e0 mentre danzavano. Il fratello di Carlo, Orl\u00e9ans, arriv\u00f2 con Phillipe de Bar; essi, in ritardo e ubriachi, entrarono nella sala portando le torce accese. I resoconti sono discordanti, ma Orl\u00e9ans potrebbe aver tenuto la sua torcia sopra a una maschera di un danzatore per capire la sua identit\u00e0 quando ci fu una scintilla, che diede fuoco alla gamba del danzatore. Nel XVII secolo, William Prynne scrisse dell'incidente che \"the Duke of Orleance\u00a0... put one of the Torches his servants held so neere the flax, that he set one of the Coates on fire, and so each of them set fire on to the other, and so they were all in a bright flame\", mentre una cronaca del tempo afferm\u00f2 che egli \"lanci\u00f2\" la torcia a uno dei danzatori.\nIsabella, sapendo che suo marito era uno dei danzatori, svenne quando gli uomini presero fuoco. Carlo, tuttavia, era lontano dagli altri danzatori, vicino alla sua zia quindicenne, Giovanna, duchessa di Berry, la quale lo copr\u00ec velocemente con il suo strascico per proteggerlo dalle fiamme. C'\u00e8 discordanza tra le fonti circa il motivo della vicinanza tra il re e la duchessa: per alcune la duchessa si avvicin\u00f2 alla danza e prese in disparte il re per parlargli, mentre secondo altre fu il re ad avvicinarsi al pubblico. Froissart scrisse che \"Il Re, che procedeva davanti ai [danzatori], si separ\u00f2 dai suoi compagni [...] e and\u00f2 verso le dame per presentarsi [...] e cos\u00ec pass\u00f2 dalla Regina e si avvicin\u00f2 alla Duchessa di Berry\".\nLa festa fin\u00ec nel caos; i danzatori urlavano dal dolore causato dalle bruciature e molti del pubblico, anch'essi con delle bruciature, urlavano mentre cercavano di salvare gli uomini in fiamme. L'evento fu riportato in un'insolita vividezza dal monaco di San Denis, il quale scrisse che \"quattro uomini furono bruciati vivi, con i loro genitali bruciati caduti sul pavimento\u00a0[...] rilasciando un fiume di sangue\". Solo due danzatori sopravvissero: il Re, grazie alla veloce reazione della Duchessa di Berry, e il Sieur di Nantouillet, che salt\u00f2 in una tinozza di vino e l\u00ec rimase finch\u00e9 le fiamme non furono estinte. Il Conte di Joigny mor\u00ec nell'evento; Yvain de Foix, figlio di Gastone III Febo, Conte di Foix, e Aimery Poitiers, figlio del Conte di Valentinois, rimasero con dolorose bruciature per due giorni. L'artefice della questione, Huguet de Guisay, sopravvisse un giorno di pi\u00f9; secondo Tuchman egli ha passato l'ultimo \"maledicendo e insultando i suoi compagni danzatori, i morti e i vivi, fino alla sua ultima ora\".\nI cittadini di Parigi, infuriati dall'evento e per il pericolo passato dal loro monarca, incolparono i consiglieri di Carlo. Un \"grande subbuglio\" attravers\u00f2 la citt\u00e0 quando il popolo minacci\u00f2 di deporre gli zii di Carlo e uccidere i cortigiani depravati e dissoluti. Gli zii di Carlo erano fortemente preoccupati per le proteste e temendo una ripetizione della rivolta di Maillotin del decennio precedente\u2014quando i parigini armati di mazze si ribellarono contro gli esattori delle tasse. Essi persuasero la corte di fare penitenza alla cattedrale di Notre Dame, dopo aver effettuato un'entrata reale apologetica nella citt\u00e0 nella quale il re era a cavallo mentre i suoi zii camminavano. Orl\u00e9ans, cui fu data la colpa per la tragedia, don\u00f2 per espiazione fondi per la costruzione di una cappella nel monastero dei celestini.\nLa cronaca di Froissart dell'evento attribuisce la colpa direttamente al fratello di Carlo, Orl\u00e9ans. Scrisse: \"E cos\u00ec la festa e le celebrazioni matrimoniali si conclusero con grande dolore\u00a0... [Carlo] e [Isabella] non poterono fare nulla per rimediare. Dobbiamo accettare che non era colpa loro ma del duca di Orl\u00e9ans.\" La reputazione di Orl\u00e9ans fu gravemente danneggiata dall'evento, come lo fu alcuni anni prima, dopo che fu accusato di stregoneria per aver assoldato un monaco apostata al fine di infondere un anello, un pugnale e una spada con magia demoniaca. Il teologo Jean Petit in seguito ha testimoniato che Orl\u00e9ans praticava la stregoneria e che l'incendio alla danza rappresentava un fallito tentativo di regicidio fatto come rappresaglia per l'attacco di Carlo dell'estate precedente.\nIl\"Bal des Ardents\" avvalor\u00f2 l'impressione di una corte intrisa di stravaganza, con un re di salute cagionevole e incapace di governare. Gli attacchi di malattia di Carlo furono via via pi\u00f9 frequenti, tanto che alla fine del 1390 il suo ruolo era semplicemente cerimoniale. All'inizio del XV secolo egli era trascurato e spesso dimenticato; tale mancanza di leadership contribu\u00ec al declino e alla frammentazione della dinastia Valois. Nel 1407, il figlio di Filippo l'Ardito, Giovanni di Borgogna, fece assassinare suo cugino Orl\u00e9ans a causa di \"vizio, corruzione, stregoneria e una lunga lista di malefatte pubbliche e private\"; allo stesso tempo Isabella fu accusata di essere stata l'amante del fratello di suo marito. L'assassinio di Orl\u00e9ans port\u00f2 il paese a una guerra civile tra Armagnacchi e Borgognoni (gli armagnacchi erano anche detti orleanisti), che dur\u00f2 per diversi decenni. Il vuoto creato dalla mancanza di un potere centrale e dall'irresponsabilit\u00e0 generale della corte francese le fece guadagnare una reputazione per i costumi decadenti che dur\u00f2 pi\u00f9 di 200 anni.\nRappresentazioni folcloriche e cristiane degli uomini selvatici.\nIn \"Magic and Divination at the Courts of Burgundy and France\" Veenstra scrive che il \"Bal des Ardents\" porta alla luce la tensione tra le credenze cristiane e il paganesimo latente che esisteva nella societ\u00e0 del XIV secolo. Secondo lui, l'evento \"mise a nudo un grande conflitto culturale con il passato ma divent\u00f2 anche un presagio nefasto del futuro.\"\nGli uomini selvatici o selvaggi\u2014solitamente raffigurati con mazze o bastoni, vivendo fuori dai confini della civilt\u00e0 senza rifugio o fuoco, carenti di sentimenti\u2014erano allora una metafora per gli uomini senza Dio. Secondo la superstizione comune, gli uomini selvaggi con i capelli lunghi, conosciuti come \"lutin\", che danzavano alla luce del fuoco o per evocare demoni o come parte di rituali di fertilit\u00e0, vivevano in aree montagnose come i Pirenei. In alcuni \"charivari\" al tempo della raccolta o della semina, i danzatori, vestiti da selvaggi per rappresentare i demoni, furono catturati cerimonialmente e poi una loro effigie veniva simbolicamente bruciata per compiacere gli spiriti malvagi. La chiesa, tuttavia, considerava questi rituali pagani e demoniaci.\nVeenstra spiega che era credenza popolare che vestirsi da uomini selvaggi, i paesani ritualisticamente \"evocavano demoni imitandoli\"\u2014sebbene in quel periodo i libri penitenziali proibivano la credenza o l'imitazione degli uomini selvaggi, come la danza in costume all'evento di Isabella. Nei rituali folcloristici la \"combustione non succedeva in modo letterale ma \"in effigie\"\", scrive, \"al contrario del \"Bal des Ardents\" dove il rito stagionale della fertilit\u00e0 si ridusse a un intrattenimento di corte, ma dove la combustione fu promossa alla terribile realt\u00e0.\" Una cronaca del XV secolo descrive il Ballo degli Ardenti come \"una corea procurance demone\" (\"una danza per tenere lontano il diavolo\").\nSiccome il secondo matrimonio veniva spesso pensato come un sacrilegio (secondo la credenza comune il sacramento del matrimonio si estendeva oltre la morte) era condannato dalla comunit\u00e0. Quindi lo scopo del Ballo degli Ardenti era duplice: intrattenere la corte e al tempo stesso umiliare e ammonire la dama di compagnia di Isabella, in modo intrisecamente pagano, sgradito al monaco di San Denis. Un incendio rituale nella notte del secondo matrimonio di una donna aveva anche origini cristiane, secondo Veenstra. Il Libro di Tobia tratta, tra le altre storie, di una donna i cui sette mariti furono uccisi dal demone Asmodeo; si liber\u00f2 infine dal demone bruciando il cuore e il fegato di un pesce.\nL'evento poteva servire anche come esorcismo simbolico della malattia mentale di Carlo, poich\u00e9 all'epoca \u00e8 comune per i membri della corte consultare maghi o stregoni. Nell'inizio del XV secolo, i roghi rituali di forze malvagie, demoniache o sataniche non erano insolite, come dimostra la persecuzione del medico del re Jehan de Bar, che mor\u00ec al rogo dopo aver confessato, sotto tortura, di praticare la stregoneria.\nCronache.\nLa morte di quattro membri della nobilt\u00e0 fu abbastanza importante da far s\u00ec che l'evento fosse riportato nelle cronache del tempo, in particolare da Froissart e dal monaco di San Denis, e successivamente illustrate in una serie di copie di manoscritti miniati. Mentre i due principali cronisti sono concordi nei punti essenziali della serata\u2014i danzatori vestiti da selvaggi, il re sopravvisse, un uomo cadde in una tinozza, e quattro danzatori morirono\u2014ci sono discrepanze nei dettagli. Froissart scrisse che i danzatori erano incatenati l'uno all'altro, il che non \u00e8 menzionato nel resoconto del monaco. Inoltre, i due cronisti in disaccordo per quanto riguarda lo scopo della danza. Secondo la storica Susan Crane, il monaco descrive l'evento come uno \"charivari\" selvaggio con il pubblico che partecipa nella danza, mentre la descrizione di Froissart suggerisce che fosse invece uno spettacolo teatrale senza la partecipazione del pubblico.\nFroissart scrisse di questo evento nel Libro IV delle sue \"Cronache\" (che coprono gli anni 1389 fino al 1400); tale resoconto viene descritto dalla studiosa Katerina Nara come pieno di \"un senso di pessimismo\", dato che Froissart \"non approvava tutto ci\u00f2 che riport\u00f2\". Froissart incolpava Orl\u00e9ans per la tragedia, mentre il monaco incolp\u00f2 de Guisay, la cui reputazione per trattare i servitori di umili natali come animali gli ha valso un tale odio universale che \"i nobili gioirono alla sua morte atroce\".\nIl monaco scrisse dell'evento in \"Histoire de Charles VI\" (\"Storia di Carlo VI\"), che copre circa 25 anni del suo regno. Sembrava criticare l'evento perch\u00e9 infranse le usanze sociali e per il comportamento inadatto del re, mentre Froissart lo descrisse come un evento di celebrazione.\nGli studiosi non sanno con certezza se i due cronisti fossero presenti quella sera. Secondo Crane, Froissart scrisse dell'evento circa cinque anni dopo, e il monaco circa dieci. Veenstra suppone che il monaco possa essere stato un testimone oculare (come lo fu per gran parte del regno di Carlo VI') e che il suo resoconto sia il pi\u00f9 accurato tra i due. La cronaca del monaco \u00e8 generalmente considerata essenziale per comprendere la corte del re, tuttavia la sua neutralit\u00e0 potrebbe essere influenzata dalla sua linea pro-borgognoni e anti-armagnacchi, che lo portava a rappresentare la coppia reale in modo negativo. Un terzo resoconto fu scritto a met\u00e0 del XV secolo da Jean Juvenal des Ursins nella sua biografia di Carlo, \"L'Histoire de Charles VI: roy de France\", non pubblicato fino al 1614.\nIl manoscritto di Froissart datato dal 1470 al 1472 dalla Harleian Collection custodito nella British Library comprende una miniatura che raffigura l'evento, intitolata \"Danza degli Wodewose\", attribuita a un pittore ignoto detto Maestro del Froissart di Harley. Un'edizione leggermente successiva delle \"Cronache\" di Froissart, datato intorno al 1480, contiene una miniatura dell'evento, \"Incendio a una danza in maschera\", attribuito a un pittore primitivo fiammingo non identificato conosciuto come il Maestro del Froissart di Getty. Il manoscritto di Gruuthuse delle \"Cronache\" di Froissart del XV secolo, custodito nella Biblioth\u00e8que nationale de France, ha una miniatura dell'evento. Un'altra edizione delle \"Cronache\" di Froissart pubblicato a Parigi intorno al 1508 potrebbe essere stato fatto appositamente per Maria di Cl\u00e8ves. Questa edizione ha 25\u00a0miniature ai margini; l'unica illustrazione a tutta pagina \u00e8 del \"Bal des Ardents\"."}
{"id": "5382393", "revid": "767487", "url": "https://it.wikipedia.org/wiki?curid=5382393", "title": "P\u00fchaj\u00e4rve", "text": "P\u00fchaj\u00e4rve \u00e8 un villaggio dell'Estonia meridionale nel comune rurale di Otep\u00e4\u00e4, nella contea di Valgamaa.\nNel 2008 contava 182 abitanti.\nIl centro amministrativo \u00e8 la citt\u00e0 (in estone \"linn\") di Otep\u00e4\u00e4.\nA P\u00fchaj\u00e4rve si trova una grande quercia di 22 metri d'altezza, con un'et\u00e0 di 300 anni. Alla base del tronco nel 1971 \u00e8 stata posta una scultura dell'artista estone Lembit Paluteder, che ricorda la cosiddetta \"guerra di P\u00fchaj\u00e4rv\" (in estone \"P\u00fchaj\u00e4rv soda\"). La scultura \u00e8 dedicata ai contadini estoni che nel 1841 avevano fatto una rivolta armata contro il tedesco Wilhelm von Stryk, all'epoca governatore della zona. La rivolta fu soppressa duramente, con 29 persone soggette a gravi punizioni corporali e alcune condannate a 12 anni di esilio in Siberia.\nIn estate, di solito nel mese di giugno, a P\u00fchaj\u00e4rve si svolge il festival della musica pop \"P\u00fchaj\u00e4rve jaanituli\", al quale nel 2012 ha partecipato la cantante italiana Alexia."}
{"id": "5382429", "revid": "481666", "url": "https://it.wikipedia.org/wiki?curid=5382429", "title": "Mary Jane's Pa", "text": ""}
{"id": "5382433", "revid": "1649409", "url": "https://it.wikipedia.org/wiki?curid=5382433", "title": "Norberto do Amaral", "text": "Biografia.\nNorberto Do Amaral \u00e8 stato ordinato sacerdote nel 1988. Da allora, ha lavorato nella pastorale parrocchiale ed \u00e8 stato rettore del seminario minore della diocesi di Dili. Dopo aver completato gli studi di teologia dogmatica presso la Pontificia Universit\u00e0 Urbaniana di Roma, \u00e8 stato professore e prefetto del seminario maggiore di Dili. Nel 2008 \u00e8 stato nominato cancelliere della diocesi di Dili e direttore della rivista diocesana \"A Seara\". \nIl 30 gennaio 2010 papa Benedetto XVI lo ha nominato primo vescovo della nuova diocesi di Maliana. Ha ricevuto la consacrazione episcopale il successivo 26 aprile.\nIl 14 agosto 2015 \u00e8 stato fra i firmatari del primo accordo tra Santa Sede e Timor Est, con cui si garantisce lo statuto giuridico della Chiesa cattolica nel paese e si regolano il matrimonio canonico, i luoghi di culto, le istituzioni cattoliche di istruzione e di educazione, l'insegnamento della religione nelle scuole, l'attivit\u00e0 assistenziale-caritativa della Chiesa, la cura pastorale nelle forze armate e nelle istituzioni penitenziarie ed ospedaliere, e il regime patrimoniale e fiscale.\nGenealogia episcopale.\nLa genealogia episcopale \u00e8:"}
{"id": "5382435", "revid": "767487", "url": "https://it.wikipedia.org/wiki?curid=5382435", "title": "The Fighters - Addestramento di vita", "text": "The Fighters - Addestramento di vita (\"Les Combattants\") \u00e8 un film del 2014 diretto da Thomas Cailley.\nTrama.\nL'Esercito francese ha organizzato uno stand promozionale ed il primo incontro di Arnaud e Madeleine \u00e8 un incontro di lotta sulla spiaggia in cui lei ha la meglio. Si ritrovano quando Arnaud che ha una ditta di arredi da giardino insieme al fratello deve realizzare un capanno vicino alla piscina di casa dei genitori di Madeleine. Lei \u00e8 ostile ed aggressiva, convinta che sia in arrivo una catastrofe per cui bisogna essere preparati e si iscrive ad un corso estivo nell'Esercito e Arnaud che non ha ancora le idee ben chiare sul futuro decide di seguirla lasciando suo fratello a mandare avanti da solo la loro attivit\u00e0. Per Madeleine la vita nell'Esercito non \u00e8 abbastanza dura e non ci sono abbastanza disagi, per questo decide di scappare nei boschi insieme ad Arnaud e vivere una vera avventura alla scoperta del mondo e dei loro sentimenti."}
{"id": "5382456", "revid": "287204", "url": "https://it.wikipedia.org/wiki?curid=5382456", "title": "Hindsight (album)", "text": ""}
{"id": "5382457", "revid": "825935", "url": "https://it.wikipedia.org/wiki?curid=5382457", "title": "Henri-Labourdette", "text": "Henri-Labourdette \u00e8 stata una carrozzeria francese, attiva dal 1858 al 1939.\nL'azienda originaria \"Labourdette &amp; Fr\u00e8res\" venne fondata da Jean Baptiste Labourdette (1826-1895), un abile fabbro che nel 1858 si trasfer\u00ec a Parigi con i fratelli, dal natio B\u00e9arn, per esercitarvi la professione di carrozzaio, divenendo noto nella capitale francese per le sue carrozze dal telaio leggero e resistente. \nIl figlio Henri (1855-1910) continu\u00f2 l'attivit\u00e0 paterna e, rinominata la ditta \"Henri-Labourdette\", fu protagonista dell'era pionieristica dell'automobile, diversificando la produzione di carrozze a cavalli con alcune carrozzerie automobilistiche, a partire dalla vetturetta \"vis-\u00e0-vis\" Georges Richard del 1896 e proseguendo con la prima automobile carrozzata berlina, ovvero con abitacolo chiuso, approntata per la vettura personale di Louis Renault nel 1899. \nIn poco meno di tre lustri la \"Henri-Labourdette\" acquisisce una fama internazionale e una clientela nell'alta societ\u00e0, realizzando carrozzerie su autotelai di varie Case, per molti aristocratici europei come l'imperatrice Eugenia, gli infanti di Spagna, il re Alfonso XIII e alcuni principi russi.\nDurante il primo decennio del XX secolo il successo \u00e8 travolgente e l'azienda si trasferisce dal modesto laboratorio in avenue de Malakoff al prestigioso opificio sugli Champs-\u00c9lys\u00e9es, inoltre aprendo filiali a Madrid e San Pietroburgo.\nDopo la prematura morte di Henri Labourdette, avvenuta nel 1910, l'omonima azienda fu diretta dal ventiduenne figlio Jean (1988-1972), coadiuvato dal fratello minore Fernand. Nonostante la giovane et\u00e0, Jean dimostr\u00f2 subito d'essere degno del padre quanto a talento nella costruzione delle carrozzerie d'automobile, inventando moderne soluzioni e sperimentando l'uso di nuovi materiali. \nTra le innovazioni pi\u00f9 importanti ideate o sperimentate da Jean Labourdette si ricordano i primi finestrini discendenti alle portiere privi di intelaiatura (1911), la carrozzeria con abitacolo in legno \"Torpedo-Skiff\" (1912) e il parabrezza portante \"Vutotal\" (1935).\nNegli anni '30, insieme a Figoni, Chapron e Saoutchik, Labourdette \u00e8 tra i principali esponenti dell\"'\u00e9cole flamboyant\"; gruppo di stilisti protagonista di una stagione particolarmente creativa della carrozzeria automobilistica francese. \nIl \"canto del cigno\" fu la splendida Delage V12 Aerodynamique, realizzata nel 1937 per partecipare al Gran Premio di Francia, nel tentativo di risollevare le sorti della prestigiosa casa francese. La carrozzeria \"Henri-Labourdette\" chiuse i battenti 1939."}
{"id": "5382458", "revid": "103716945", "url": "https://it.wikipedia.org/wiki?curid=5382458", "title": "Dejan Radi\u0107 (pallavolista)", "text": "Gioca nel ruolo di centrale nel .\nCarriera.\nLa carriera di Dejan Radi\u0107 inizia nella , quando ancora la societ\u00e0 di Belgrado militava nello scomparso campionato serbo-montenegrino; pur senza ottenere risultati importanti, esordisce nelle coppe europee ed entra nel giro della neonata nazionale della Serbia. Nella stagione 2006-07 si trasferisce nel massimo campionato montenegrino, disputando tre annate con il , con cui si aggiudica due campionati nazionali e tre Coppe di Montenegro.\nNel 2010-11 viene tesserato dall', nella Volleyliga belga; terminata questa esperienza torna in patria per disputare la Superliga 2013-14 con il, raggiungendo il secondo posto.\nDall'annata 2014-15 gioca in Francia nelle file del dove rimane tre campionati prima di passare al , sempre nel massimo campionato transalpino, dalla stagione 2017-18."}
{"id": "5382460", "revid": "1982", "url": "https://it.wikipedia.org/wiki?curid=5382460", "title": "Regione di Suvalkai", "text": ""}
{"id": "5382464", "revid": "287204", "url": "https://it.wikipedia.org/wiki?curid=5382464", "title": "Hindsight (film)", "text": ""}
{"id": "5382470", "revid": "287204", "url": "https://it.wikipedia.org/wiki?curid=5382470", "title": "Burn (film)", "text": ""}
{"id": "5382479", "revid": "599013", "url": "https://it.wikipedia.org/wiki?curid=5382479", "title": "Tiziano Pasquali", "text": "Biografia.\nCresciuto a Frascati, in provincia di Roma, Pasquali inizi\u00f2 a giocare a rugby a 13 anni nella neoistituita Appia Rugby, societ\u00e0 della zona romana del Quarto Miglio; poco tempo dopo tuttavia pass\u00f2 alla che lasci\u00f2 a 16 anni, nel 2010, per andare a studiare in Scozia alla Merchiston Castle School di Edimburgo, nella cui squadra di rugby si mise subito in luce, tanto da diventare titolare e giungere fino in semifinale del torneo scolastico.\nNotato dagli osservatori di Richard Cockerill, allenatore del , fu invitato per un provino presso la prestigiosa squadra inglese e ammesso alle sue giovanili; nel 2013 ottenne il suo primo contratto da professionista ed esord\u00ec in prima squadra a livello ufficiale contro gli Ospreys durante la Coppa Anglo-Gallese.\nIl suo debutto in Premiership avvenne il 10 maggio 2014, ultima giornata della stagione regolare del torneo, contro i , a 13 minuti dalla fine come rimpiazzo dell'argentino Marcos Ayerza.\nGi\u00e0 passato per la trafila delle giovanili, rifiut\u00f2 nel 2013 la chiamata per l'; bench\u00e9 tale rifiuto non fosse stato motivato, gli addetti ai lavori vi lessero la volont\u00e0 di non vincolarsi, tramite la chiamata nella seconda squadra, alla federazione italiana quando mancavano pochi mesi all'idoneit\u00e0 per residenza a rappresentare quella inglese.\nNel frattempo tornato in patria al , con il nuovo C.T. Conor O'Shea Pasquali fu convocato nell' maggiore con cui debutt\u00f2 a Suva contro nel giugno 2017, divenendo titolare fisso e guadagnando la convocazione a due tornei consecutivi del Sei Nazioni e quella alla in Giappone."}
{"id": "5382517", "revid": "287204", "url": "https://it.wikipedia.org/wiki?curid=5382517", "title": "Puhajarve", "text": ""}
{"id": "5382532", "revid": "404449", "url": "https://it.wikipedia.org/wiki?curid=5382532", "title": "Tripalle", "text": "Tripalle (gi\u00e0 \"Tripallo\") \u00e8 una frazione del comune italiano sparso di Crespina Lorenzana, nella provincia di Pisa, in Toscana.\nGeografia fisica.\nIl borgo di Tripalle \u00e8 situato su una delle alture delle Colline pisane della valle del fiume Tora, al limite occidentale della Valdera. Posto ad un'altitudine di 79\u00a0m s.l.m. lungo la strada che collega Crespina con Fauglia, il paese si sviluppa su una cresta tufacea alla destra del torrente Isola.\nStoria.\nLa prima menzione del borgo di Tripalle risale all'VIII secolo, nominata in un documento datato 780 che riguarda la fondazione dell'abbazia di San Savino da parte di tre fratelli pisani, che possedevano una corte posta nel distretto di \"Tripallo\". Una membrana del 29 aprile 907 invece testimonia la presenza di una chiesa pievana intitolata ai santi Giovanni Battista e Martino sita \u00abin loco et finibus Tripallo\u00bb, in cui \u00e8 riportata l'investitura a pievano del sacerdote Azzo da parte del vescovo di Lucca Pietro. L'antica pieve, nota anche con il nome di San Giovanni in Val d'Isola, era situata pi\u00f9 a valle rispetto al paese, lungo la riva destra dell'Isola: non pi\u00f9 esistente, in quanto trasformata dal marchese Manfredi Malaspina di Filattiera in tinaia per la produzione del vino, \u00e8 tuttavia possibile risalire al suo aspetto originario grazie ad una descrizione con disegno effettuata dal capitano Giovanni Mariti nel suo \"Odeporico o sia itinerario per le colline pisane\" (1797-1799).\nNell'XI secolo, i coniugi Sibilla e Gherardo cedettero la propriet\u00e0 di Tripalle al vescovato di Pisa. Nel 1060 le propriet\u00e0 vennero a loro volta allivellate a Lamberto, membro della nobile famiglia pisana degli Orlandi.\nIn una bolla di papa Anastasio IV dell'8 settembre 1153 \u00e8 riportata la conferma al capitolo della Primaziale di Pisa dei beni che esso possedeva nel castello e corte di Tripalle. In seguito, Tripalle fu dominio prima degli Upezzinghi, poi dei Lanfranchi e infine dei conti Della Gherardesca. Il conte Ildebrandino della Gherardesca nel 1276 cedette poi i suoi diritti sul paese alla Repubblica di Pisa. Nel 1385, il popolo di Tripalle, insieme a quelli di Montalto, Fauglia e Tremoleto, si ribell\u00f2 invano ai Pisani su istigazione degli eredi di Bacarozzo della Gherardesca di Montescudaio. Il 20 ottobre 1406 Tripalle si sottomise a Firenze e l'anno successivo ne venne approvato lo statuto comunale. Nel 1883 si contano a Tripalle 751 abitanti.\nPersa l'autonomia dopo l'unit\u00e0 d'Italia, divenne frazione di Crespina, per poi confluire dal 1\u00ba gennaio 2014 nel nuovo comune di Crespina Lorenzana.\nGeografia antropica.\nPoco distante dal borgo, dipendente dalla frazione di Tripalle, si trova l'agglomerato di Botteghino (40 m s.l.m., 45 ab.)."}
{"id": "5382536", "revid": "321661", "url": "https://it.wikipedia.org/wiki?curid=5382536", "title": "Emerito", "text": "Emerito \u00e8 un aggettivo avente funzione di attributo che si riferisce a una persona che, non esercitando pi\u00f9 un determinato ufficio, ne gode comunque dei gradi e degli onori pur non svolgendone le funzioni.\nOrigine.\nLa parola della lingua latina \"emer\u012dtus\" veniva usata gi\u00e0 nell'antica Roma, e si attribuiva tra l'altro al soldato (\"miles\") che aveva compiuto il servizio militare e che aveva ricevuto il congedo.\nUtilizzo.\nQuesto titolo pu\u00f2 essere conferito a diverse personalit\u00e0 come professore emerito, Presidente emerito della Repubblica Italiana, Re Emerito e soprattutto per le categorie religiose con il vescovo emerito, il parroco emerito, il pastore emerito o \"in emeritazione\" (ovvero che hanno compiuto i \"75 anni\" previsti dal Codice di Diritto Canonico) e Papa emerito.\nNell'uso corrente il termine \u00e8 usato anche in sostituzione di \"benemerito\", con il significato di \"degno\", \"illustre\".\nCessazione di un ufficio o di un grado.\nIl termine \"emerito\" viene conferito di norma a tutte le persone che vanno in pensione dopo aver raggiunto un determinato grado. In altri casi esso rimane una sorta di \"marchio\" distintivo che va assegnato solo in determinate circostanze. \nPer determinate categorie professionali, infatti, come nelle Universit\u00e0, non tutti i docenti pensionati o collocati a riposo possono essere insigniti del titolo di \"professore emerito\", il quale risulta essere \"un titolo da conferire unicamente ai professori meritevoli e di chiara fama che dopo il raggiungimento dell\u2019et\u00e0 pensionabile desiderano continuare l\u2019attivit\u00e0 di insegnamento e di ricerca\".\nCessazione di una carica pubblica.\nL'attributo \u00e8 anche usato quando una persona si ritira da una determinata posizione: \u00e8 questo il caso di Benedetto XVI, che si ritir\u00f2 dal ruolo di Papa della Chiesa cattolica nel febbraio 2013 e a cui viene attribuito il grado di Papa emerito.\nAnche con la rinuncia al trono il sovrano abdicatario assume il titolo di sovrano emerito come accade per sua maest\u00e0 il re Juan Carlos di Spagna che nel 2014 a seguito della sua abdicazione assunse il titolo di Re emerito di Spagna.\nLo stesso avvenne con l\u2019abdicazione dell\u2019imperatore del Giappone che nel 2019 rinunci\u00f2 al trono e assunse la carica di imperatore emerito del Giappone.\nTale titolo spetta pure alle consorti del sovrano emerito che godranno del medesimo trattamento.\nPertanto sua maest\u00e0 la regina Sofia di Spagna e l\u2019Imperatrice Michiko detengono rispettivamente lo status di Regina emerita di Spagna e Imperatrice emerita del Giappone."}
{"id": "5382546", "revid": "122246", "url": "https://it.wikipedia.org/wiki?curid=5382546", "title": "Milan Ra\u0161i\u0107", "text": "Gioca nel ruolo di centrale nel Samen Al-Hojaj Khorasan Volleyball Club.\nCarriera.\nMilan Ra\u0161i\u0107 nasce pallavolisticamente nell'Odbojka\u0161ki klub Crvena zvezda, prima a livello giovanile e poi in prima squadra: negli anni trascorsi con il club di Belgrado conquista un campionato serbo, una coppa nazionale ed esordisce nelle coppe europee, compresa la Champions League raggiunta nel 2008-09; riceve inoltre le prime convocazioni in nazionale.\nNella stagione 2010-11 si trasferisce in Slovenia all'Odbojkarski Klub ACH Volley, ottenendo per tre anni consecutivi sia la vittoria del campionato che della Coppa di Slovenia; nel 2010-11 e nel 2012-13 conquista anche la Middle European League; con la sua nazionale vince la medaglia d'oro nel campionato europeo 2011 e quella di bronzo nel 2013.\nA met\u00e0 del campionato 2013-14 passa all'Association Sportive Cannes Volley-Ball nella Ligue A francese, per poi giocare nella Super League iraniana nella stagione 2015-16 con il Samen Al-Hojaj Khorasan Volleyball Club."}
{"id": "5382547", "revid": "869710", "url": "https://it.wikipedia.org/wiki?curid=5382547", "title": "Turno preliminare", "text": ""}
{"id": "5382565", "revid": "869733", "url": "https://it.wikipedia.org/wiki?curid=5382565", "title": "The Barbarian", "text": ""}
{"id": "5382577", "revid": "481666", "url": "https://it.wikipedia.org/wiki?curid=5382577", "title": "The Mountaineers", "text": ""}
{"id": "5382579", "revid": "767487", "url": "https://it.wikipedia.org/wiki?curid=5382579", "title": "Max (film 2015)", "text": "Max \u00e8 un film del 2015 diretto da Boaz Yakin.\nTrama.\nMax, un cane da servizio militare addestrato al fiuto di esplosivi, \u00e8 di servizio in Afghanistan assieme al suo padrone, il marine Kyle Wincott. Traumatizzato dalla morte di Kyle, Max viene rispedito negli Stati Uniti. L'unica persona con la quale sembra essere disposto ad entrare in contatto \u00e8 Justin, il fratello adolescente di Kyle, cos\u00ec Max viene adottato dalla famiglia del soldato. Ma anche Justin ha i suoi problemi, come fare i conti con le grandi aspettative del padre nei suoi confronti, e non sembra essere interessato a prendersi cura del cane. Per\u00f2, con l'aiuto di Carmen, Max e Justin stringono un legame speciale e insieme scopriranno il segreto dietro alla morte di Kyle.\nProduzione.\nPer le riprese e i vari stunt sono stati impiegati cinque cani differenti addestrati precedentemente da Mark Forbes in quattro mesi, il cane principale \u00e8 un pastore belga di nome Carlos.\nDistribuzione.\nIl film \u00e8 uscito nelle sale statunitensi il 26 giugno 2015. Nella Svizzera italiana \u00e8 stato trasmesso in TV su RSI LA1 il 10 giugno 2017, mentre in Italia il film \u00e8 inedito.\nPromozione.\nIl primo trailer \u00e8 stato diffuso on line il 18 marzo 2015.\nSequel.\nNel 2017 \u00e8 stato realizzato un sequel intitolato \"Max 2 - Un eroe alla Casa Bianca\" (\"Max 2: White House Hero\"), diretto da Brian Levant."}
{"id": "5382607", "revid": "1765139", "url": "https://it.wikipedia.org/wiki?curid=5382607", "title": "Arc System Works", "text": "Arc System Works \u00e8 un'azienda giapponese di sviluppo di videogiochi con sede a Yokohama e fondata da Minoru Kidooka nel maggio 1988.\nL'azienda \u00e8 famosa per i suoi giochi di combattimento come le serie \"Guilty Gear e BlazBlue e per Dragon Ball FighterZ\" sviluppato per numerose piattaforme."}
{"id": "5382620", "revid": "729019", "url": "https://it.wikipedia.org/wiki?curid=5382620", "title": "Produzione di energia elettrica in Costa Rica", "text": "La produzione di energia elettrica in Costa Rica viene coperta, per la maggior parte, da fonti di energia rinnovabile.\nTipologie di fonti energetiche utilizzate.\nNel 2019 il Paese centroamericano ha utilizzato, per supplire alla propria domanda energetica:\nProgetti.\nLa Costa Rica ha progettato di abbandonare ogni forma di dipendenza dall'energia fossile entro il 2021. Per il trasporto sono in programma investimenti nei veicoli ibridi e nel biofuel. Vi \u00e8, inoltre, la priorit\u00e0 di diversificare la produzione di energia elettrica riducendo l'importanza dell'idroelettrico. Il raggiungimento di tale obiettivo \u00e8 favorito anche dal fatto che nel Paese \u00e8 assente un'industria pesante, che necessita di grandi quantit\u00e0 di energia, nonch\u00e9 dalla mancanza di spesa pubblica per la difesa, non avendo la Costa Rica un esercito dal 1948, permettendo in tal modo maggiori investimenti pubblici verso tale progetto."}
{"id": "5382629", "revid": "1342115", "url": "https://it.wikipedia.org/wiki?curid=5382629", "title": "Misteri (programma televisivo)", "text": "Misteri era un programma televisivo italiano condotto da Lorenza Foschini che trattava di casi paranormali riguardanti, tra l'altro, fantasmi e forme di vita extraterrestre."}
{"id": "5382642", "revid": "729019", "url": "https://it.wikipedia.org/wiki?curid=5382642", "title": "Frederick Stopford", "text": "Biografia.\nEra il figlio di James Stopford, IV conte di Courtown, e della sua seconda moglie, Dora Pennefather.\nCarriera.\nSi un\u00ec nelle Grenadier Guards nel 1871. Fu nominato aiutante di campo di Sir John Adye, capo del personale dell'Egyptian Expeditionary Force e partecip\u00f2 alla battaglia di Tell al-Kebir nel 1882.\nContinu\u00f2 ad essere aiutante di campo del maggiore generale Arthur Fremantle, comandante della spedizione del Suakin nel 1885. Poi fu nominato maggiore di brigata, essendo inviato in Egitto.\nTorn\u00f2 in Inghilterra per essere promosso a maggiore della 2\u00aa brigata di fanteria ad Aldershot nel 1886. Nel 1892 divenne vice aiutante generale e vice assistente aiutante generale nel 1894. Prese parte alla quarta guerra Anglo-Ashanti nel 1895 e divenne aiutante generale nel 1897.\nPrese parte nella Seconda guerra boera come segretario militare generale di Redvers Buller e successivamente segretario militare per il General Officer Commanding Natal. Prima di diventare direttore della formazione militare presso Horseguards nel 1904. Divenne il maggiore generale e General Officer Commanding del London District dal 1906.\nPrese parte alla prima guerra mondiale e, come comandante IX Corpo, fu incolpato del fallimento dell'attacco nella Battaglia della spiaggia di Suvla nell'agosto 1915, durante la battaglia di Gallipoli. Stopford scelse di comandare lo sbarco dallo sloop HMS Jonquil, ancorato al largo. Fu rapidamente sostituito dal generale Byng.\nSi ritir\u00f2 nel 1920."}
{"id": "5382665", "revid": "109485955", "url": "https://it.wikipedia.org/wiki?curid=5382665", "title": "Hanna Marin", "text": "Hanna Rivers (nata Marin, nella serie tv) o Hanna Olivia Marin (nei libri) \u00e8 un personaggio immaginario protagonista della serie televisiva statunitense \"Pretty Little Liars\", basata sull'omonima serie di romanzi di Sara Shepard. \u00c8 interpretata da Ashley Benson e nella versione italiana \u00e8 doppiata da Gemma Donati.\nPersonaggio.\nCaratteristiche fisiche.\nPrima della morte di Alison, Hanna era una ragazza sovrappeso che soffriva di bulimia nervosa (a causa della stessa Alison). Dopo la scomparsa della leader, Hanna \u00e8 dimagrita e alcune caratteristiche fisiche si sono modificate nel tempo. Hanna non \u00e8 molto alta e ha capelli biondi e occhi azzurri.\nHanna \u00e8 il personaggio che ha visto in s\u00e9 il cambiamento pi\u00f9 forte dalla serie di libri alla serie televisiva. Nei romanzi Hanna \u00e8 descritta come alta, dai capelli castano scuro e gli occhi nocciola. Nella serie tv \u00e8 di media statura e bionda, con gli occhi azzurri.\nCarattere.\nHanna \u00e8 l'animo estetico e frivolo del gruppo. Amante della moda, dello shopping e della cucina, \u00e8 dominata da un carattere impulsivo, testardo ed intraprendente. Sebbene inizialmente possa essere descritta come una ragazza decisamente frivola e superficiale, ha dimostrato con il passare delle stagioni di avere un carattere buono, dolce e sensibile alle esigenze e ai problemi altrui. \u00c9 molto legata alla madre Ashley Marin, le due donne si aiutano e si sostengono a vicenda in ogni situazione quotidiana. Soprattutto nella quinta e nella sesta stagione della serie, Hanna ha dimostrato di avere ottime ed intelligenti intuizioni.\nRapporti.\nHanna aveva, come Emily, un rapporto molto forte con Alison. A differenza di Emily, per\u00f2 ,(che aveva con Alison una rapporto anche di tipo affettivo/attrattivo), Hanna ha come una sorta di devozione verso l'amica (probabilmente per averla fatta diventare una ragazza pi\u00f9 popolare).\nCon le amiche ha un ottimo rapporto, anche se a causa della sua impulsivit\u00e0 e testardaggine nei momenti di disaccordo non esita a litigare. Sembra trovarsi particolarmente a proprio agio con Spencer (specialmente nelle indagini e nella risoluzione dei misteri) e con Aria, ma ha un buon rapporto anche con Emily (dalla quale \u00e8 stata anche ospitata diverse volte).\nInizialmente, Hanna \u00e8 legata sentimentalmente a Sean, ma si lasceranno quando Hanna, ricattata da -A, ball\u00f2 ripetutamente con il suo amico Lucas, facendo ingelosire Sean.\nSuccessivamente si innamora del nuovo arrivato in citt\u00e0, Caleb. Il ragazzo non ha una casa, cos\u00ec viene invitato a rimanere a casa di Hanna. Durante una notte in tenda, i due ragazzi si metteranno insieme.\nSerie Di Romanzi.\nGiovani, Carine e Bugiarde.\nLa storia introdotta parla di un gruppo di cinque ragazze di 15 anni, tra cui Hanna, e dei loro divertimenti durante la pausa estiva. Durante la notte del Labour Day per\u00f2, Alison (capo del gruppo) sparisce misteriosamente nel nulla. Un anno dopo, le ragazze non si parlano pi\u00f9 e ognuna ha voltato pagina nella propria vita. Nel frattempo, i genitori di Hanna divorziarono e il padre, Tom Marin, si rispos\u00f2 con una nuova donna, Isabel, la quale era gi\u00e0 madre di un'adolescente di nome Kate. Una volta, Hanna e Alison decisero di andare a trovare Tom, trasferitosi ad Annapolis; l'unico risultato fu rattristare ulteriormente Hanna, dal momento che Alison cre\u00f2 un forte legame con Isabel. Hanna, da grassottella e impopolare, ha provato diverse attivit\u00e0 al fine di cambiare se stessa ed il suo stile di vita. A 14 anni si iscrisse a Cheerleading, ma senza alcun successo. Tuttavia, Hanna stringe una forte amicizia con Mona Vanderwaal; le due decidono di dimagrire e cambiare il proprio stile per diventare popolari. Due anni dopo, le due ragazze diventarono taccheggiatrici e iniziarono a rubare diversi articoli dai negozi. Ricever\u00e0 il primo sms da A quando sar\u00e0 arrestata per un furto da Tiffany. Il misterioso killer la minaccia, ricordandole la prigione, il suo sovrappeso e suo padre.\nSerie Televisiva.\nStagione 1.\nHanna era una ragazza sovrappeso derisa e snobbata dai compagni di scuola, prima che Alison la invitasse a entrare nel suo nuovo gruppo di amiche. Successivamente a ci\u00f2, Hanna \u00e8 diventata grande amica di Aria, Emily e Spencer.\nLa notte del Labour day, Spencer organizza un pigiama party nel suo fienile. Aria si sveglia nel cuore della notte e fa notare ad Hanna ed Emily che Spencer e Alison non sono nel fienile. Poco dopo, Spencer entra nel capanno annunciando che Alison \u00e8 scomparsa e afferma terrorizzata di averla sentita urlare.\nDopo la scomparsa di Alison, il gruppo si scioglie e Hanna, ormai libera dagli insulti della leader, riesce a perdere peso e, insieme alla sua nuova amica Mona Vanderwall diventa la nuova ragazza pi\u00f9 popolare della scuola, prendendo il posto di Alison. In realt\u00e0 Hanna \u00e8 molto scossa della scomparsa dell'amica, dato che lei ed Emily erano quelle che le si erano pi\u00f9 affezionate.\nPoco dopo, i genitori di Hanna divorziano e il padre Tom si trova una nuova fidanzata, Isabel. Hanna continuer\u00e0 a vivere con la madre a Rosewood.\nSuccessivamente alla drammatica scoperta del corpo di Alison, Hanna partecipa al funerale, in cui si riunisce con le amiche. Dopo la messa, le ragazze ricevono un messaggio da uno sconosciuto che si firma -A e che dice \"Sono ancora qui e so tutto!\".\nHanna \u00e8 preoccupata, poich\u00e9 questo -A minaccia di rivelare a tutti la \"cosa di Jenna\", uno scherzo di Alison nei confronti di una compagna a cui Hanna aveva preso parte. In questo scherzo, Alison voleva ferire il vicino di casa Toby Cavannaugh nel garage, ma sbagli\u00f2 mira e accec\u00f2 sua sorella Jenna Cavannaugh.\nA met\u00e0 stagione scoprir\u00e0 che la madre, per problemi economici, aveva rubato del denaro da una cassetta di sicurezza e lo stava nascondendo nei pacchi della pasta in dispensa. Ricattata da A (che minacciava di rivelare il furto) Hanna \u00e8 costretta a passare il ballo scolastico con un amico, Lucas, per far ingelosire Sean in modo che colui la lasciasse.\nSuccessivamente, Hanna si innamora del nuovo arrivato in citt\u00e0, Caleb Rivers con cui si fidanza e ha la sua prima volta per poi lasciarlo quando scopre che era una spia per conto di Jenna.\nStagione 2.\nStressata e terrorizzata dalla lotta contro A, Hanna viene costretta a frequentare una terapia di gruppo dalla Dottoressa Sullivan. Durante le sedute, Hanna rivedr\u00e0 vari momenti in cui si render\u00e0 conto che Alison non era poi una cos\u00ec brava amica. Si rende conto che la ragazza l'aveva umiliata per anni, prendendola in giro per il peso o per la difficile situazione dei genitori.\nUna sera Hanna viene informata che il probabile assassino di Alison, Ian, sia scampato alla lotta contro Spencer. Cos\u00ec, con le amiche, segue la fidanzata dell'uomo fino al nascondiglio, ma qui ha l'atroce visione di Ian steso a terra in un brodo di sangue. L'uomo si \u00e8 suicidato.\nIn realt\u00e0, Hanna \u00e8 la prima a capire che Ian \u00e8 stato ucciso da A e decide di lavorare in una clinica frequentata da jenna per capire se la ragazza \u00e8 coinvolta nel mistero.\nHanna riceve un sms di A che le fa intendere che la Dottoressa Sullivan sia stata sepolta viva e poi uccisa. Terrorizzata, Hanna corre nel bosco a scavare ad un indirizzo che A le aveva assegnato per salvare la psicologa. In realt\u00e0 \u00e8 tutta una trappola di A: la polizia becca hanna e le altre che scavano in una zona di indagini, cos\u00ec le amiche vengono arrestate.\nMolto presto Hanna non accetter\u00e0 di buon grado la relazione della sua mica Mona con Noel Kahn, il ragazzo pi\u00f9 bello e popolare della scuola e pi\u00f9 avanti si rimetter\u00e0 (con l'aiuto di Lucas) con Caleb capendo che era sinceramente pentito per la storia con Jenna, pi\u00f9 tardi capir\u00e0 anche che Caleb \u00e8 seriamente intenzionato ad aiutarla a risolvere il mistero intorno ad Alison.\nCondannate tutte a lavori sociali Emily ed Aria intercettano una chiamata ad un call center (chiamato \"telefono amico\") che fa loro intendere che Lucas possa essere A. Le ragazze tentano di avvertire Hanna ma lei non le d\u00e0 ascolto. Hanna si trovava sul lago proprio con Lucas per organizzare il compleanno di Caleb, e durante la gita in barca Hanna spinge Lucas in acqua, perch\u00e9 terrorizzata dal suo comportamento capisce che forse la paura delle sue amiche nei confronti di Lucas era fondata.\nDurante la sera dello smascheramento di Mona come A, Hanna rimarr\u00e0 al ballo in maschera salvo poi correre a salvare Spencer, tenuta in ostaggio da Mona.\nStagione 3.\nSono passati cinque mesi da quando le quattro amiche hanno scoperto che Mona Vanderwaal \u00e8 \"A\" e Garrett Reynolds \u00e8 l'assassino di Alison. Hanna ha trascorso le vacanze estive a prendere lezioni di cucina con Caleb.\nNel primo episodio, mentre le quattro ragazze fanno un pigiama party, scoprono che il corpo di Alison \u00e8 stato trafugato e Emily poteva essere ritenuta responsabile perch\u00e9, ubriaca, era sulla tomba all'una di notte. Le quattro amiche decidono di agire come se questo evento non fosse mai accaduto. In questo episodio, \u00e8 rivelato che Hanna va a trovare Mona in segreto presso il centro in cui \u00e8 stata internata. Alla fine dell'episodio, Hanna, Spencer, Aria ed Emily sono interrogate dalla polizia su quanto accaduto al cimitero e le quattro amiche affermano che hanno fatto un pigiama e quella sera si sono semplicemente addormentate.\nNel secondo episodio, Spencer suggerisce ad Hanna di continuare a visitare Mona per saperne di pi\u00f9 su Jenna.\nDurante una vendita di garage della chiesa, Hanna trova la giacca che Emily indossava la notte in cui il corpo di Alison \u00e8 stato portato alla luce. Pi\u00f9 tardi, Emily ed Hanna vanno ad una festa presso la chiesa con un piano per intrappolare \"A\". Quando si nascondono all'interno della chiesa sperando di trovare \"A\", si trovano faccia a faccia con il detective Wilden.\nNell'episodio 7, Hanna \u00e8 visitata da Wilden, che gli chiede un campione del suo sangue. Hanna \u00e8 preoccupata perch\u00e9 pensa di essere sospettata per l'omicidio di Alison.\nHanna si scusa con il padre di Alison per quello che ha fatto, e lei giura che non ha nulla a che fare con il corpo dissotterrato Alison ma lui rifiuta le sue scuse e ha detto che un vero amico non avrebbe mai fatto quello che lei ha fatto. Emily, Spencer, Aria e Hanna conoscono CeCe Drake, che si rivela essere una vecchia amica di Alison.\nNell'episodio 8, Hanna scopre da Wren che l'ospedale Radley prevede di inviare Mona in un altro ospedale. Tuttavia, Mona convince i medici a farla restare al Radley.\nNell'episodio 9, Hanna incontra Caleb e quando questo le chiede scusa e le promette di aiutarla a scoprire chi \u00e8 BigA, i due si baciano e si rimettono insieme.\nNell'episodio 11, CeCe Drake rivela a Spencer che Paige ha avuto un passato violento con Alison perch\u00e9 era ossessionato da Emily. Spencer \u00e8 quindi convinta che l'assassino sia Paige.\nNell'episodio 12, dopo che Hanna, Aria e Spencer hanno avvertito Emily che Paige potrebbe essere \"A\" e l'assassino del Maya, Emily decide di non parlare con le ragazze. Pi\u00f9 tardi, Emily mentre \u00e8 in una casa sul lago insieme a Nate (cugino di Maya), scopre che Nate \u00e8 in realt\u00e0 assassino di Maya. Il suo vero nome \u00e8 Lyndon James e lo accusa di averle portato via Maya. \"Nate\" tenta di ucciderla con un coltello, ma dopo una lotta, Emily uccide il ragazzo spingendo il coltello nel petto. Caleb, arrivato a salvare Emily, viene colpito al petto da A e portato in ospedale.\nHanna partecipa con le amiche alla festa di Halloween su un treno; tuttavia, due sgherri di BigA si trovano sul mezzo e rapiscono Aria per poi rinchiuderla in una bara insieme al cadavere di Garret. Terrorizzata, Aria scappa e ritrova le amiche, tranne Spencer che \u00e8 stata colpita e nascosta dal secondo aiutante di A.\nNell'episodio 14, durante la notte, mentre dormiva, Hanna si svegli\u00f2 con Mona acfcanto che le dice di essere stata dimessa dall'ospedale. Al liceo, Hanna trova il diario segreto di Alison con una pagina in cui Ali parla di Byron.Alison infatti sapeva del tradimento di Byron e minacciava Aria di dirlo a tutti.\nNell'episodio 15, Hanna scopre che Lucas \u00e8 stato molestato da Mona e che, come sar\u00e0 liberato, nessuno sar\u00e0 al sicuro. Lucas ha anche detto Hanna che a causa di tutto questo, ha lasciato Rosewood. Pi\u00f9 tardi, dopo Spencer ha perso una gara di fronte Mona, Hanna affronta Mona e dice che sa di essere sempre \"A\", \u00e8 solo un bugiardo, ogni volta che essa lo ha visitato a Radley era una perdita di tempo e non vuole vedere, sentire o addirittura conoscerla. Hanna Spencer torna a casa e una volta a Spencer, Hanna riceve un messaggio da \"A\" le ha detto che ha fatto un grosso errore da parte finalmente tagliando i legami con Mona. Ma Hanna ha detto Spencer non ha pi\u00f9 paura di essa a tutti ora.\nNegli episodi successivi, Hanna incontra Caleb con il padre, Jamie. Hanna avr\u00e0 dei dubbi su Jamie e si chiede se il suo oscuro passato \u00e8 veramente finito. \nIn parallelo, Wilden molesta Ashley e la minaccia, dicendole di avvertire Hanna di smettere di indagare sul suo passato con Alison. Arrabbiata, Ashley investe Wilden con la sua auto e si sente in colpa perch\u00e9 crede di averlo ucciso.\nHanna torna a casa con la madre dopo aver trovato il corpo di Wilden scomparso. Ashley vuole chiamare la polizia, ma Hanna pensa che sarebbe stato inutile in quanto potrebbero ritenerla responsabile. Quando torna a casa il giorno dopo, Ashley le dice che pensa di aver visto Wilden nel centro della citt\u00e0 e quindi potrebbe non essere morto. Hanna, presa dal panico, lancia la macchina di Wilden nel lago.\nHanna, Aria e Emily si chiedono cosa \u00e8 successo a Spencer perch\u00e9 non \u00e8 stata trovata ed \u00e8 sparita.\nQuando Hanna e la madre vanno in chiesa, che \u00e8 in fase di ristrutturazione, Wilden arriva e dice loro di essere stato assente per andare a pescare.\nHanna dice alla madre che Spencer \u00e8 stata rinchiusa al Radley e non \u00e8 stato permesso di vedere nessuno, tranne la sua famiglia. Ashley si offre di cancellare il suo seminario a New York per stare con la figlia, ma Hanna insiste perch\u00e9 ci vada.\nNell'episodio 23, Hanna, Emily e Aria vedono Spencer al Radley e le dicono che la polizia ha trovato un corpo nei boschi. Tuttavia, Spencer ritiene che il corpo sia quello di Toby. Le tre ragazze vanno all'obitorio, scoprono il cadavere e vedono che non \u00e8 Toby: il ragazzo \u00e8 ancora vivo.\nNell'episodio 24, Hanna, Emily e Aria scoprono che Spencer fa parte del \"Team A\" ma solo per sapere chi \u00e8 \"La ragazza con il cappotto rosso\" cio\u00e8 BigA. Spencer rivela il loro piano per incastrare A. Quella sera, nel cottage nei boschi, Spencer e Toby aspettano \"La ragazza con il cappotto rosso,\" mentre Aria, Hanna ed Emily stanno con Mona nel cottage. Mentre discutono, qualcuno d\u00e0 fuoco al cottage. Pi\u00f9 tardi, le quattro ragazze si svegliano di fuori della casetta. Mona e Hanna dichiarano che si tratta di Alison che ha salvato loro la vita.\nTornati a Rosewood, le ragazze vedono che su Main Street \u00e8 parcheggiata l'auto di Wilden, ancora scomparso.\nStagione 4.\nMona prende la cassetta della videosorveglianza di Wilden e la condivide con le ragazze. Passano tutta la notte a chiedere a Mona tutto quello che sa. Mona dicedi essere stata lei ad aver dato da Hanna l'auto di Wilden e che Shana e Jenna sono innamorate l'una dell'altra. Inoltre afferma che CeCe \u00e8 venuta a visitarla al Radley e li per l\u00ec la aveva scambiata per Alison; ha assunto Toby in \"Squadra A\". Tuttavia non sa chi sia stato a spingere Ian dal campanile nella prima stagione.\nLa mattina dopo, Mona porta le quattro amiche nella tana di \"A\", un camper, e Hanna pensa che mona fosse uno dei due sgherri di A presenti sul treno di Halloween. Tuttavia, Mona non era sul treno e mostra un video in cui vedono Wilden nel costume della Donna di Cuori che parla ad un'altra persona mascherata. Mona dice loro che l'altra Donna di Cuori \u00e8 Melissa. Le ragazze scoprono che Jessica DiLaurentis, la madre di Alison, \u00e8 tornata a Rosewood per vivere nella sua vecchia casa.\nAl funerale di Wilden, Hanna scopre che sua madre \u00e8 probabilmente il nuovo obiettivo di \"A\".\nViene assunta al posto di Wilden la detective Tunner, che sospetta il coinvolgimento della madre di Hanna nell'omicidio. Hanna \u00e8 convinta dell'innocenza della madre, ma quando la donna torna a Rosewood, Hanna capisce che sta nascondendo qualcosa e capisce che non \u00e8 mai andata a New York ma \u00e8 sempre rimasta a Rosewood. Comincia quindi a credere che sua madre sia coinvolta nell'omicidio del Detective Wilden.\nUn giovane, di nome Travis, annuncia ad Hanna che era presente quando Wilder \u00e8 stato ucciso e che crede nell'innocenza di Ashley Marin. Rivela anche che Wilden \u00e8 stato ucciso da CeCe Drake.\nEmily viene rapita da Cappotto rosso, che tenta di ucciderla. Le ragazze capiscono che ci sono tre cappotto rosso: CeCe Drake, che sta cercando di uccidere Emily, Alison (che ha portato le ragazze fuori dal capanno incendiato) e BigA.\nNella puntata speciale di Halloween, le ragazze sono a Ravenswood per partecipare ad un festival locale, convinti che Alison sar\u00e0 presente alla festa. Intanto, Caleb, che \u00e8 sul bus per raggiungere le ragazze a Ravenswood, fa amicizia con una ragazza scappata di casa, Miranda e si offre di aiutarla a trovare il suo unico zio a Ravenswood. Nel cimitero della cittadina, le amiche trovano Alison: la ragazza \u00e8 viva.\nNell'episodio 14, mentre le ragazze stanno studiando la vera identit\u00e0 del corpo che \u00e8 stato scambiato per quello di Alison, Hanna \u00e8 lieta di apprendere che Caleb \u00e8 tornato in citt\u00e0 dopo aver trascorso diverse settimane a Ravenswood con Miranda. Hanna si accorge che il ragazzo \u00e8 cambiato da quando \u00e8 stato a Ravenswood; sembra impaurito e sconvolto.\nHanna inizia ad uscire con Travis intanto.\nNell'ultimo episodio della stagione 4, Alison d\u00e0 appuntamento alle 4 amiche a New York, per rivelare loro cosa \u00e8 successo veramente la notte della sua scomparsa. In primo luogo flashback, vediamo Ali e Ian all'Hilton Head, il giorno prima della sua morte, quando Melissa dice a Ian che lei sa che lui la tradisce con Ali. Mentre discutono, Ali fa una copia di tutti i video Ian e frettolosamente lascia l'albergo prima di Ian. Tornata a Rosewood, ha minacciato Jenna dicendole che se lei non avesse smesso di inviarle sms anonimi, avrebbe trasmesso il video in cui Jenna obbliga Toby ad andare a letto con lei. Tuttavia Alison scopr\u00ec che Jenna non era A e che il vero assassino aveva intenzione di ucciderla la sera stessa. La sera della sua \"morte\", mentre stava per unirsi alle sue amiche al fienile per il pigiama party, Jessica DiLaurentis viet\u00f2 ad Ali di andare dalle amiche. Tuttavia, Ali sguscia fuori per unirsi ai suoi amici. Arrivata nel fienile, Ali mette dei sonniferi nei bicchieri delle amiche. Una volta addormentate, Alison ha colto l'occasione per uscire dalla stalla e va da Ian per dirgli di smettere di mandargli gli sms anonimi. Alison minaccia di diffondere tutti i video che ha trovato sul suo computer. Ian mette fine alla loro relazione. Dopo aver visto Toby, Alison \u00e8 andata a vedere Ezra. Dopo aver visto tutte queste persone, Alison torna al fienile: le amiche dormivano, cos\u00ec \u00e8 uscita di nuovo. Tuttavia, Spencer era sveglia e aveva iniziato a litigare con lei. Durante la loro lotta, Ali scopre che Spencer era sotto l'influenza di sostanze stupefacenti -, per questo i sonniferi non avevano avuto alcun effetto su di lei. Mentre accompagna Spencer nel fienile, Alison va a casa pensando vincere contro \"A\".\nTuttavia, Jessica DiLaurentis vede dalla finestra del soggiorno e si arrabbia perch\u00e9 lei le ha disobbedito. In quel momento, qualcuno getta una pietra sulla testa di Alison. Sconvolta da questa immagine, Jessica DiLaurentis ha sepolto sua figlia nel cortile, anche se Alison era ancora viva. Per fortuna, pass\u00f2 di li la signora Grunwald e vedendo il braccio di Alison spuntare dal terreno, le salv\u00f2 la vita e le permise di lasciare la citt\u00e0. Alison spiega alle sue amiche che \u00e8 stata lei ad aver spinto Ian giu dal campanile per salvare Spencer. Mentre parlano, Aria, Spencer, Hanna, Emily e Alison vengono scoperte da \"A\", che le aspetta con una pistola in mano. Le ragazze scappano sul tetto dell'edificio e vedono correre Ezra verso di loro: sta cercando di salvarli. Ezra dice di sapere chi \u00e8 \"A\", ma in quel momento viene colpito. \"A\" coglie l'occasione per fuggire.\nA Rosewood, la madre di Alison viene uccisa da BigA e viene sepolta nel giardino di Spencer.\nStagione 5.\nDopo il ritorno di Alison, Hanna appare sofferente alla sua sola presenza, inoltre il ritorno di Caleb con cui inizia a bere non l'aiuta granch\u00e9.\nLe ragazze capiscono che Alison \u00e8 diventata un pericolo per loro; decidono di confessare tutta la verit\u00e0 alla polizia in modo da poter tagliare i ponti con Alison e le sue bugie, ma mentre sono in procinto di entrare al distretto A manda loro un video in cui dimostra di avere altre prove per screditare la confessione delle ragazze.\nIl giorno dopo, Hanna e le altre si alleano con Mona per distruggere Alison e le sue pericolose menzogne. Mona ha radunato molte prove che dimostrano che Alison sia Big A. La ragazza telefona ad Aria e alle altre e le invita a casa sua per dirglielo. Purtroppo, -A entra in casa e dopo una violenta lotta, uccide Mona.\nDopo che Alison viene dichiarata colpevole dell'omicidio di Mona, Hanna e successivamente anche le altre Liars vengono arrestate per averla protetta. Mentre sono sul furgone cellulare in viaggio per la prigione, A le intercetta e dopo averle narcotizzate le rapisce.\nHanna si risveglia in una camera da letto arredata di tutto punto e sente una voce (proveniente da un altoparlante) che le fa capire di essere rinchiusa, insieme alle amiche, nella \"casa delle bambole\" di -A. Le ragazze, mentre cercano di esplorare la casa, vedono una ragazza bionda mascherata suonare un pianoforte. Questa si toglie la maschera e si rivela essere Mona, ancora viva. La ragazza era stata solamente rapita da -A, il quale aveva simulato la sua morte.\n-A obbliga le ragazze a progettare e simulare un finto ballo studentesco, fornendo loro anche abiti, bevande e festoni. La sera del ballo, -A si rivela alle ragazze, ma mentre si avvicina a loro, Aria mette in funzione un dispositivo che interrompe la corrente e confonde -A, permettendo loro di scappare. Hanna e le altre escono dalla casa, ma scoprono con orrore che questa \u00e8 circondata con una recinzione elettrificata alta oltre dieci metri. Frustrate, le ragazze capiscono di essere ancora nelle grinfie di A.\nStagione 6.\nPrima Parte (6A).\n-A punisce le ragazze per aver tentato la fuga tenendole chiuse fuori dalla DollHouse, sotto la pioggia ed il freddo, per tre giorni, senza cibo ne acqua. Successivamente, le obbligher\u00e0 a rientrare nelle loro camere, dove tutte verranno torturate fisicamente e psicologicamente. Uscite dalle stanze, le ragazze sono distrutte, terrorizzate e sconvolte, a tal punto da promettersi di non parlare con nessuno dell'orribile esperienza subita. Spencer ammette di aver avuto un sogno in cui i cubi giocattolo con lettere compongono un nome: Charles, svelando cos\u00ec l'identit\u00e0 di BigA. Le ragazze notano A preparare un'altra stanza, per Alison. In effetti, la ragazza si trova con Caleb, Toby ed Ezra nei pressi della casa con l'obiettivo di liberare e salvare le sue amiche, facendo da esca. Durante l'interruzione di corrente notturna, le Liars entrano nel covo di Charles \u00e8 appiccano il fuoco. Charles attiva l'allarme antincendio per spegnerlo. Alison e i ragazzi sentono un allarme e del fumo provenire dal sottosuolo. Le Liars corrono attraverso il corridoio, trovando una Mona completamente sporca intrappolata in una buca e la salvano. Alison, Ezra, e Caleb trovano una porta chiusa a chiave e aprendola, dal suo interno, ne escono Mona e le Liars. La polizia arriva, e le ragazze vengono riunite ai loro amati. Uno dei poliziotti trova un'altra ragazza nella casa delle bambole, il suo nome \u00e8 Sara Harvey. Sconvolta, Hanna arriva a casa e abbraccia sua madre, decidendo di demolire e rifare da zero la propria stanza per non avere pi\u00f9 ricordi dell'incubo passato nella DollHouse. Inizialmente, sar\u00e0 talmente terrorizzata dall'accaduto tanto da abbandonare le indagini su chi possa essere Charles DiLaurentis. Tuttavia, quando il padre di Alison confessa che Charles era loro fratello, Hanna decider\u00e0 di indagare e scopre che Charles, internato al Radley in tenera et\u00e0 per aver cercato di annegare Alison, \u00e8 stato dichiarato morto all'et\u00e0 di 16 anni. Tuttavia, Hanna non ci crede e pensa ad una trappola di BigA stesso per sviarle. Infatti, Hanna e Mona scopriranno che, la notte della scomparsa di Alison, Charles e Bethany Young erano entrambi fuggiti dal radley, rivelando cos\u00ec che Charles \u00e8 ancora vivo ed \u00e8 A. Hanna riceve una misteriosa borsa di studio da una societ\u00e0 chiamata Carissimi Group. Non convinta di questa storia, scopre che la Carissimi Group altro non \u00e8 che il fondo monetario di A. Durante la serata dell'ultimo ballo di scuola superiore, A si presenta alla festa e incontra Alison, rapendola per poterle parlare in privato e per rivelarsi a lei, e quindi a sua sorella. Le ragazze, preoccupate per Alison, la seguono e grazie a Mona scoprono dove Charles ha portato Alison. All'interno della Carissimi Group, tramite telecamere, vedono in diretta la confessione di A ad Alison: CeCe \u00e8 A, e, nata Charles, si \u00e8 poi rivelata transgender a 16 anni, diventando Charlotte. Ammette di aver colpito Alison alla testa, quella notte, perch\u00e9 convinta che fosse Bethany (intenta ad uccidere sua madre) per difesa. Confessa inoltre di aver iniziato con Mona la propria attivit\u00e0 di A come vendetta nei confronti di Hanna, Aria, Emily e Spencer perch\u00e9 le ragazze erano contente della scomparsa di Alison. Dopo aver confessato, corre sul tetto e tenta il suicidio, ma viene convinta a rinunciare da Alison in lacrime, che ammette di aver perdonato la sorella per le torture inflittole e dichiara di volerle bene comunque. Poco dopo, la polizia arresta Charlotte e Sara Harvey (che si scopre essere Cappotto Rosso). Le ragazze, ormai libere per sempre da A, si salutano con un abbraccio e partono ognuna per il proprio college. \nSeconda Parte (6B).\nSono passati cinque anni da quando le ragazze sono partite e nel frattempo Hanna, trovato lavoro all'interno di una prestigiosa casa di moda a New York, si \u00e8 impegnata sentimentalmente con Jordan Hobart. Hanna torner\u00e0 a Rosewood insieme alle sue amiche su richiesta di Alison, che le supplica di testimoniare a favore del rilascio di Charlotte dall'ospedale psichiatrico. Nonostante il terrore suscitatole dalle torture subite, Hanna testimonier\u00e0 a favore. Il giudice approva il rilascio di Charlotte con quattro testimonianze a favore e una a sfavore (quella di Aria); tuttavia, la sera del rilascio, Charlotte scompare e la mattina seguente viene ritrovata morta davanti alla chiesa con un bouquet di lill\u00e0 in mano. Sconvolta, Hanna decider\u00e0 di fermarsi a Rosewood per consolare Alison. Quando la polizia informer\u00e0 le ragazze che quello di Charlotte non \u00e8 stato un suicidio, ma un omicidio (la ragazza \u00e8 stata colpita all'osso del collo e poi scaraventata gi\u00f9 dal campanile), Hanna prover\u00e0 a risolvere il mistero, iniziando nuovamente a ricevere sms anonimi da un nuovo ricattatore che ha come obiettivo quello di scoprire chi ha ucciso Charlotte. AQ differenza dei messaggi precedenti, questi non sono firmati da A, ma sono solo corredati di alcune Emoticons. Sfruttando il fatto che sua madre, Ashley, \u00e8 diventata la proprietaria e direttrice del Radley (ora un Hotel di lusso), Hanna scopre che Sara Harvey ha affittato una stanza per un periodo di tempo indeterminato. Spiando la ragazza e indagando nella sua camera, Aria e Spencer scoprono un passaggio segreto, costruito quando il Radley era ancora un manicomio, che conduce ai sotterranei dell'edificio. Nel frattempo, guardando i filmati della telecamera di sorveglianza di quella notte, Hanna vede Aria lasciare l'albergo intorno all'ora dell'omicidio. Terrorizzata, Hanna trasferisce il filmato su un supporto esterno cancellandolo dalla telecamera. Sua madre la scopre ma decide di coprirla, e quando la polizia chieder\u00e0 spiegazioni sulla mancanza del filmato, Ashley distrugger\u00e0 il supporto. Spencer e Mona percorrono il passaggio segreto fino ai sotterranei e, all'interno di una porta murata, trovano un archivio pieno di cartelle di ex pazienti del Radley. Fra le altre, ne trovano una che parla di una misteriosa donna di nome Mary Drake, che sarebbe l'ipotetica vera madre di Charlotte. In seguito al suo ricovero, avrebbe dato la bambina in adozione alla sorella, Jessica DiLaurentis (madre di Alison). Sconvolte dall'esistenza di una sorella di Jessica, le ragazze sono messe alle strette dall'anonimo ricattatore, che pretende che le ragazze gli consegnino l'omicida di Charlotte. Pur non sapendo chi sia l'assassino, insieme decidono di organizzare un piano per smascherare questa persona. Hanna si offre volontaria come esca per attirare l'anonimo al Lost Wood Resort, un misterioso motel sperduto nel bosco, confessando di essere lei il killer in modo da trarre il ricattatore in una trappola, mentre le altre ragazze (insieme a Toby, Ezra e Caleb) aspettano fuori dalla stanza. Dopo una lunga attesa non si presenta nessuno e il gruppo decide di rinunciare. Tuttavia, entrati nella stanza, Hanna \u00e8 scomparsa e le ragazze ricevono un nuovo sms, (\"Grazie per avermi consegnato Hanna\"), stavolta firmato da un certo A.D. I ragazzi capiscono che il killer di Charlotte ha giocato d'anticipo sia su di loro che sull'anonimo ricattatore, rapendo Hanna ancor prima che l'autore dei messaggi con Emoticons potesse farlo. Capiscono dunque che Hanna \u00e8 in balia di un assassino, e non di un ricattatore. Disperati e terrorizzati, riguardano i filmati di Mona di pochi minuti prima per capire come il killer sia potuto entrare al resort. Ad un certo punto, nel filmato vedono una donna identica a Jessica DiLaurentis correre disperata nei boschi all'inseguimento di qualcuno (probabilmente del rapitore di Hanna) per poi rinunciare. Nella scena finale, Hanna viene mostrata priva di sensi stesa a terra e sporca di sangue, trascinata da una figura misteriosa lungo il campanile della chiesa con un bouquet di lill\u00e0 in mano, come quello che aveva Charlotte quando \u00e8 stata trovata uccisa.\nStagione 7.\nA.D, l'assassino di Charlotte, fa credere alle Liars di aver ucciso Hanna nella stessa maniera con cui ha ucciso Charlotte; per cui, le ragazze, sentendo suonare le campane funebri del campanile, corrono per cercare di salvare Hanna prima che sia troppo tardi. Arrivati in cima, vedono il corpo di Hanna appeso alle corde delle campane. In lacrime, le ragazze, tirano gi\u00f9 il corpo per cercare di rianimarla. Per fortuna, scoprono che si tratta solo di un manichino con la maschera di Hanna. La vera Hanna si risveglia coperta di sangue in una bunker segreto nel bosco, al buio, dove viene torturata con getti d'acqua fredda, candeggina e scosse elettriche indotte da elettroshock. Distrutta e terrorizzata, Il misterioso ricattatore, infuriato per la trappola, avvisa che se entro un giorno non sar\u00e0 condotto dall'assassino di Charlotte, uccider\u00e0 Hanna in quanto consapevole di dove \u00e8 stata rinchiusa. Le ragazze provano a risolvere il mistero in 24 ore. Emily va a trovare Alison, internata in una casa di cura, per scoprire se \u00e8 stata lei ad uccidere sua sorella. Inoltre, entra di nascosto in casa sua e trova una giacca rossa, la stessa che la ragazza indossava la notte dell'omicidio di Charlotte, quando Aria l'aveva vista entrare nel campanile della chiesa. Pertanto, i sospetti ricadono su Alison. Quella sera stessa, intanto, Spencer riceve la visita di Mary Drake, la gemella di Jessica DiLaurentis, dalla quale scopre che lei e la sorella non andavano d'accordo. Nel frattempo, Hanna ha un sogno in cui Spencer \u00e8 accanto a lei nel bunker e le suggerisce di cercare meglio un'uscita. Svegliata, si accorge di un piccolo condotto; percorrendolo a fatica e con le unghie, Hanna riesce ad evadere ma non capisce dove si trova. Devastata, si apposta sul ciglio della strada pregando le macchine di fermarsi ad aiutarla. L'unica a fermarsi davanti a lei \u00e8 Mary.\nCollegamenti esterni.\n "}
{"id": "5382675", "revid": "767487", "url": "https://it.wikipedia.org/wiki?curid=5382675", "title": "Bab's Burglar", "text": "Bab's Burglar \u00e8 un film muto del 1917 diretto da J. Searle Dawley.\nProduzione.\nIl film fu prodotto dalla Famous Players Film Company.\nDistribuzione.\nDistribuito dalla Famous Players-Lasky Corporation, il film usc\u00ec nelle sale cinematografiche statunitensi il 28 ottobre 1917."}
{"id": "5382717", "revid": "1075114", "url": "https://it.wikipedia.org/wiki?curid=5382717", "title": "RCS media group", "text": ""}
{"id": "5382721", "revid": "380453", "url": "https://it.wikipedia.org/wiki?curid=5382721", "title": "Ewoud Gommans", "text": "Carriera.\nClub.\nLa formazione pallavolistica di Ewoud Gommans avviene nell', progetto della federazione pallavolistica dei Paesi Bassi per riunire tutti i giovani di talento in un'unica squadra. La prima esperienza ad alti livelli arriva nella stagione 2010-11, quando viene tesserato dalla : conquista la Supercoppa olandese 2010 e la Coppa dei Paesi Bassi 2010-11.\nNella stagione 2011-12 viene ingaggiato dal , nella 1. Bundesliga, dove resta per due annate, per poi trasferirsi all' per il campionato 2013-14, sempre nella massima divisione tedesca. Nella stagione 2014-15 gioca in Francia nel , nella Ligue A, dove resta per due annate, prima di accasarsi all', militante nella stessa divisione.\nNella stagione 2017-18 torna nuovamente alla , mentre in quella successiva passa alla formazione svizzera dell' in Lega Nazionale A. Per il campionato 2019-20 si accasa allo , in Ligue A: tuttavia a stagione in corso lascia il club francese per concludere l'annata al , nella 1. Bundesliga tedesca.\nSi trasferisce quindi in Romania, dove partecipa alla Divizia A1 prima con l' nell'annata 2020-21 e poi con la nell'annata seguente.\nNazionale.\nTra il 2008 e il 2009 fa parte delle nazionali giovanili olandesi.\nNel 2011 riceve le prime convocazioni in nazionale maggiore, con la quale, nel 2019, vince la medaglia di bronzo all'European Golden League."}
{"id": "5382730", "revid": "1075114", "url": "https://it.wikipedia.org/wiki?curid=5382730", "title": "UTET giuridica", "text": ""}
{"id": "5382731", "revid": "767487", "url": "https://it.wikipedia.org/wiki?curid=5382731", "title": "Buying a Gun", "text": "Buying a Gun \u00e8 un cortometraggio del 1929 diretto da Henry W. George, lo pseudonimo con il quale firmava le sue regie il popolare attore britannico Lupino Lane.\nTrama.\nUn damerino inglese va dall'armaiolo in previsione di una battuta di caccia. Insieme al fratello Wallace, si perde in chiacchiere: completamente inesperto di armi, spara con il fucile, provocando l'esplosione delle pallottole finendo per demolire completamente il negozio.\nProduzione.\nIl film fu prodotto dalla Lupino Lane Comedy Corporation.\nDistribuzione.\nDistribuito dalla Educational Film Exchanges, il film usc\u00ec nelle sale cinematografiche USA il 14 luglio 1929."}
{"id": "5382736", "revid": "599013", "url": "https://it.wikipedia.org/wiki?curid=5382736", "title": "Antonio Langham", "text": "Biografia.\nAl college, Langham gioc\u00f2 a football ad Alabama, dove vinse il campionato NCAA nel 1992 e dove rimane il primatista di tutti i tempi con 19 intercetti in carriera. Fu scelto come nono assoluto nel Draft NFL 1994 dai Cleveland Browns. Vi gioc\u00f2 fino 1995, dopo di che la franchigia si trasfer\u00ec a Baltimora diventando i Ravens. Con la nuova uniforme nel 1996 gioc\u00f2 la sua miglior stagione, mettendo a segno 5 intercetti. Dopo avere passato la stagione 1998 con i San Francisco 49ers, Langham nel 1999 firm\u00f2 con la nuova incarnazione dei Browns, al loro ritorno quell'anno nella lega. Chiuse la carriera l'anno successivo militando nei New England Patriots."}
{"id": "5382740", "revid": "1075114", "url": "https://it.wikipedia.org/wiki?curid=5382740", "title": "Saggiatore", "text": ""}
{"id": "5382792", "revid": "1075114", "url": "https://it.wikipedia.org/wiki?curid=5382792", "title": "Marietti 1820", "text": ""}
{"id": "5382795", "revid": "1075114", "url": "https://it.wikipedia.org/wiki?curid=5382795", "title": "Universit\u00e0 Commerciale &quot;Luigi Bocconi&quot;", "text": ""}
{"id": "5382801", "revid": "184755", "url": "https://it.wikipedia.org/wiki?curid=5382801", "title": "Sugarco", "text": ""}
{"id": "5382803", "revid": "1075114", "url": "https://it.wikipedia.org/wiki?curid=5382803", "title": "Sometti", "text": ""}
{"id": "5382811", "revid": "726373", "url": "https://it.wikipedia.org/wiki?curid=5382811", "title": "Arang sattojeon", "text": "Arang sattojeon (hangeul: \uc544\ub791\uc0ac\ub610\uc804, lett. \"Storia di Arang\"; titolo internazionale Arang and the Magistrate, conosciuto anche come \"Tale of Arang\") \u00e8 un serial televisivo sudcoreano trasmesso su MBC dal 15 agosto al 18 ottobre 2012.\nIl serial \u00e8 basato su un racconto del folklore coreano: durante la dinastia Joseon, Arang era la figlia di buon cuore del magistrato di Miryang. Orfana di madre, venne cresciuta da una balia malvagia che cospir\u00f2 affinch\u00e9 un servo la violentasse. Arang per\u00f2 resistette e l'assalitore la uccise, abbandonandone il cadavere nei boschi. Suo padre, credendo che fosse fuggita con un uomo, per la vergogna rassegn\u00f2 le dimissioni. Da quel momento, Arang inizi\u00f2 a comparire davanti ai nuovi magistrati per raccontare la sua storia, ma ognuno scapp\u00f2 in preda al terrore. L'unica eccezione fu Lee Sang-sa, che accett\u00f2 di aiutarla a trovare il suo assassino e vendicare la sua morte.\nTrama.\nIl nobile Kim Eun-oh giunge al villaggio di Miryang dopo aver saputo che, probabilmente, qui risiede sua madre. Egli possiede la dote di sentire, vedere e toccare gli spiriti, ma finge che non sia cos\u00ec per evitare che i fantasmi si rechino da lui chiedendo favori. Arang \u00e8 una ragazza che, dopo la morte, ha perso tutti i ricordi e non riesce a trovare la pace poich\u00e9 ignora i motivi che l'hanno portata al trapasso. \u00c8 apparsa a tre diversi magistrati per chiedere giustizia, ma tutti sono morti per lo spavento. Quando scopre che Eun-oh pu\u00f2 vederla, lo supplica di aiutarla: all'inizio egli rifiuta, ma cambia idea notando che la ragazza possiede un fermaglio per capelli che lui aveva dato a sua madre durante il loro ultimo incontro. Credendo che, aiutando Arang a recuperare la memoria, potr\u00e0 avere da lei informazioni sulla genitrice, si installa in paese come nuovo magistrato e comincia ad indagare sulle circostanze della morte della giovane, forse legata al nobile Joo-wal. I loro movimenti sono spiati dall'Imperatore di Giada e da Yeomra."}
{"id": "5382836", "revid": "619191", "url": "https://it.wikipedia.org/wiki?curid=5382836", "title": "Jpop", "text": ""}
{"id": "5382857", "revid": "126257", "url": "https://it.wikipedia.org/wiki?curid=5382857", "title": "Chiesa di Santa Chiara (Milano)", "text": "La chiesa di Santa Chiara era una chiesa di Milano. Situata in via Monte di Piet\u00e0, fu soppressa nel 1782.\nStoria.\nLa chiesa con l'annesso monastero sorse tra il 1454 e il 1458 dopo la scissione col vicino convento agostiniano della vicina chiesa di Sant'Agostino. Un aneddoto storico rivela che durante l'invasione francese di Milano Francesco I di Francia fosse intenzionato a violare e a saccheggiare il convento, ma la badessa lo fece desistere dall'intento presentandosi all'ingresso del complesso impugnando una croce\nArchitettura.\nL'edificio primitivo che componeva la chiesa fu consacrato nel 1448, quando vi furono poste alcune le reliquie dei santi Geronzio di Cervia, Eufemia di Calcedonia, sant'Agnese e santa Ugolina. L'oratorio originale fu ampliato negli anni successivi: la nuova chiesa costruita era divisa in due parti: una parte interna per le suore di clausura ed una parte esterna per i credenti. Poich\u00e9 la chiesa si presentava meno di un secolo dopo quasi in stato di rovina, sub\u00ec dei pesanti rifacimenti attorno all'anno 1589, assumendo l'aspetto a navata unica con due altari che avrebbe conservato fino al diciottesimo secolo. Sull'altare maggiore era presenta un dipinto di Gaudenzio Ferrari raffigurante la \"Beata Vergine con Ges\u00f9 Bambino con i santi Chiara e Antonio da Padova\". Sull'ingresso della chiesa, sopra il portale era dipinta la storia secondo cui Santa Chiara caccia i soldati di Federico Barbarossa giunti per profanare il santuario, a cui sarebbe ispirato l'aneddoto posteriore della cacciata di Francesco I."}
{"id": "5382885", "revid": "599013", "url": "https://it.wikipedia.org/wiki?curid=5382885", "title": "The Devil's Toy", "text": ""}
{"id": "5382887", "revid": "339392", "url": "https://it.wikipedia.org/wiki?curid=5382887", "title": "C.J. Perry", "text": ""}
{"id": "5382889", "revid": "71433", "url": "https://it.wikipedia.org/wiki?curid=5382889", "title": "The To Do List", "text": ""}
{"id": "5382916", "revid": "287204", "url": "https://it.wikipedia.org/wiki?curid=5382916", "title": "Piacenza Football Club 1985-1986", "text": "Questa voce raccoglie le informazioni riguardanti il Piacenza Football Club nelle competizioni ufficiali della stagione 1985-1986.\nStagione.\nNella stagione 1985-1986 il Piacenza, dopo la delusione per lo spareggio promozione perso a met\u00e0 giugno, ha disputato il girone A del campionato di Serie C1, ottenendo con 45 punti il terzo posto in classifica alle spalle delle due promosse in Serie B, ovvero Parma e Modena, che hanno totalizzato 47 punti, di fatto lo stesso risultato della stagione scorsa. Il presidente Leonardo Garilli ha confermato l'allenatore Titta Rota, i nuovi arrivi sono stati il difensore Massimiliano Nardecchia arrivato dal Torino, dal Varese il libero Paolo Tomasoni convertito da Titta Rota a cursore di fascia, lo ripaga segnando 14 reti, 8 in campionato, 4 in Coppa Italia e 2 reti nel torneo Anglo Italiano, per l'attacco dal Genoa arriva Roberto Simonetta, ma il colpo grosso \u00e8 l'acquisto dalla Spal di Beppe De Gradi regista di grandi capacit\u00e0 tecniche. Dopo due sconfitte nelle prime due giornate, il Piacenza si riprende, disputando un notevole campionato.\nNella Coppa Italia il Piacenza disputa il quinto girone di qualificazione, prima del campionato, si piazza all'ultimo posto nel girone, pareggiando al Galleana (1-1) contro il Verona scudettato.\nNella Coppa Italia di Serie C il Piacenza supera la Pro Vercelli nei sedicesimi di finale, trovando disco rosso negli ottavi, per mano del Modena. In aprile, vince il Torneo Anglo-Italiano, il Piacenza supera in semifinale gli inglesi dell'Woodford Town (4-0), poi in finale batte il Pontedera (5-1)."}
{"id": "5382918", "revid": "767487", "url": "https://it.wikipedia.org/wiki?curid=5382918", "title": "The Devil's Toy (film 1916)", "text": "The Devil's Toy \u00e8 un film muto del 1916 diretto da Harley Knoles.\nProduzione.\nIl film fu prodotto dalla Premo Film Corporation.\nDistribuzione.\nDistribuito dalla Equitable Motion Pictures Corporation e dalla World Film, il film usc\u00ec nelle sale cinematografiche statunitensi il 6 marzo 1916."}
{"id": "5382920", "revid": "838137", "url": "https://it.wikipedia.org/wiki?curid=5382920", "title": "Hans-Olaf Henkel", "text": "In precedenza manager e giornalista politico, \u00e8 stato un dirigente dell'IBM, presidente del Bundesverband der Deutschen Industrie, BDI, la federazione delle industrie tedesche e presidente della associazione Leibniz, un'unione di istituti di ricerca non universitari tedeschi che si occupano di diverse branche di studio. Nel 2014 si \u00e8 iscritto ad Alternativa per la Germania, partito con cui si \u00e8 candidato alle elezioni europee.\nBiografia.\nHans-Olaf Henkel \u00e8 nato e cresciuto ad Amburgo. Ha studiato presso la \"Akademie f\u00fcr Gemeinwirtschaft\", che \u00e8 si \u00e8 unita alla Universit\u00e4t f\u00fcr Wirtschaft und Politik (HWP) per diventare la odierna Universit\u00e0 di Amburgo nel 2005. Henkel \u00e8 entrato nella IBM Germany nel 1962. Dal settembre 1993 al dicembre 1994 \u00e8 stato capo della IBM Europe, Middle East and Africa con sede a Parigi. Dal 1995 al 2000 \u00e8 stato presidente della federazione delle industrie tedesche (BDI).\nFimo al 2013 Henkel \u00e8 stato membro del consiglio di amministrazione della Bayer, Continental AG, DaimlerChrysler Aerospace, Ringier AG e altre aziende. Si \u00e8 dimesso dagli incarichi all'atto dell'entrata in politica. Dal novembre 2000 tiene lezioni come professore di International Management all'Universit\u00e0 di Mannheim.\nNel novembre 2010 Henkel ha suggerito, in un articolo della rivista tedesca \"Focus\" che ha ricevuto forte rilievo, di dividere l'Eurozona creando due monete, una del nord e una del sud. Nel 2011 ha proposto in un articolo del \"Financial Times\" che \"Austria, Finlandia, Germania e Paesi Bassi dovrebbero lasciare l'Eurozona\" e \"creare una nuova moneta lasciando l'euro dov'\u00e8\".\nHenkel ha ricevuto una laurea ad honorem dal Politecnico di Dresda. Il WWF lo ha nominato \"Environmental Manager dell'anno\". \u00c8 autore di numerose pubblicazioni e ha ricevuto tra i vari premi il Premio Internazionale di letteratura Corine.\nAttualmente \u00e8 parte del comitato dell'OMFIF dove prende parte a incontri relativi al sistema monetario e finanziario. Il 23 aprile 2015 d\u00e0 le dimissioni dalla carica di vicepresidente del partito."}
{"id": "5382923", "revid": "729019", "url": "https://it.wikipedia.org/wiki?curid=5382923", "title": "Orville Brown", "text": "Nel 1948 vinse il titolo NWA World Heavyweight Championship, diventando il primo campione mondiale NWA World Heavyweight. La carriera di lottatore di Brown termin\u00f2 bruscamente il 1\u00ba novembre 1949 a causa di un incidente automobilistico.\nCarriera.\nNato in una piccola fattoria del Kansas, Orville Brown venne scoperto alla fine degli anni venti da Ernest Brown, un ex manager di wrestling. Brown si convinse del fatto che Orville potesse avere un futuro nel mondo della lotta. Decise quindi di allenarlo a Kiowa, in Kansas. Orville Brown rimase imbattuto per 71 incontri. Divenne cos\u00ec famoso in Kansas che i suoi match richiamavano folle di spettatori.\nUn wrestler di nome Abe Coleman vide combattere Brown e lo raccomand\u00f2 al promoter di St. Louis, Tom Packs.\nOrville Brown impression\u00f2 cos\u00ec tante persone con le sue doti sul quadrato durante i suoi scontri con l'ex World Heavyweight Champion Jim Londos e Ed \"Strangler\" Lewis, che nessuno si sorprese quando egli vinse il titolo Kansas Heavyweight Championship. Nella Midwest Wrestling Association, Brown avrebbe conquistato il titolo World Heavyweight Champion per ben 11 volte nel periodo dal 1940 al 1948. Brown vinse il titolo sconfiggendo wrestler come Bobby Bruns, Lee Wyckoff, Tom Zaharias, Swedish Angel, Roy Graham e Tug Carlson.\nPrimo NWA World Heavyweight Champion.\nNel 1948 il promoter Pinkie George, insieme ad altri promoter, riconobbe Orville Brown come World Heavyweight Champion della neonata compagnia National Wrestling Alliance (NWA). Brown diede il via al progetto della NWA di unificare i vari titoli mondiali sparsi per il Paese. Un significativo match di unificazione ebbe luogo il 15 marzo 1949 contro Frank Sexton. Sexton deteneva l'American Wrestling Alliance Heavyweight Championship, il secondo titolo pi\u00f9 importante dell'epoca, che egli aveva precedentemente unificato con la versione del Maryland del World Heavyweight Championship.\nIncidente automobilistico e ritiro.\nBrown detenne il titolo fino a quando non fu costretto a ritirarsi nel novembre 1949 a causa delle ferite riportate in un grave incidente d'auto avvenuto il 1\u00ba novembre 1949. Orville, avrebbe dovuto combattere contro Lou Thesz il 25 novembre 1949. Thesz ricevette automaticamente il titolo poich\u00e9 Brown non fu in grado di combattere.\nDopo il ritiro dal ring, Orville Brown divenne un promoter nella zona di Kansas City (Missouri). Lavor\u00f2 per la Midwest Wrestling Association (MWA) dal 1948 al 1958, quando la compagnia venne acquisita da Bob Geigel.\nVita privata.\nNell'ottobre 1926, Orville Brown spos\u00f2 Grace, figlia di un fattore locale. Il loro matrimonio dur\u00f2 fino alla sua morte nel 1981. Il figlio della coppia, Richard, intraprese anch'egli la carriera di wrestler."}
{"id": "5382935", "revid": "287451", "url": "https://it.wikipedia.org/wiki?curid=5382935", "title": "Associazione Sportiva Biellese 1941-1942", "text": "Questa voce raccoglie le informazioni riguardanti l'Associazione Sportiva Biellese nelle competizioni ufficiali della stagione 1941-1942."}
{"id": "5382982", "revid": "174925", "url": "https://it.wikipedia.org/wiki?curid=5382982", "title": "Unione Polisportiva Foggia 1941-1942", "text": "Questa voce raccoglie le informazioni riguardanti l'Unione Polisportiva Foggia nelle competizioni ufficiali della stagione 1941-1942."}
{"id": "5382987", "revid": "6923", "url": "https://it.wikipedia.org/wiki?curid=5382987", "title": "Suzuki S-Cross", "text": ""}
{"id": "5382988", "revid": "125430180", "url": "https://it.wikipedia.org/wiki?curid=5382988", "title": "Quartiere Mac Mahon", "text": "Il quartiere Mac Mahon \u00e8 un complesso di edilizia popolare di Milano, nella zona nord-occidentale della citt\u00e0. Prende il nome da via Mac Mahon, importante asse viario della zona.\nStoria.\nLa costruzione del quartiere venne decisa dal Comune di Milano nell'ambito di un piano di case popolari, elaborato nel 1906-07 per contribuire a lenire l'emergenza abitativa dettata dalla forte crescita demografica.\nIl piano prevedeva a costruzione di locali divisi in quattro quartieri (oltre al Mac Mahon, il Lulli, lo Spaventa, il Tibaldi), non in grado di incidere sull\u2019espansione urbana complessiva, per la loro limitata estensione.\nIl quartiere Mac Mahon, in cui vennero sperimentate diverse tipologie edilizie, venne progettato dall'ingegnere dell'ufficio tecnico municipale, Giannino Ferrini (fratello di Contardo Ferrini), coadiuvato dall'ingegnere Arnaldo Scotti del medesimo ufficio, e costruito dal 1908 al 1909; in seguito fu ceduto all'Istituto Case Popolari (ICP).\nPer il collegamento del quartiere al centro cittadino venne costruita una tranvia elettrica che si diramava dalla linea per il Cimitero Maggiore al Rond\u00f2 della Cagnola; il nuovo tronco venne attivato il 27 gennaio 1909.\nCaratteristiche.\nIl quartiere occupa un'area rettangolare di \u00a0m\u00b2, inserita nella maglia ortogonale del piano regolatore Pavia-Masera, e delimitata sul lato nord-orientale da via Mac Mahon, da cui prende il nome. Al momento della costruzione il quartiere era costituito da 5 edifici abitativi a quattro piani compreso il terreno; 14 villini isolati a due piani e 2 corpi di fabbrica a due piani costituenti villini in serie con giardinetto.\nGli edifici che compongono il quartiere appartengono a diverse tipologie (case a schiera, villini isolati, edifici a cortile chiuso con distribuzione a ballatoio), per consentire un facile confronto economico fra le diverse soluzioni; gli appartamenti, complessivamente 477, sono di varia metratura e contano da uno a quattro locali, essendo destinati a locatari di diversi strati sociali.\nLa struttura portante degli edifici \u00e8 in muratura, con solai in calcestruzzo armato e tetti in legno; negli edifici maggiori sono inseriti locali di uso collettivo (asilo, biblioteca popolare, lavatoi) e negozi."}
{"id": "5382996", "revid": "2149771", "url": "https://it.wikipedia.org/wiki?curid=5382996", "title": "Birama Ndoye", "text": "Carriera.\nBirama ha iniziato a giocare a calcio nell'Etoile Sport Dakar. Per avanzare nella sua carriera, Birama decide di trasferirsi in Europa e, dopo due provini presso Parma e Empoli, viene ingaggiato dal Sion. Passa in prima squadra nel 2013, anno del suo esordio in Super League il 25 maggio 2013 contro il . Il 2 novembre 2014 ha messo a segno la sua prima rete in massima serie, nel 2-2 contro l'.\nStatistiche.\nPresenze e reti nei club.\n\"Statistiche aggiornate al 3 agosto 2021.\""}
{"id": "5382999", "revid": "13261", "url": "https://it.wikipedia.org/wiki?curid=5382999", "title": "Olivetti P203", "text": "L'Olivetti P203 \u00e8 un personal computer presentato nel 1967 come successore del Programma 101 per l'ambito commerciale. Si pu\u00f2 affermare semplicisticamente che il P203 \u00e8 una Perottina unita a una macchina da scrivere Tekne 3 e, successivamente, con una Editor 4.\nFunzionamento.\nLa macchina \u00e8 dotata di una memoria magnetostrittiva da 320 byte e di 10 registri da 30 cifre ciascuno. Il linguaggio utilizzato era simile a quello della progenitrice, con estensioni per permettere la stampa di numeri sulla macchina da scrivere, effettuata tramite magneti. I programmi erano salvati su cartoline magnetiche, diverse da quelle del P101 (infatti i programmi di quest'ultimo erano eseguibili se trascritti manualmente sul P203, ovviamente operazione impossibile in senso inverso). Il computer poteva essere interfacciato a un perforatore di schede per comunicare con i grandi computer.\nProduzione.\nLa macchina venne prodotta in circa 40\u00a0000 esemplari ed ebbe molto successo in Germania, con l'introduzione della locale IVA."}
{"id": "5383003", "revid": "599013", "url": "https://it.wikipedia.org/wiki?curid=5383003", "title": "The Struggle Everlasting", "text": ""}
{"id": "5383004", "revid": "716642", "url": "https://it.wikipedia.org/wiki?curid=5383004", "title": "Associazione Sportiva Pro Gorizia 1941-1942", "text": "Questa voce raccoglie le informazioni riguardanti l'Associazione Sportiva Pro Gorizia nelle competizioni ufficiali della stagione 1941-1942."}
{"id": "5383020", "revid": "2048388", "url": "https://it.wikipedia.org/wiki?curid=5383020", "title": "Giannino Pieralisi Volley 2006-2007", "text": "Questa voce raccoglie le informazioni riguardanti il Giannino Pieralisi Volley nelle competizioni ufficiali della stagione 2006-2007.\nStagione.\nLa stagione 2006-07 \u00e8 per il Giannino Pieralisi Volley, sponsorizzato dalla Monte Schiavo e dalla Banca Marche, la sesta consecutiva in Serie A1; viene cambiato l'allenatore, la cui scelta cade su Marcello Abbondanza, mentre nella rosa cambiano alcune giocatrici con l'inserimento di Heather Bown, Jaqueline de Carvalho, Raffaella Calloni, Elisa Cella e Simona Rinieri che vanno a sostituire le uscenti Erin Aldrich, Sofia Arimattei, Darina Mifkova, Marcela Ritschelov\u00e1 e Ljubov' Sokolova: tra le conferme quelle di Neli Marinova, Ilijana Petkova, Elisa Togut e Isabella Zilio.\nIl campionato inizia con due vittorie consecutive, una contro il Volley 2002 Forl\u00ec, l'altra contro il River Volley: la prima sconfitta arriva alla terza giornata contro il Robursport Volley Pesaro. Dopo altri cinque successi di fila la squadra marchigiana incappa in uno stop in trasferta prima contro l'Asystel Volley e poi, dopo la gara vinta contro il Chieri Volley, contro il Volley Bergamo, chiudendo il girone di andata al quarto posto, utile per essere ripescata in Coppa Italia. Nel girone di ritorno invece il Giannino Pieralisi Volley vince tutte le partite, eccetto una sola sconfitta alla penultima giornata, ancora contro il club di Chieri, terminando la \"regular season\" al secondo posto in classifica. Nei quarti di finale dei \"play-off\" scudetto elimina in due gare il Vicenza Volley, mentre nelle semifinali ha la meglio, vincendo le tre gare necessarie per il passaggio del turno, contro la squadra di Pesaro: l'atto finale del campionato \u00e8 con la Pallavolo Sirio Perugia, la quale riesce a vincere il titolo di campione d'Italia, battendo per tre volte la formazione di Jesi.\nQualificata di diritto alla Coppa Italia in quanto partecipante alla Serie A1 2006-07, il Giannino Pieralisi Volley chiude la prima fase a gironi al terzo posto del proprio raggruppamento: viene poi ripescato alla fase ad eliminazione diretta grazie al buon posizionamento in classifica al termine del girone di andata di campionato. Nei quarti di finale incontra la Pallavolo Sirio Perugia che vince sia la gara di andata che quella di ritorno, eliminando le marchigiane dalla competizione.\nIl quinto posto al termine della \"regular season\" e la sconfitta nella finale dei \"play-off\" scudetto nella stagione 2005-06 consente al Giannino Pieralisi Volley di partecipare per la prima volta alla Champions League: la formazione italiana supera la prima fase con il primo posto nel proprio girone, con cinque vittorie all'attivo ed una sola sconfitta. Nella fase ad eliminazione diretta elimina nei \"play-off\" a 12 con una doppia vittoria sia nella gara di andata che in quella di ritorno il Vak\u0131fG\u00fcne\u015f Istanbul, mentre nei \"play-off\" a 6 ha la peggio contro un'altra squadra italiana, il Volley Bergamo, nonostante la vittoria nella gara di andata, in trasferta, per 3-2, seguita per\u00f2 dalla sconfitta per 3-1 in quella di ritorno, in casa, eliminata per un peggior quoziente set.\nOrganigramma societario.\nArea direttiva\nArea tecnica\nArea sanitaria"}
{"id": "5383031", "revid": "287204", "url": "https://it.wikipedia.org/wiki?curid=5383031", "title": "Piacenza Football Club 1929-1930", "text": "Questa pagina raccoglie le informazioni riguardanti il Piacenza Football Club nelle competizioni ufficiali della stagione 1929-1930.\nStagione.\nNella stagione 1929-1930 il Piacenza ha disputato il girone B del campionato di Prima Divisione. Con 27 punti ha ottenuto il settimo posto in classifica; il torneo \u00e8 stato vinto dal Derthona di Tortona con 40 punti, che gli hanno valso la promozione in Serie B."}
{"id": "5383037", "revid": "767487", "url": "https://it.wikipedia.org/wiki?curid=5383037", "title": "L'avventuriera di Tangeri", "text": "L'avventuriera di Tangeri (\"My Favorite Spy\") \u00e8 un film del 1951 diretto da Norman Z. McLeod e interpretato da Bob Hope ed Hedy Lamarr.\nTrama.\nL'attore White viene incaricato di recuperare un misterioso microfilm a Tangeri; ma le cose si complicano a causa della sua somiglianza con il gangster Eric Augustine (che doveva a sua volta trovare il materiale). Lily Dalbray, ex compagna del gangster, s'innamora dell'attore.\nDistribuzione.\nData di uscita.\nIl film venne distribuito in varie nazioni:"}
{"id": "5383040", "revid": "916580", "url": "https://it.wikipedia.org/wiki?curid=5383040", "title": "Economia della Costa Rica", "text": "L'economia della Costa Rica \u00e8 tra le pi\u00f9 avanzate dell'America Latina, in cui il settore terziario produce pi\u00f9 del 70% del PIL.\nStoria.\nUn tempo l'economia nazionale si basava sulle ricchezze agricole, oggi \u00e8 invece prevalentemente indirizzata alle esportazioni di prodotti non tradizionali, (tra i quali l'elettronica), il tessile e il biomedico, l'agricoltura (che pesa solo per l'8%) con banane e ananas, di cui \u00e8 il secondo produttore mondiale, caff\u00e8 di alta qualit\u00e0, e i servizi (call-center, software, banche ecc.). Le esportazioni nel 2006 sono state di circa 7 miliardi di dollari. La povert\u00e0 riguarda circa il 18% della popolazione.\nAgricoltura.\nL'agricoltura (soprattutto la frutticoltura) era economicamente importante in passato; \u00e8 rimasta di un certo rilievo la produzione agricola di cereali e legumi.\nEsportazioni.\nUSA 53%, Germania 5%, Nicaragua 4%, Belgio-Lussemburgo 3%, Canada 3%, altri 32%.\nImportazioni.\nUSA 59%, Messico 6%, Venezuela 3%, Giappone 3%, Colombia 3%, altri 26%.\nItalia 0,5%\nTrasporti.\nRete stradale: 5\u00a0814\u00a0km.\nRete autostradale: 663\u00a0km (panamericana).\nRete ferroviaria: 400\u00a0km.\nRete navigabile: 730\u00a0km.\nAeroporti internazionali: \"Juan Santamar\u00eda\" nella citt\u00e0 di Alajuela, e \"Daniel Oduber Quir\u00f3s\" nella citt\u00e0 di Liberia.\nFlotta nazionale: 14 navi (5\u00a0900 tsl).\nTurismo.\n1 visitatore l'anno ogni 4,5 abitanti.\nProvenienza: USA 35%, Nicaragua 14%, Panama 7%, altri 44%."}
{"id": "5383074", "revid": "158913", "url": "https://it.wikipedia.org/wiki?curid=5383074", "title": "Granaio", "text": "Il granaio \u00e8 un magazzino o una stanza di un fienile adibito alla conservazione dei cereali trebbiati. \nIl locale che funge da granaio \u00e8 solitamente attrezzato in modo da contenere la maggior quantit\u00e0 possibile di granaglie: vi sono spesso, infatti, ripiani sovrapposti su cui porre il raccolto e provvisti di buchi che consentono al grano di cadere da un ripiano a quello sottostante. Il granaio pu\u00f2 essere anche a forma di torre e in questo caso \nI granai moderni usati nell'industria sono strutture in acciaio meccanizzate come silos che servono a depositare la merce in attesa di essere trasportata nei siti di stoccaggio. \nIl granaio \u00e8 solitamente tenuto lontano da fonti di umidit\u00e0 per mantenere il contenuto in buone condizioni e per evitare e prevenire la formazione di muffa.\nLe fogge sono dei grossi granai dell'et\u00e0 messapica che si trovano in Puglia. Il tipico granaio della zona nord-ovest della penisola iberica prende invece il nome di h\u00f3rreo. Da segnalare, infine, gli edifici dei berberi usati come granaio e chiamati ghorfa."}
{"id": "5383082", "revid": "124123", "url": "https://it.wikipedia.org/wiki?curid=5383082", "title": "Alessandro Prosdocimi", "text": "Biografia.\nGiovanissimo, nel 1859 si arruol\u00f2 nell'esercito sabaudo dichiarando un'et\u00e0 falsa e venne congedato, al termine della seconda guerra d'indipendenza, nel 1861.\nDagli anni 1870 svolse l'attivit\u00e0 di insegnante di lettere e di lingua tedesca nelle scuole di Este e Oderzo. Nel 1874 entr\u00f2 come conservatore al Museo di Este.\nNel 1880 divent\u00f2 socio corrispondente dell'Imperiale istituto archeologico germanico.\nA causa dei problemi di salute fu costretto a ritirarsi dall'attivit\u00e0 nel 1909; mor\u00ec due anni dopo."}
{"id": "5383083", "revid": "798702", "url": "https://it.wikipedia.org/wiki?curid=5383083", "title": "The 4th Floor", "text": ""}
{"id": "5383094", "revid": "83531", "url": "https://it.wikipedia.org/wiki?curid=5383094", "title": "Unione Sportiva Grosseto 1941-1942", "text": "Questa pagina raccoglie le informazioni riguardanti l'Unione Sportiva Grosseto nelle competizioni ufficiali della stagione 1941-1942."}
{"id": "5383096", "revid": "1632387", "url": "https://it.wikipedia.org/wiki?curid=5383096", "title": "Dirty Loops", "text": "Dirty Loops \u00e8 un gruppo musicale svedese formatosi a Stoccolma nel 2008 e composto da Jonah Nilsson (voce e tastiere), Henrik Linder (basso) e Aron Mellerg\u00e5rdh (batteria).\nBackground.\nTutti e tre i componenti del gruppo hanno studiato musica al prestigioso liceo S\u00f6dra Latin di Stoccolma. Nilsson ha studiato teoria classica, mentre Linder e Mellerg\u00e5rdh hanno studiato jazz.\nDopo il liceo si sono iscritti insieme al \"Royal College of Music\" di Stoccolma. Jonah Nilsson, inoltre, ha studiato musica al \"Bethel College\" negli USA. Henrik Linder ha frequentato la \"Adolf Fredrik Music School\" da bambino.\nHenrik Linder ha iniziato studiando pianoforte all'et\u00e0 di quattro anni, per poi passare al basso all'et\u00e0 di tredici.\nJonah Nilsson ha iniziato a cantare da bambino: i suoi genitori facevano parte del coro della Chiesa di Katarina (Stoccolma). \nAll'et\u00e0 di undici anni ha iniziato a suonare il piano. Si \u00e8 esibito come corista e tastierista nel tour di Danny Saucedo nel 2005, lo stesso anno in cui Danny ha fatto il suo debutto nello show televisivo svedese \"Idol\".\nStoria del Gruppo.\nIl gruppo si \u00e8 formato nel 2008 e ha pubblicato il suo primo singolo nel 2010. Nel febbraio del 2011 ha firmato un contratto con il produttore e cantautore Andreas Carlsson.\nIl 3 settembre 2011 il gruppo ha fatto da supporto a Danny Saucedo nel gal\u00e0 della musica \"Rockbj\u00f6rnen\", sponsorizzato dalla rivista Aftonbladet.\nIl manager Andreas Carlsson \u00e8 il principale responsabile dello sviluppo del brand del gruppo. Soprattutto ha consigliato loro cautela in cosa pubblicare su Internet. Sono apparsi in alcune interviste televisive, ma non hanno ancora suonato in nessuna trasmissione TV.\nAndreas Carlsson ha aiutato il gruppo a raggiungere la fama mondiale. Nel 2012 i Dirty Loops hanno viaggiato negli Stati Uniti per incontrare alcuni tra i maggiori musicisti americani tra cui il cantante Brian McKnight, il batterista Simon Phillips e il bassista Nathan East. Hanno poi firmato un contratto discografico con il produttore di fama mondiale David Foster e l'etichetta Universal Music subsidiary Verve.\nL'album di debutto: Loopified.\nIl loro primo album in studio \u00e8 stato pubblicato il 16 Aprile del 2014 in Giappone, il 19 Maggio in Gran Bretagna e il 19 Agosto in USA.\nTour.\nAlla fine del 2012 il gruppo ha fatto da spalla a David Foster e Andreas Carlsson in Giappone, Cina, Indonesia, Singapore e Thailandia per il \"David Foster &amp; Friends Tour\". Hanno suonato di fronte a decine di migliaia di spettatori durante il tour. Memorabile \u00e8 stato il duetto di Jonah e Chaka Khan durante uno show del tour."}
{"id": "5383110", "revid": "92723", "url": "https://it.wikipedia.org/wiki?curid=5383110", "title": "Henri Fayol", "text": "Ingegnere di industria mineraria e direttore di miniera, conosciuto soprattutto per aver ideato una teoria di direzione aziendale e di gestione aziendale detta Fayolismo.\nBiografia.\nHenry Fayol \u00e8 nato a Costantinopoli, l'odierna Istanbul, il 29 luglio 1841 da genitori francesi.\nIl padre era un ingegnere all'interno dell'esercito, sovraintendente dei lavori di costruzione del Ponte di Galata.\nNel 1847 la famiglia si ritrasfer\u00ec in Francia dove Fayol intraprese gli studi e nel 1860, ormai diciannovenne, si diplom\u00f2 all'accademia di miniera \"\u00c9cole Nationale Sup\u00e9rieure des Mines\". Sempre nello stesso anno Fayol inizi\u00f2 a lavorare come ingegnere presso la compagnia mineraria \"Compagnie de Commentry-Fourchambault-Decazeville\", diventando fin da subito il protetto del suo capo Stephane Mony, al quale successe come manager della Commentry Mine e direttore generale della Commentry-Fourchambault e Decazeville. Durante questi impieghi nell'ambito minerario si dedic\u00f2 agli studi degli incendi, da come prevenirli a come combattere il problema. \nNel 1886 Henri Fayol viene nominato amministratore delegato della Compagnie de Commentry-Fourchambault-Decazeville, che sotto la sua direzione, grazie a una politica di fusioni e acquisizioni arriva a contare pi\u00f9 di mille dipendenti, cifra enorme per l'epoca. \nNel 1888 fu promosso a direttore generale; \u00e8 proprio in questo periodo che Henri Fayol inizia a teorizzare la sua visione della gestione manageriale e a pubblicare diversi articoli in merito. Nel suo lavoro ebbe un'attenzione particolare per la situazione dei lavoratori e per l'organizzazione del lavoro in s\u00e9, cercando ed elaborando metodi per renderlo pi\u00f9 produttivo. Ricopre questa carica fino al 1918, anno del suo pensionamento.\nDurante la sua carriera Henry Fayol svilupp\u00f2, con l'aiuto di alcuni colleghi, una teoria di gestione del lavoro ancora oggi utilizzata e insegnata nelle facolt\u00e0 di economia, detta fayolismo. \nHenri Fayol, sulla scia del taylorismo (ideato da Frederick Taylor) e del fordismo (Henry Ford) che andavano accreditandosi come metodi di gestione manageriale, elabor\u00f2 la sua personale teoria rimanendo indipendente e riscuotendo ampio successo. La gestione del management, secondo Fayol, si basava su quattordici princ\u00ecpi: divisione del lavoro, autorit\u00e0, disciplina, unit\u00e0 di ordine, unit\u00e0 di direzione, priorit\u00e0 dell'interesse organizzativo su quello individuale, retribuzione, centralizzazione, linea di autorit\u00e0, ordine, equit\u00e0, sicurezza dell'impiego, premiazione dell'iniziativa e spirito d'appartenenza.\nNel 1916, all'et\u00e0 di 70 anni, Henri Fayol pubblica la sua opera pi\u00f9 importante, ancora oggi considerata un caposaldo dello studio del management: \"Administration Industrielle et G\u00e9n\u00e9rale\". Proprio in questo volume Fayol identifica la funzione direzionale e la analizza con occhio acuto, scomponendola nei suoi 5 elementi chiave: programmazione, organizzazione, comando, coordinamento e controllo."}
{"id": "5383116", "revid": "72396", "url": "https://it.wikipedia.org/wiki?curid=5383116", "title": "Enrico Oldani", "text": "Biografia.\nNacque da agiata famiglia melegnanese; la nonna era originaria di Barni, presso Bellagio, localit\u00e0 che fu sempre molto amata dal pittore. Si iscrisse all'Accademia di Brera dove studi\u00f2 sotto la guida di Aldo Carpi e Achille Funi. Cominci\u00f2 l'attivit\u00e0 espositiva nel 1940 e fu frequentatore a Milano degli ambienti artistici legati a \"Corrente\" e in opposizione all'arte di regime, e strinse legami con diversi pittori, scultori e con i critici Raffaele De Grada \"junior\" e Mario De Micheli: quest'ultimo in particolare ebbe di Oldani profonda stima.\nFu in prima fila nell'organizzazione delle varie edizioni del Premio Citt\u00e0 di Melegnano (1950, 1951, 1960 e 1962) e fu tra i membri del comitato ordinatore e della giuria per l'unica edizione del Premio di Pittura Citt\u00e0 di Lodi (1950), insieme ai maestri Carpi e Funi e a Cristoforo De Amicis.\nInsegn\u00f2 dal 1951 alla Scuola degli Artefici dell'Accademia di Brera, dal 1960 al Liceo artistico delle Orsoline di San Carlo a Milano.\nEsposizioni.\nDopo l'esordio a Roma nel 1940, espose in diverse citt\u00e0 italiane. Fu invitato nel 1941 ad un'esposizione di \"Corrente\", ma, stando ad un racconto di De Micheli, la sua \"Natura morta con sedia\" fu fatta rimuovere da un gerarca che vide nel rosso della sedia un simbolo antifascista. A Milano fu pure presente in diverse esposizioni alla Permanente e alle Biennali Nazionali d'Arte del 1955, 1957 e 1963. Partecip\u00f2 ai premi Lodi (1950), Melegnano (1950 e 1951), Suzzara, Lissone e Gallarate.\nNel 1965 ordin\u00f2 le sue due prime personali a Piacenza e Cremona. Il Comune di Melegnano gli dedic\u00f2 un'antologica nel 1968 e due retrospettive nel 1972 e nel 1990, a vent'anni dalla morte. Nel 2007 i dipinti \"Natura morta con sedia\" e \"Meriggio a Varazze\" furono esposti alla mostra \"Ottocento Novecento. Arte a Lodi tra due secoli\".\nStile pittorico.\nLa lezione novecentista e futurista dei maestri dell'Accademia venne presto abbandonata per la ricerca di un proprio linguaggio, lirico e vivace, di impronta al contempo c\u00e9zanniana ed espressionista. Dopo una fase realista vissuta negli anni cinquanta, matur\u00f2 uno stile improvvisato, caratterizzato da forti contrasti cromatici e dalla stesura a spatola del colore."}
{"id": "5383124", "revid": "1305772", "url": "https://it.wikipedia.org/wiki?curid=5383124", "title": "Box Elder", "text": ""}
{"id": "5383128", "revid": "1543377", "url": "https://it.wikipedia.org/wiki?curid=5383128", "title": "Jacob City", "text": "Jacob City \u00e8 una \"city\" degli Stati Uniti d'America, situata nella Contea di Jackson in Florida."}
{"id": "5383138", "revid": "767487", "url": "https://it.wikipedia.org/wiki?curid=5383138", "title": "La Belle (Florida)", "text": "LaBelle \u00e8 una citt\u00e0 degli Stati Uniti d'America situata in Florida, nella Contea di Hendry, della quale \u00e8 anche il capoluogo."}
{"id": "5383139", "revid": "237256", "url": "https://it.wikipedia.org/wiki?curid=5383139", "title": "\u0160tandart'", "text": ""}
{"id": "5383143", "revid": "281901", "url": "https://it.wikipedia.org/wiki?curid=5383143", "title": "Tetragonuridae", "text": ""}
{"id": "5383145", "revid": "1305772", "url": "https://it.wikipedia.org/wiki?curid=5383145", "title": "The Unlucky Horseshoe", "text": ""}
{"id": "5383151", "revid": "446353", "url": "https://it.wikipedia.org/wiki?curid=5383151", "title": "Intervento militare contro lo Stato Islamico", "text": " \nL'intervento militare contro lo Stato Islamico dell'Iraq e del Levante, condotto dalla coalizione contro lo Stato Islamico o coalizione contro l'ISIS, \u00e8 un intervento militare internazionale nella guerra civile irachena e nella guerra civile siriana contro lo Stato Islamico in Iraq e Siria. L'intervento mira a interdire l'espansione dei gihadisti salafiti del cosiddetto Stato Islamico, che hanno preso il controllo nel corso del 2014 di citt\u00e0 quali Raqqa in Siria, Falluja, Mosul e Tikrit in Iraq.\nGli Stati Uniti hanno cominciato attacchi aerei in Iraq dall'8 agosto del 2014 e in Siria dal 23 settembre, e hanno formato una coalizione di numerosi Paesi occidentali e arabi. L'intervento militare a guida statunitense consiste in attacchi aerei contro obiettivi dello Stato Islamico, condotti per lo pi\u00f9 dagli Stati Uniti, e in assistenza militare (armi e addestratori) al governo iracheno, al Kurdistan iracheno, al Kurdistan siriano e ad alcuni gruppi armati dell'opposizione siriana. Gli Stati Uniti hanno anche attaccato il Fronte al-Nusra in Siria, in particolare la sua cellula chiamata gruppo Khorasan.\nHanno condotto attacchi aerei in Iraq o Siria gli Stati Uniti, la Francia, il Regno Unito, i Paesi Bassi, il Belgio, la Danimarca, l'Australia, il Canada, e paesi arabi quali la Giordania, il Marocco, l'Arabia Saudita, il Qatar, il Bahrein e gli Emirati Arabi Uniti. Germania, Italia, Spagna e altri stati si sono limitati a un sostegno militare e logistico. Nel corso del primo anno di intervento militare, tra agosto 2014 e agosto 2015, gli Stati Uniti hanno realizzato il 68% dei attacchi aerei della coalizione in Iraq e il 95% dei attacchi aerei in Siria.\nIndipendentemente dalla coalizione arabo-occidentale, sono intervenuti militarmente contro l'ISIS e in sostegno dei governi iracheno e siriano l'Iran, che ha schierato truppe in combattimento in Iraq e in Siria, e la Russia, con attacchi aerei in Siria incominciati il 30 settembre 2015. A differenza di Iran e Russia, la coalizione arabo-occidentale non appoggia il governo siriano e sostiene invece l'opposizione siriana moderata.\nCoalizione a guida statunitense.\nStati Uniti d'America.\nA partire da luglio 2014, varie centinaia di soldati statunitensi sono stati dispiegati in Iraq per garantire la sicurezza di siti quali l'Ambasciata USA a Baghdad o il consolato generale di Erbil, la capitale del Kurdistan iracheno. Assaltatori della Delta Force tentano inutilmente di soccorrere l'ostaggio statunitense James Wright Foley, che sar\u00e0 trucidato il 19 agosto da D\u0101\u02bfesh..\nDall'inizio dell'estate 2014, le forze americane realizzano missioni di perlustrazione nel nord dell'Iraq tramite droni e caccia McDonnell Douglas F/A-18 Hornet.\nL'8 agosto, di fronte alla progressione dei gihadisti di D\u0101\u02bfesh in Kurdistan, gli USA avviano missioni aeree di bombardamento in Iraq, tre anni dopo il loro ritiro da quel Paese. Le operazioni sono dirette da uno Stato Maggiore della Coalizione, situato nella base aerea di al-Udayd, in Qatar, servito dal 380\u00ba distaccamento di spedizione aerea (\"Air Expeditionary Wing\"). Le forze militari USA non danno inizialmente alcun nome alla loro operazione e solo il 15 ottobre il Pentagono attribuir\u00e0 un nome all'intervento, chiamandolo \"Assoluta Determinazione\" (\"Inherent Resolve\").\nIl 26 agosto gli USA acquisiscono informazioni in Siria tramite droni per determinare gli obiettivi da colpire.\nIl 28 agosto, il Presidente Barack Obama riconosce che gli Stati Uniti non hanno ancora \"una strategia\" in Iraq e in Siria.\nLa notte del 22-23 settembre, l'aviazione e i missili da crociera dell'aeronautica militare e delle altre forze armate statunitensi, sostenuti dall'Arabia Saudita, Giordania ed Emirati Arabi Uniti, intervengono per la prima volta in Siria bombardando una ventina di siti, principalmente nel Governatorato di al-Raqqa, in quello di Hassak\u00e9 e di Deir el-Z\u014dr.\nIl 4 ottobre, elicotteri d'attacco Boeing AH-64 Apache dell'US Army sono impegnati di nuovo in Iraq, mentre elementi dello Stato Maggiore della 1\u00aa Divisione di Fanteria americana vengono schierati per coordinare le forze USA in Iraq, che passeranno da a uomini.\nIl 7 novembre, gli USA annunciano l'invio di consiglieri militari in Iraq.\nIl 9 dicembre 2017 il primo ministro iracheno dichiara ufficialmente la fine della guerra in Iraq contro l'ISIS avendo conseguito la completa riconquista della frontiera Iraq-Siria. Molti combattenti dello Stato Islamico, anzich\u00e9 combattere, preferiscono fuggire in territorio siriano per affrontare le forze governative siriane.\nFrancia.\nLa Francia prende parte alle operazioni aeree in Iraq del 2014, impegnando nove caccia Rafale, sei caccia Mirage 2000, un aereo da rifornimento C-135 Stratolifter, un aereo pattugliatore marittimo Atlantique 2 e un E-3F Sentry. Le forze francesi sono basate in Giordania, Qatar ed Emirati Arabi Uniti.\nDall'agosto 2014, la Francia comincia una vendita d'armi ai Curdi d'Iraq \u00abper sostenere la capacit\u00e0 operativa delle forze impegnate contro lo Stato Islamico\u00bb. A partire dal 15 settembre, due aerei Rafale dell'Arm\u00e9e de l'air, basati ad al-\u1e92afra, negli Emirati Arabi Uniti, effettuano missioni di riconoscimento aereo al di sopra dell'Iraq e il 19 settembre, la Francia effettua i suoi primi bombardamenti in Iraq, l'intervento francese viene chiamato Op\u00e9ration Chammal.\nIl 1\u00ba ottobre 2014, la Francia annuncia la partenza della fregata \"Jean Bart\" per il golfo Persico. Essa imbarca, al momento dello scalo a Gibuti, marinai statunitensi incaricati di equipaggiare la nave per poterla far dialogare direttamente coi centri di comando alleati.\nIl 5 ottobre, tre Rafale di base a St-Dizier e una trentina di uomini incaricati della messa in opera e del pilotaggio di aeromobili, arricchiscono il contingente francese.\nIl 23 febbraio 2015, il gruppo aeronavale della \"Charles de Gaulle\" arriva nel golfo Persico. Comandato dal contrammiraglio \u00c9ric Chaperon, esso \u00e8 composto dalla portaerei, da un sottomarino nucleare d'attacco, dalla fregata da difesa antiaerea \"Chevalier Paul\" e da una fregata britannica anti-sommergibile (HMS \"Kent\"), oltre che dalla petroliera da rifornimento \"Meuse\" e da circa marinai imbarcati.. La \"Charles de Gaulle\" parte il 13 gennaio da Tolone per una missione di circa cinque mesi, essa imbarca dodici Rafale, nove Super-\u00c9tendard, un E-2 Hawkeye e quattro elicotteri.\nIl 27 settembre 2015 la Francia ha incominciato bombardamenti contro l'ISIS anche in Siria. Dopo gli attentati del 13 novembre 2015 a Parigi, definiti da Fran\u00e7ois Hollande un atto di guerra, la Francia ha intensificato i bombardamenti sulla capitale dello Stato Islamico in Siria, Raqqa, auspicando il sostegno dei paesi dell'Unione europea.\nRegno Unito.\nIl Regno Unito fa parte della Coalizione impegnata a partire dal 2014, a livello aereo, sui cieli iracheni. Impegna a tal fine otto velivoli Tornado, un C-130J Super Hercules, un Voyager, un RC-135W e quattro droni MQ-9A Reaper. Le forze britanniche sono basate a Cipro e in Kuwait.\nIl 26 settembre, il Regno Unito risponde positivamente alla richiesta formale d'intervento del governo iracheno. La partecipazione dell'esercito britannico diventa possibile in Iraq nel quadro dell'Operazione Shader.\nIl 25 ottobre, effettua le sue prime azioni di bombardamento sull'Iraq distruggendo una postazione di artiglieria e un veicolo equipaggiato con una mitragliatrice pesante.\nA fine novembre, secondo il \"Daily Mail\", le SAS avrebbero realizzato numerose incursioni in Iraq e ucciso 200 gihadisti in quattro settimane.\nSecondo il Ministero della Difesa del Regno Unito, la RAF ha effettuato 7 azioni di bombardamento in ottobre, 8 in novembre, 12 in dicembre, 18 in gennaio e 12 in febbraio.\nIl 3 dicembre 2015 il Parlamento britannico autorizza la RAF a operare militarmente sui cieli anche della Siria, per colpire le postazioni di Da'esh e le infrastrutture petrolifere utili per la vendita di petrolio da parte dell'organizzazione gihadista.\nAustralia.\nL'Australia partecipa alle operazioni aeree in Iraq impegnando otto caccia F/A-18E Super Hornet, un E-7A Wedgetail e un rifornitore in volo KC-30A, oltre a un contingente di 400 aviatori della Royal Australian Air Force e 200 membri della Forze speciali. Le forze australiane sono basate negli Emirati Arabi Uniti.\nCanada.\nIl Canada si \u00e8 schierato nel 2014 per l'intervento militare aereo in Iraq e per questo schiera sei caccia da combattimento CF-18 Hornet, due aerei pattugliatori marittimi Lockheed P-3 Orion, un aereo da rifornimento in volo CC-150 Polaris e 600 militari naviganti e no. Le forze canadesi sono basate in Kuwait.\nIl 2 novembre, il Canada effettua le sue prime azioni vicino a Falluja.\nIl 19 gennaio 2015, lo Stato Maggiore canadese annuncia che le forze speciali canadesi si sono scontrate con le truppe di D\u0101\u02bfesh in Iraq nei giorni precedenti. \u00c8 il primo scontro di terra che oppone soldati della Coalizione internazionale ai gihadisti di D\u0101\u02bfesh in Iraq.\nIl 6 marzo, un soldato canadese delle forze speciali viene ucciso dal fuoco amico delle forze curde.\nIl 9 aprile, il Canada ha espanso il suo intervento alla Siria, effettuando il primo attacco aereo contro l'ISIS nei pressi di Raqqa.\nPaesi Bassi.\nI Paesi Bassi prendono parte agli interventi militari aerei in Iraq del 2014 e impegnano per i combattimenti otto F-16 Fighting Falcon. Le forze olandesi sono basate in Giordania.\nIl 7 ottobre 2014, la Regia Aeronautica militare dei Paesi Bassi conduce le sue prime azioni dopo l'approvazione del Parlamento delle missioni aeree sull'Iraq e la Siria. Il Paese invia 8 caccia F-16 sulla base di Azraq, in cui soldati olandesi (tattici, meccanici e piloti) sono raggruppati con 250 membri dell'Aeronautica militare giordana, e con il contingente belga di 120 persone. Alla data dell'8 gennaio 2015, essa ha impegnato 375 azioni di caccia. Il governo ha fatto sapere che in nessun caso invier\u00e0 truppe di terra per affrontare direttamente D\u0101\u02bfesh.\nBelgio.\nIl Belgio partecipa alle azioni con sei F-16 Fighting Falcon. Le forze belghe sono basate in Giordania.\nIl 24 settembre, il ministro belga della Difesa Pieter De Crem annuncia lo schieramento di sei F-16 della Composante air. Il contingente comprende 120 persone stazionate nella base aerea di Azraq in Giordania. Il 5 ottobre, l'esercito belga conduce le sue prime azioni di bombardamento, seguite il 7 ottobre dalla Regia aeronautica militare olandese. L'8 gennaio 2015, il Belgio specifica di aver realizzato 298 missioni.\nDanimarca.\nLa Danimarca ha scelto di prendere parte alle operazioni aeree in Iraq e impegna per questo sette aerei F-16 Fighting Falcon. Le forze danesi hanno base nel Kuwait.\nNell'agosto del 2014, il Parlamento danese aveva inviato in Iraq un aereo da trasporto C-130J Hercules e 55 militari per difenderli e mantenerli operativi.\nGermania.\nLa Germania ha inviato 40 istruttori militari in Iraq. Il 4 dicembre 2015, in seguito alla richiesta di aiuto della Francia dopo gli attentati del 13 novembre 2015 a Parigi, il Bundestag ha autorizzato un sostegno militare agli attacchi contro Da'esh in Siria, inviando aerei da ricognizione, una fregata e soldati nella regione. Le forze militari tedesche non realizzeranno comunque attacchi aerei e non saranno usate in combattimento.\nItalia.\nDa fine agosto 2014, l'Italia ha inviato 200 mitragliatrici, munizioni e razzi RPG ai Peshmerga del Kurdistan iracheno. Ha inoltre inviato in Iraq e nella regione 530 militari appartenenti a tutte le Forze Armate, impegnati nell'addestramento delle forze di sicurezza curde e irachene a Erbil e Baghdad, nella ricognizione e sorveglianza con velivoli e aerei a pilotaggio remoto, e nell'attivit\u00e0 di rifornimento in volo degli aerei della coalizione. Nelle operazioni di ricognizione, sorveglianza e rifornimento in volo sono utilizzati 4 bombardieri Tornado, 2 droni Predator e 1 velivolo da rifornimento in volo KC-767, basati in Kuwait. Da gennaio a novembre 2015, il contingente italiano ha addestrato oltre Peshmerga su un totale di circa formati dalla coalizione. Nel dicembre 2015, il governo italiano ha annunciato l'invio di 450 nuovi soldati italiani nel nord dell'Iraq per proteggere la diga di Mosul e i suoi lavori di riparazione da parte di un'azienda italiana.\nSpagna.\nLa Spagna ha deciso di inviare 300 istruttori militari in Iraq.\nPortogallo.\nIl Portogallo invia in Iraq 30 istruttori militari del \"Troupe Command Center\" (CTC) e fornisce \u20ac per l'aiuto umanitario.\nArabia Saudita.\nL'Arabia Saudita prende parte alle operazioni aeree in Siria con 15 aerei, di cui quattro F-15S Eagle, quattro Tornado, quattro Typhoon, un E-3 Sentry, un KE-3 e un Beechcraft 200.\nIl 5 gennaio 2014, il posto di frontiera di Suayf, situato presso la citt\u00e0 di Arar, \u00e8 attaccato da quattro uomini armati. Tre assalitori sono uccisi nello scambio di colpi di arma da fuoco e un altro \u00e8 fatto prigioniero, ma aziona la cintura esplosiva che indossava e uccide tre militari, tra cui il generale Oudah al-Belawi, comandante della Guardia di Frontiera della provincia della Frontiera settentrionale.\nEmirati Arabi Uniti.\nGli Emirati Arabi Uniti prendono parte alle operazioni aeree in Siria, e a tal fine impegnano 12 aerei, sei F-16 Fighting Falcon e sei Mirage 2000.\nIn dicembre 2014, gli EAU sospendono per\u00f2 la loro partecipazione ai raid aerei in seguito alla cattura del pilota giordano, Mu'adh al-Kasasbeh. Gli EAU avevano condotto fino a quel momento pi\u00f9 missioni aeree di tutti gli altri Paesi della Coalizione.. Gli Emirati riprendono le loro azioni il 10 febbraio 2015.\nBahrein.\nIl Bahrein prende parte alle operazioni aeree in Siria, impiegando quattro F-16 Fighting Falcon.\nQatar.\nIl Qatar prende parte alle operazioni aeree della Coalizione Internazionale in Siria, impiegando due Mirage 2000 e un C-130 Hercules.\nGiordania.\nLa Giordania partecipa alle operazioni aeree sull'Iraq e la Siria, schierando quattro F-16 Fighting Falcon e un C-130 Hercules.\nIl 24 dicembre, la coalizione perde il suo primo velivolo in combattimento. Un General Dynamics F-16 cade a causa di un guasto tecnico a Raqqa e il suo pilota, il tenente Mu'adh al-Kasasbeh, \u00e8 fatto prigioniero da D\u0101\u02bfesh.\nIl 3 febbraio 2015, lo Stato Islamico annuncia di aver ucciso il pilota giordano, bruciandolo vivo in una gabbia. Come rappresaglia, la Giordania impicca due jihadisti, condannati a morte da anni, prima che intervenisse una moratoria sulle esecuzioni capitali: l'irachena Sagida al-Rishawi, implicata negli Attentati di Amman del 2005 (di cui D\u0101\u02bfesh aveva chiesto lo scambio col pilota giordano) e Ziyad Khalaf Raja al-Karbuli, membro di al-Qa'ida.\nMarocco.\nIl Marocco partecipa alle operazioni aeree del 2014 sulla Siria e l'Iraq, impegnando sei aerei F-16C/D Fighting Falcon. Le forze marocchine sono basate negli Emirati Arabi Uniti.\nNel dicembre del 2014, il Marocco conferma di aver inviato aerei da caccia F-16 e piloti delle Forze aeree reali marocchine per combattere in Iraq. Questi sono posti sotto il comando degli EAU. Al 7 gennaio 2015, gli aerei da caccia marocchini hanno partecipato in circa 20 missioni.\nIntervento russo.\nA fine settembre 2015 la Russia, in coordinamento con i governi di Siria, Iraq e Iran, su richiesta di aiuto del governo siriano di Assad, incomincia bombardamenti aerei contro l'ISIS e altre forze di opposizione in Siria. Ci\u00f2 inizialmente inasprisce le tensioni con gli Stati Uniti, soprattutto sulla questione dell'appoggio al regime di Bashar al-Assad.\nA seguito dell'abbattimento, rivendicato dallo Stato Islamico, di un aereo russo nel Sinai il 31 ottobre 2015 e degli attentati di Parigi a novembre, i russi intensificano, contemporaneamente alla Francia, gli attacchi contro le roccaforti del \"califfato\" in Siria, tramite bombardamenti dalla base siriana di Latakia e con missili da crociera da navi militari russe nel Mediterraneo.\nBilancio.\nIl 10 settembre, il Dipartimento della Difesa degli Stati Uniti d'America annuncia che \u00e8 stato realizzato un totale di 154 operazioni di bombardamento da parte della Coalizione internazionale dall'inizio del conflitto. Diverse nazioni, tra cui la Germania, il Canada, la Francia e il Regno Unito forniscono un aiuto umanitario e militare al governo iracheno, alle autorit\u00e0 curde e a gruppi che combattono D\u0101\u02bfesh. Altre, come i Paesi Bassi o l'Australia non armano gruppi combattenti di terra, giacch\u00e9 \u00e8 possibile che, in caso di arretramento del fronte e d'abbandono delle armi pesanti, D\u0101\u02bfesh se ne serva contro i Paesi vicini e gli aerei che effettuano bombardamenti. Inoltre, alla fine del conflitto, il destino di queste armi \u00e8 incerto. I Paesi Bassi hanno confermato di muoversi di notte per ridurre il rischio di essere presi in ostaggio da D\u0101\u02bfesh mentre consegnano materiale umanitario e sanitario a diversi villaggi.\nSi stima che tra agosto e ottobre 2014, duemila raid aerei siano stati condotti dalla Coalizione internazionale, di cui il 90 % dagli Stati Uniti.\nAl 31 dicembre 2014, il bilancio parla di pi\u00f9 di obiettivi nemici colpiti in bombardamenti, per un totale di sortite aeree.\nGli obiettivi sono stati 58 carri armati, oltre 900 veicoli, di cui 184 Humvee e 26 veicoli blindati, 52 bunkers, 673 postazioni di combattimento e quasi mille diversi edifici.\nStrategia internazionale.\nIl 14 ottobre 2014, i capi militari di 22 Paesi si sono riuniti a Washington D.C. per definire una strategia contro D\u0101\u02bfesh. I 23 Paesi della Coalizione sono: Australia, Bahrain, Belgio, Regno Unito, Canada, Danimarca, l'Egitto, Francia, Germania, Iraq, Italia, Giordania, Kuwait, Libano, Paesi Bassi, Nuova Zelanda, Qatar, Arabia Saudita, Spagna, Svezia, Turchia, Emirati Arabi Uniti e Stati Uniti.. Successivamente aderiscono diversi altri paesi all'interno della coalizione.\nOstaggi uccisi.\nIl 19 agosto 2014, un video \u00e8 messo online su Internet e in esso un uomo, membro di D\u0101\u02bfesh, vestito interamente di nero e armato di un coltellaccio, si pone accanto a James Wright Foley. Il video mostra Foley che biasima l'intervento statunitense ed esprime il proprio desiderio di passare pi\u00f9 tempo con la sua famiglia. L'uomo in nero critica allora le azioni del governo statunitense contro l'ISIS, esprimendosi in un inglese con accento britannico. Secondo la versione online del britannico \"The Guardian\", un antico ostaggio avrebbe riconosciuto quest'uomo, che si farebbe chiamare John e sarebbe originario di Londra. Pi\u00f9 avanti, nel video, egli decapita Foley col suo coltello, e minaccia in seguito di uccidere un altro ostaggio, Steven Joel Sotloff.. \nI bombardamenti statunitensi comunque proseguono.\nIl 2 settembre 2014, un nuovo video \u00e8 messo online. In esso si vede la stessa scena del video anzidetto, e Steven Sotloff ha al fianco lo stesso uomo vestito di nero. Questi uccide Sotloff e minaccia di trucidare David Haines, un ostaggio britannico.\nReagendo a tali immagini, Barack Obama afferma che gli USA non si lasceranno \u00abintimidire\u00bb da D\u0101\u02bfesh.\nIl 13 settembre 2014, viene diffuso un video intitolato \"Un messaggio agli alleati dell'America\". Il gruppo gihadista rimprovera al Regno Unito di aver raggiunto la Coalizione creata dagli USA, che bombarda con l'aviazione il cosiddetto \"Stato Islamico\" in Iraq. Come rappresaglia esso uccide David Cawthorne Haines, un cittadino britannico impegnato in azioni umanitarie. Lo SI minaccia, alla fine del video, di ammazzare un altro ostaggio britannico.\nIl 22 settembre 2014, il gruppo \"Jund al-Khil\u0101fa f\u012b Ar\u1e0d al-Jaz\u0101\u02beir\" (), \"Soldati del califfato nella terra d'Algeria\", rivendica il rapimento di Herv\u00e9 Gourdel, un turista francese di 55 anni, guida di alta montagna a Saint-Martin-V\u00e9subie, nel massiccio del Djurdjura, vicino al villaggio di A\u00eft Ouabane, nel comune di Akbil. Esso minaccia di ucciderlo entro 24 ore se la Francia non dovesse cessare la sua Op\u00e9ration Chammal contro lo SI in Iraq. Il governo di Parigi rifiuta l'ultimatum e le ricerche dell'esercito algerino non danno frutti. Il 24 settembre 2014, i gihadisti dell'organizzazione terroristica algerina annunciano che l'ostaggio \u00e8 stato decapitato, diffondendo il video della sua uccisione.\nIl 3 ottobre 2014, il gruppo gihadista D\u0101\u02bfesh diffonde un nuovo video in cui viene ripresa la selvaggia esecuzione di Alan Henning, secondo ostaggio britannico. Il contorno scenografico \u00e8 identico a tutti gli altri. Un nuovo ostaggio \u00e8 direttamente minacciato della stessa fine alla fine del video: si tratta di Peter Edward Kassig, ostaggio statunitense di 24 anni, tenuto prigioniero dalla fine del 2013.\nIl 16 novembre, D\u0101\u02bfesh pubblica un ulteriore video in cui si annuncia l'uccisione di Peter Kassig, un ex-Ranger dell'Esercito degli Stati Uniti, dedicatosi a impegni umanitari. Il video \u00e8 differente dagli altri che lo hanno preceduto, dal momento che esso mostra la decapitazione di 18 prigionieri dell'esercito regolare siriano. Simbolicamente, i gihadisti sotterrano il cadavere di Kassig a D\u0101biq, luogo della battaglia di Marj Dabiq del 1516 grazie alla quale gli Ottomani avevano messo fine al Sultanato mamelucco e al \"Califfato fantasma\" abbaside del Cairo. \u00abJihadi John\u00bb, il gihadista sospettato di aver trucidato Peter Kassig e gli altri quattro ostaggi prima di lui, dichiara: ."}
{"id": "5383152", "revid": "76963", "url": "https://it.wikipedia.org/wiki?curid=5383152", "title": "George Cubitt, I barone Ashcombe", "text": "Formazione e carriera.\nCubitt frequent\u00f2 il Trinity College, Cambridge, dove prima si laure\u00f2 come Bachelor of Arts e successivamente come Master of Arts onorario. Fu membro del Partito Conservatore ed entr\u00f2 nel Parlamento inglese, dove rimase dal 1860 al 1885, come rappresentante della contea di Surrey, e poi per la citt\u00e0 di Epsom fino al 1892, quando fu elevato alla Camera dei Lord, come Barone Ashcombe, di Dorking, Surrey e del castello di Bodiam, nel Sussex, venendo investito come membro del Consiglio privato di sua maest\u00e0 nel 1880. Fu anche colonnello onorario nel V Battaglione, Reggimento Reale West Surrey, e vice tenente delle contee di Surrey e di Middlesex.\nCubitt acquist\u00f2 la sua tenuta a Bodiam, nell'East Sussex, dal contadino locale Thomas Levett, discendente di un'antica famiglia del Sussex e proprietario della Court Lodge Farm, per 1.039 sterline, il 4 agosto 1862.\nMor\u00ec il 26 febbraio 1917 e fu seppellito nel cimitero della chiesa di San Barnaba, Ranmore Common, Surrey."}
{"id": "5383169", "revid": "1305772", "url": "https://it.wikipedia.org/wiki?curid=5383169", "title": "Dead Inside (Muse)", "text": "Dead Inside \u00e8 un singolo del gruppo musicale britannico Muse, pubblicato il 23 marzo 2015 come primo estratto dal settimo album in studio \"Drones\".\nDescrizione.\n\"Dead Inside\" \u00e8 il brano d'apertura di \"Drones\" e, secondo quanto dichiarato dal frontman Matthew Bellamy attraverso il sito ufficiale del gruppo, \u00abQuesto \u00e8 dove comincia la storia dell'album, dove il protagonista perde la speranza e diviene \"morto dentro\", quindi vulnerabile alle forze oscure introdotte in \"Psycho\" e che scaturiscono negli altri pochi brani nell'album, prima di riuscire finalmente a debellarle, ribellandosi e sovrastando queste forze oscure pi\u00f9 avanti nella storia.\u00bb\nPubblicazione.\nIl singolo \u00e8 stato menzionato per la prima volta dal gruppo in concomitanza con l'annuncio di \"Drones\" e pubblicato il 23 marzo 2015 per la rotazione radiofonica, data nel quale \u00e8 stato presentato anche il lyric video diretto da Tom Kirk.\nIl 12 maggio \u00e8 stato invece pubblicato il CD singolo, contenente come b-side il brano \"Psycho\".\nVideo musicale.\nIl 3 aprile 2015 i Muse hanno pubblicato alcuni fotogrammi del videoclip attraverso Instagram. Due giorni pi\u00f9 tardi, i ballerini Kathryn McCormick e Will Wingfield hanno confermato la loro partecipazione nel videoclip.\nDiretto da Robert Hales, il videoclip \u00e8 stato infine pubblicato il 28 aprile 2015 attraverso il canale YouTube del gruppo e alterna scene del gruppo eseguire il brano con altre in cui i due ballerini eseguono una coreografia."}
{"id": "5383195", "revid": "1305772", "url": "https://it.wikipedia.org/wiki?curid=5383195", "title": "Santa Colomba (Bientina)", "text": "Santa Colomba \u00e8 una frazione del comune italiano di Bientina, nella provincia di Pisa, in Toscana.\nGeografia fisica.\nIl borgo di Santa Colomba \u00e8 situato tra i territori della piana di Lucca, della Valdera e del Valdarno, sulla cima di una collina che porta il suo nome a nord del corso del fiume Arno, dirimpetto al canale Usciana che si immette in esso. Il paese confina a sud con Pontedera e Montecalvoli e a nord con la frazione di Quattro Strade.\nSanta Colomba dista circa 3\u00a0km dal capoluogo comunale e poco pi\u00f9 di 25\u00a0km da Pisa.\nStoria.\nLa collina di Santa Colomba prende il nome da un'antica chiesetta qui situata, oggi non pi\u00f9 esistente. La localit\u00e0 faceva parte in epoca medievale della grancia (o \"gancia\") di Montecchio (Calcinaia) e fu propriet\u00e0 della Certosa di Calci dal 1399 al 1827. Il culto di santa Colomba fu riportato nel paese dai certosini nel 1706, similmente come era stato fatto a Bientina (1699) con quello di san Valentino.\nSociet\u00e0.\nTradizioni e folclore.\nSanta Colomba \u00e8 una delle nove contrade che partecipa alla manifestazione storica del Palio di Bientina, risultata vincitrice in due occasioni (1999, 2000). I suoi colori sono il rosso e il giallo."}
{"id": "5383205", "revid": "827882", "url": "https://it.wikipedia.org/wiki?curid=5383205", "title": "Gob (EP)", "text": "Gob \u00e8 l'EP di debutto dell'omonimo gruppo musicale canadese, pubblicato nel 1994 dalla Positive e dalla Landspeed Records."}
{"id": "5383247", "revid": "120356594", "url": "https://it.wikipedia.org/wiki?curid=5383247", "title": "Fo canta Fo", "text": "Fo canta Fo \u00e8 un album di Dario Fo. \n\u00c8 la prima collezione riguardante le opere teatrali \"Settimo ruba un po' meno\", \"Isabella, tre caravelle e un cacciaballe\", \"La Signora \u00e8 da buttare\", Gli arcangeli non giocano a flipper\u201d, \u201cLa colpa \u00e8 sempre del diavolo\u201d. \nI testi sono tutti dello stesso Fo, le musiche di Fiorenzo Carpi, che per l'incisione dirige anche orchestra e coro. \n\u00c8 stato registrato negli studi Emmequattro, Edizioni Musicali EDI-PAN di Roma.\nTracce.\nTesti e musiche di Dario Fo, eccetto dove indicato."}
{"id": "5383268", "revid": "3732", "url": "https://it.wikipedia.org/wiki?curid=5383268", "title": "Argomento dell'uomo di paglia", "text": ""}
{"id": "5383270", "revid": "1573940", "url": "https://it.wikipedia.org/wiki?curid=5383270", "title": "Scansoriopterygidae", "text": "Gli scansoriopterigidi (Scansoriopterygidae, ) sono una famiglia di dinosauri teropode maniraptori di piccole dimensioni, vissuto durante il Giurassico in Asia centrale.\nLa famiglia fu creata per ospitare il gruppo monospecifico dell'enigmatico maniraptore \"Scansoriopteryx heilmanni\". Un altro animale con caratteristiche simili, l\"'Epidendrosaurus ninchengensis\", potrebbe appartenere allo stesso gruppo, ma la classificazione \u00e8 ancora dubbia.\nClassificazione.\nLa collocazione tassonomica degli scansoriopterigidi \u00e8 ancora incerta. Senza dubbio, si tratta di teropodi maniraptoridi che condividono alcune caratteristiche con i moderni uccelli, con i quali potrebbero essere strettamente imparentati, cos\u00ec come con i deinonicosauri. La struttura della zampa presenta alcune similitudini con il maniraptor piumato \"Yixianosaurus\".\nUn'analisi filogenetica di Godefroit e coautori del 2013 imparenta fortemente gli scansoriopterigidi con gli uccelli:"}
{"id": "5383271", "revid": "287204", "url": "https://it.wikipedia.org/wiki?curid=5383271", "title": "Bathydraconidae", "text": "Bathydraconidae \u00e8 una famiglia di pesci ossei marini appartenente all'ordine Perciformes.\nDistribuzione e habitat.\nSono diffusi unicamente nei mari antartici. Vivono a varie profondit\u00e0, diverse specie si trovano a oltre 1000 metri.\nDescrizione.\nSono pesci allungati, con occhi grandi e mascelle allungate a becco d'anatra ma non protrudibili. Una sola pinna dorsale, con raggi molli.\n\"Parachaenichthys georgianus\" \u00e8 la specie pi\u00f9 grande, raggiunge i 59\u00a0cm."}
{"id": "5383301", "revid": "767487", "url": "https://it.wikipedia.org/wiki?curid=5383301", "title": "Il Re Scorpione 4 - La conquista del potere", "text": "Il Re Scorpione 4 - La conquista del potere (\"The Scorpion King 4: Quest for Power\") \u00e8 un film diretto da Mike Elliott per il mercato direct to video.\n\u00c8 il quarto film fantastico d'avventura dedicato al Re Scorpione dopo \"Il Re Scorpione,\" \"Il Re Scorpione 2 - Il destino di un guerriero\" e \"Il Re Scorpione 3 - La battaglia finale\", di cui \u00e8 sequel. Nel 2018 \u00e8 uscito il sequel \"Il Re Scorpione 5 - Il libro delle anime\".\nTrama.\nMathayus e il suo compagno Drazen (che \u00e8 sotto la tutela dell'accadico) si infiltrano nel palazzo di Skizzura per trovare un artefatto conosciuto come l'\"Urna dei Re\", inviati dal re Zakkour di Al-Moraad. Durante la missione, essi vengono scoperti da alcuni soldati e nella breve lotta che ne consegue, Drazen si rivela essere un traditore, imprigionando Mathayus e portando con s\u00e9 l'urna.\nFuggito, Mathayus torna da re Zakkour, il quale lo informa che l'iscrizione incisa sull'Urna riveler\u00e0 il modo di usare i poteri del Signore Alcaman, un potente stregone che un tempo controllava l'intero mondo conosciuto. Sotto le istruzioni del re, Mathayus segue Drazen nel regno dei Norvania attraverso le foreste settentrionali per consegnare un trattato di pace al re Yannick, padre di Drazen. Quest'ultimo nel frattempo consegna l'Urna al padre che la frantuma per recuperare la Chiave d'Oro del Signore Alcaman, su cui \u00e8 incisa la vera iscrizione.\nMathayus arriva in Norvania e viene avvicinato ed affrontato dalle guardie del re. Mathayus ha la meglio sui soldati, ma si lascia comunque arrestare, cos\u00ec da poter entrare nel castello del re. In carcere, Mathayus incontra una detenuta, Valina Raskov, ex promessa sposa di Drazen, che convince Mathayus a pagarla se vuole che gli riveli il modo per incontrare il re. Drazen appare con le guardie e prende Mathayus per torturarlo, sospettando che il suo trattato di pace sia un pretesto per potersi vendicare del tradimento subito. Tuttavia, re Yannick crede all'accadico e accetta l'offerta di pace, lo rilascia, e lo invita ad un banchetto. Durante la cena, Drazen uccide il padre con scorpioni neri e getta la colpa su Mathayus, annullando il trattato precedentemente firmato dal sovrano. Prima di morire, Yannick d\u00e0 la chiave a Mathayus, che resiste alla cattura e fugge con Valina, la quale si \u00e8 finta malata per sfuggire dalla sua cella; approfittando del caos che ne consegue per lasciare il castello.\nDurante la fuga, Mathayus viene ferito da una freccia alla spalla (come accadde durante lo scontro con re Memnone), costringendo Valina a portarlo da suo padre, Sorrell Raskov, uno studioso eccentrico e inventore che non \u00e8 disposto a riprendere il suo posto come re. Mathayus mostra la chiave a Sorrell e questi, dopo averla tradotta; scopre gli enigimi da risolvere per giungere palazzo di Alcaman, dove un uomo degno pu\u00f2 prendere la corona dell'antico Signore e dominare il mondo. Drazen (avendo intuito il piano di Valina) arriva sul posto e li costringe a consegnare la chiave, lasciandoli morire dando fuoco alla casa.\nI tre riescono a fuggire e a seguire Drazen a Glenrrossovia, un villaggio riportato nelle note di Sorrell dal codice della chiave. Drazen comincia a terrorizzare gli abitanti del villaggio per trovare il palazzo. Mathayus, dopo aver pagato un ragazzo del luogo per recuperare la chiave, si reca insieme a Valina e a suo padre al Tempio della Dea, presieduto dalla Sacerdotessa Feminina. Notano la serratura in un buco situato in una Statua della dea, che si trova nel santuario sotterraneo del Tempio. Dopo aver inserito la chiave, il santuario viene spinto all'esterno attraverso la terra, rivelando un vetro colorato che rivela la prossima direzione del viaggio.\nDopo una lotta nella tana di Gorak con il suo avversario Chancara, Valina trova il suo amico segreto Roland che si unisce a loro partendo alla ricerca della mappa della foresta Tugarin in cui il palazzo di Alcaman \u00e8 nascosto in una montagna e custodito da un drago. Essi sono intrappolati da Capo Onere che li conduce al capo della trib\u00f9 di Tugarin, il quale tenta di sacrificarli alle \"creature della foresta.\" Ma un urlo di Mathayus costringe le creature a ritirarsi, e la trib\u00f9 ad abbracciarli. Nonostante gli avvertimenti della bestia, gli eroi procedono verso la montagna, dove trovano il drago che \u00e8 una bestia meccanica.\nInfine, arrivano a palazzo di Alcaman e aprono la porta nascosta nella montagna. Roland dimostra di essere un traditore al servizio di Drazen; quest'ultimo entra quindi nella sala del trono di Alcaman insieme ai suoi uomini. Mathayus e Valina combattono i nemici, ma Sorrell riceve una ferita mortale da Drazen. Prendendo con s\u00e9 le note di Sorrell, Mathayus scende pi\u00f9 in profondit\u00e0 nel palazzo di Alcaman, ostacolato da trappole, superate le quali trova la Corona di Alcaman credendo che il suo potere possa essere l'unica speranza per guarire Sorrell. Indossata, viene avvolto dalle fiamme, ma non brucia. Mentre si prepara a tornare ai suoi compagni, sopraggiunge Drazen che lo atterra e indossa la corona. Drazen viene giudicato come l'\"Uomo senza onore\" e la Corona lo uccide trasformandolo in ghiaccio. Mathayus frantuma il corpo congelato del nemico e riporta in vita Sorrell ponendogli la corona sul capo, convincendolo finalmente a credere nella magia.\nIl gruppo lascia la montagna e sigilla lasciando la corona all'interno e gettando anche la chiave; per poi raccontare al resto degli uomini di Drazen appena sopraggiunti sulla montagna che il potere del Signore Alcaman \u00e8 soltanto una leggenda. Sorrell viene reincoronato re, ma d\u00e0 la sua corona a Valina, che promette di costruire un regno basato su \"scienza e la matematica, la verit\u00e0 e la ragione, e solo un po' di magia\".\nSequel.\nUn sequel, dal titolo originale \"Il Re Scorpione 5 - Il libro delle anime\", \u00e8 stato annunciato. Zach McGowan ha sostituito Victor Webster nel ruolo di Mathayus ed \u00e8 stato affiancato da Pearl Thusi, Katy Saunders, Nathan Jones e Peter Mensah."}
{"id": "5383354", "revid": "767487", "url": "https://it.wikipedia.org/wiki?curid=5383354", "title": "Satan's Fan", "text": "Satan's Fan \u00e8 un cortometraggio muto del 1909. Il film - di cui non si conoscono altri dati - appare come la prima produzione della Lubin Manufacturing Company.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film usc\u00ec nelle sale cinematografiche USA nel gennaio 1909."}
{"id": "5383356", "revid": "300067", "url": "https://it.wikipedia.org/wiki?curid=5383356", "title": "Wyatt Boswell", "text": ""}
{"id": "5383357", "revid": "287204", "url": "https://it.wikipedia.org/wiki?curid=5383357", "title": "Chicago Studebaker Flyers 1942-1943", "text": "La stagione 1942-43 dei Chicago Studebaker Flyers fu l'unica nella NBL per la franchigia.\nI Chicago Studebaker Flyers arrivarono terzi nella \"regular season\" con un record di 8-15. Nei play-off persero la semifinale con i Fort Wayne Zollner Pistons (2-1)."}
{"id": "5383360", "revid": "767487", "url": "https://it.wikipedia.org/wiki?curid=5383360", "title": "In the Land of Upsidedown", "text": "In the Land of Upsidedown \u00e8 un cortometraggio muto del 1909. Il film, di cui non si conoscono altri dati, appare come uno dei primi prodotti dalla Lubin Manufacturing Company di Siegmund Lubin\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film usc\u00ec nelle sale cinematografiche USA nel gennaio 1909."}
{"id": "5383369", "revid": "287204", "url": "https://it.wikipedia.org/wiki?curid=5383369", "title": "Coppa Svizzera 1925-1926", "text": "La Coppa Svizzera 1925-1926 \u00e8 stata la 1\u00aa edizione della manifestazione calcistica. \u00c8 iniziata il 6 settembre 1925 e si \u00e8 conclusa il 23 marzo 1926. Questa edizione della coppa vide la vittoria finale del Grasshoppers.\nRegolamento.\nTurni ad eliminazione diretta in gara unica. In caso di parit\u00e1 al termine dei tempi supplementari, la partita veniva ripetuta a campo invertito.\nBibliografia.\nGiornali"}
{"id": "5383373", "revid": "767487", "url": "https://it.wikipedia.org/wiki?curid=5383373", "title": "The Unlucky Horseshoe (film 1909)", "text": "The Unlucky Horseshoe \u00e8 un cortometraggio muto del 1909. Il nome del regista non viene riportato nei credit del film.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film - un cortometraggio della lunghezza di 140 metri - usc\u00ec nelle sale cinematografiche USA il 15 febbraio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubin, la comica \"The Silver Dollar\"."}
{"id": "5383383", "revid": "729019", "url": "https://it.wikipedia.org/wiki?curid=5383383", "title": "Kawasaki Ki-64", "text": "Il , al quale fu assegnato dagli alleati il nome in codice Rob, era un aereo da caccia monomotore, monoplano ad ala bassa sviluppato dall'azienda giapponese Kawasaki K\u014dk\u016bki K\u014dgy\u014d, divisione aeronautica della Kawasaki Heavy Industries, nella prima met\u00e0 degli anni quaranta e rimasto allo stadio di prototipo.\nEvoluzione del precedente Kawasaki Ki-61, aveva un'insolita configurazione a doppio motore, indicato come Kawasaki Ha-201, che consisteva in due Kawasaki Ha-40 in tandem abbinati ad un sistema a elica controrotante con una potenza complessiva di .\nSviluppo del progetto.\nIl Kawasaki Ki-64 nacque da un'idea dell'ingegner Takeo Doi che, dopo aver gi\u00e0 diretto la progettazione del Ki-61, aveva sviluppato una serie di concetti, relativamente poco ortodossi, da applicare ad un velivolo di nuova costruzione.\nInizialmente l'esercito imperiale giapponese non concesse il proprio benestare allo sviluppo del progetto, ritornando sui propri passi nell'ottobre del 1940, in seguito al bando di una richiesta per un aereo da caccia in grado di raggiungere in 5 minuti la quota operativa di e di potervi poi operare alla velocit\u00e0 massima di almeno .\nIl nuovo progetto di Doi riguardava un velivolo mosso da un gruppo motopropulsore costituito da due motori Kawasaki Ha-40 disposti uno davanti ed uno dietro la cabina di pilotaggio dell'aereo; i motori azionavano una coppia di eliche tripala controrotanti: il motore posteriore agiva sull'elica anteriore (la sola a passo variabile) e viceversa.\nUlteriore particolarit\u00e0 del velivolo era costituita dall'impianto di raffreddamento. Ciascuna ala conteneva un serbatoio d'acqua la cui temperatura era regolata dalla superficie alare stessa: quando l'acqua raggiungeva la temperatura di evaporazione, veniva pompata nel serbatoio alare dove, cedendo il proprio calore all'ala, condensava per tornare in circolo e ripetere la propria opera di raffreddamento del motore. Anche in questo caso l'impianto era sdoppiato: l'ala di sinistra serviva l'impianto del motore anteriore, quella destra il motore posteriore.\nLa particolare configurazione dell'impianto di raffreddamento consentiva di mantenere linee aerondinamiche \"pulite\" in quanto la fusoliera del velivolo era priva di qualsiasi presa d'aria. Di contro le ali con profilo a flusso laminare, non potevano essere utilizzate per alloggiare serbatoi di carburante, realizzati nel corpo della fusoliera (quello principale di fronte all'abitacolo) per una capienza di poco superiore a , con ripercussioni negative sui valori dell'autonomia operativa del Ki-64.\nPer testare il corretto funzionamento dell'impianto di raffreddamento fu appositamente modificato un esemplare di Ki-61, sottoposto a prove che, iniziate nel mese di ottobre del 1942, si protrassero fino agli ultimi mesi del 1943; la costruzione de Ki-64 fu quindi ritardata e ultimata solo una volta completata la sperimentazione. Nel mese di dicembre fu completato anche il primo volo del nuovo velivolo.\nImpiego operativo.\nLe prove di volo del Ki-64 diedero risultati incoraggianti ed i primi quattro voli si conclusero senza contrattempi; il quinto volo fu invece interrotto da un incendio al motore posteriore. Il pilota riusc\u00ec a portare a terra il velivolo dove le fiamme furono estinte; il motore fu riportato presso le officine del costruttore per le necessarie riparazioni mentre l'aereo fu portato negli impianti di Gifu in attesa dell'unit\u00e0 motrice.\nNel frattempo si pens\u00f2 di realizzare una versione pi\u00f9 potente dei motori per dare vita alla versione Ki-64-Kai del velivolo, tuttavia anche il lavoro di riparazione di quello danneggiato procedeva a rilento a causa delle numerose urgenze che vedevano impegnate le industrie giapponesi.\nAlla fine il progetto del Ki-64 fu abbandonato e sia il motore che la cellula del velivolo furono recuperati dalle forze armate statunitensi alla fine della seconda guerra mondiale. Il motore fu imballato e spedito presso la Army Air Forces Technical Base, nei pressi di Riverside, per essere esaminato."}
{"id": "5383389", "revid": "1305772", "url": "https://it.wikipedia.org/wiki?curid=5383389", "title": "Drones (Muse)", "text": "Drones \u00e8 il settimo album in studio del gruppo musicale britannico Muse, pubblicato l'8 giugno 2015 dalla Warner Bros. Records.\nL'album ha debuttato direttamente al primo posto della Official Albums Chart, diventando il quinto disco consecutivo del gruppo al numero uno in classifica. \u00c8 inoltre il primo album nella carriera del gruppo ad aver raggiunto la vetta della Billboard 200 negli Stati Uniti d'America.\nNel febbraio 2016 \u00e8 stato premiato con il Grammy Award al miglior album rock.\nAntefatti.\nNei precedenti album \"The Resistance\" (2009) e \"The 2nd Law\" (2012), i Muse hanno avuto modo di sperimentare le proprie sonorit\u00e0 aggiungendo influenze orchestrali ed elettroniche. Il 2 dicembre 2013 il gruppo ha pubblicato l'album dal vivo e film \"Live at Rome Olympic Stadium\": il frontman Matthew Bellamy ha spiegato che i Muse volevano questo album dal vivo per \u00abcatturare alcuni degli estremi di quanto abbiamo svolto in quanto vogliamo andare verso una differente direzione [musicale] in futuro\u00bb.\nNel corso di un'intervista a fine 2013, Bellamy ha fornito alcuni dettagli su come si sarebbe sviluppato il settimo album in studio, previsto inizialmente entro il 2014: Il 20 settembre 2014, attraverso il social network Twitter, il frontman dei Muse ha spiegato che le iniziali tematiche dell'album, che includono ecologia profonda, divario di empatia e terza guerra mondiale, si sarebbero unificate in un'unica grande tematica, aggiungendo inoltre che nel disco esso sarebbe stato presente un seguito del brano \"Citizen Erased\", tratto dal secondo album \"Origin of Symmetry\". In un'intervista di tre mesi pi\u00f9 tardi, Bellamy e il batterista Dominic Howard hanno rivelato che l'album sarebbe potuto uscire a inizio 2015 o a fine 2015; proprio a inizio 2015, i Muse, attraverso un video pubblicato su Instagram, hanno rivelato il titolo dell'album, annunciandolo in via ufficiale l'11 marzo dello stesso anno. Il 1\u00ba aprile, il produttore Rich Costey, il quale ha curato la fase di missaggio dell'album, ha rivelato il completamento dell'album attraverso Instagram.\nConcezione.\nSecondo quanto spiegato da Bellamy, \"Drones\" \u00e8 un concept album incentrato sulla progressiva disumanizzazione del mondo, rappresentata in maniera simbolica dal sopravvento dei droni. All'interno dell'album \u00e8 presente una storia (descritta da \"Dead Inside\" fino ad \"Aftermath\") che ruota attorno a una persona che perde la propria fede e la propria sicurezza, divenendo facilmente manipolabile da alcune forze oscure, fino a quando comprende di non voler essere pi\u00f9 usato e, ribellandosi, inizia a ritrovare fiducia nell'amore e nell'umanit\u00e0. I due brani conclusivi, \"The Globalist\" e l'omonimo \"Drones\", secondo le dichiarazioni del frontman, narrano pi\u00f9 o meno \u00abla stessa storia ma con un finale negativo. Alla fine si hanno i fantasmi dei morti sconosciuti uccisi dai robot che non vedranno mai la giustizia e noi non vedremo mai chi sono\u00bb.\nI testi e le musiche dell'album sono stati curati da Bellamy, ad eccezione della sezione di \"The Globalist\" che va da 6:45 a 9:45 (che trae ispirazione da \"Enigma Variations: Nimrod\" di Edward Elgar) e di \"Drones\", che trae ispirazione dal santo della \"Missa papae Marcelli\"; entrambe le musiche sono state riarrangiate da Bellamy. I brani \"[JFK]\" e \"Defector\" contengono inoltre un campionamento dal discorso \"The President and the Press\" tenuto da John Fitzgerald Kennedy.\nPromozione.\n\"Drones\" \u00e8 stato promosso da un primo tour promozionale, denominato \"Psycho UK Tour\", svoltosi esclusivamente nel Regno Unito dal 15 al 23 marzo 2015. In queste date i Muse hanno portato al debutto i brani \"Psycho\" (gi\u00e0 reso disponibile dal gruppo attraverso un lyric video pubblicato il 12 marzo), \"Reapers\" e \"Dead Inside\". Quest'ultimo brano \u00e8 stato inoltre il primo singolo dell'album ed \u00e8 stato pubblicato il 23 marzo 2015 attraverso un lyric video diretto da Tom Kirk.\nPer anticipare l'album i Muse hanno pubblicato attraverso il proprio canale YouTube i lyric video di \"Mercy\" e di \"Reapers\", usciti rispettivamente il 18 e il 29 maggio 2015. A essi hanno fatto seguito \"The Handler\", trasmesso in anteprima da BBC Radio 1 e reso disponibile per il download digitale il 1\u00ba giugno dello stesso anno (ricevendo successivamente un lyric video il 2 giugno), e \"Defector\", il cui lyric video \u00e8 stato pubblicato il 3 giugno.\n\"Drones\" \u00e8 stato infine commercializzato l'8 giugno 2015 in edizione standard da 12 tracce (pubblicata attraverso i formati CD, doppio LP e download digitale) e in edizione deluxe comprensiva di un DVD aggiuntivo che racchiude le esecuzioni dei brani di \"Drones\" tratti dallo Psycho UK Tour pi\u00f9 materiale aggiuntivo filmato in studio. In aggiunta, i Muse hanno reso disponibile esclusivamente sul proprio sito un cofanetto contenente il doppio vinile con tripla copertina, il CD+DVD, un codice per scaricare l'album in formato digitale e due stampe.\nIl 24 settembre 2015 i Muse hanno reso disponibile per l'ascolto attraverso Deezer l'EP \"Live at Koln - Gloria Theatre\", costituito da quattro brani registrati durante il concerto tenuto dal gruppo a Colonia il 30 giugno dello stesso anno. Il 3 novembre \u00e8 stato invece pubblicato il videoclip del brano \"Revolt\", girato a Praga sotto la regia di Guy Shelmerdine. Il brano \u00e8 stato successivamente estratto come terzo singolo il 9 marzo 2016.\nL'11 marzo il gruppo reso disponibile per il download digitale il quarto singolo \"Aftermath\", mentre tre giorni prima hanno annunciato attraverso il proprio sito la pubblicazione del quinto singolo \"Reapers\" in formato 7\" per l'annuale Record Store Day, avvenuto il 16 aprile dello stesso anno."}
{"id": "5383390", "revid": "767487", "url": "https://it.wikipedia.org/wiki?curid=5383390", "title": "The Silver Dollar", "text": "The Silver Dollar \u00e8 un cortometraggio muto del 1909. Il nome del regista non viene riportato nei credit del film.\nTrama.\nUn vagabondo trova un dollaro che usa per comperarsi un toast al formaggio. Dopo mangiato, pensa di meritarsi un pisolino. Ma il toast gli gioca dei brutti scherzi, provocandogli dei sogni agitati che hanno come protagonista il dollaro d'argento.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film - un cortometraggio della lunghezza di 145 metri - usc\u00ec nelle sale cinematografiche USA il 15 febbraio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubin, la comica \"The Unlucky Horseshoe\"."}
{"id": "5383391", "revid": "767487", "url": "https://it.wikipedia.org/wiki?curid=5383391", "title": "Ci devo pensare", "text": "Ci devo pensare \u00e8 un film del 2015 interpretato e diretto da Francesco Albanese.\nTrama.\nDavide \u00e8 un giovane napoletano, poco pi\u00f9 che trentenne, che lavora come precario in un mobilificio ed \u00e8 fidanzato con Alessia. Quando lei lo lascia sbattendolo fuori di casa, la sua vita cambia per sempre. Trovatosi in mezzo a una strada, Davide, insieme al gruppo dei suoi amici trover\u00e0 una soluzione abitativa molto originale, che gli dar\u00e0 anche un'idea per un nuovo business."}
{"id": "5383410", "revid": "1543377", "url": "https://it.wikipedia.org/wiki?curid=5383410", "title": "Bastrop (Louisiana)", "text": "Bastrop \u00e8 una \"city\" degli Stati Uniti d'America, capoluogo della Parrocchia di Morehouse in Louisiana."}
{"id": "5383411", "revid": "125725853", "url": "https://it.wikipedia.org/wiki?curid=5383411", "title": "Lista delle parafilie", "text": "In questa pagina \u00e8 presente una lista non completa di parafilie, ossia di quegli interessi sessuali che hanno per oggetto determinate situazioni, cose, animali, particolari zone corporee o individui atipici. L'American Psychiatric Association, nel \"Diagnostic and Statistical Manual\" 5\u00b0ed, traccia una distinzione fra parafilie (che descrive come interessi sessuali atipici) e disordini parafiliaci (i quali comportano in aggiunta un disagio o una disfunzione).\nAlcune parafilie hanno pi\u00f9 termini per descriverle, alcuni di essi si sovrappongono agli altri. Le parafilie che non hanno un codice DSM (Diagnostic and Statistical Manual), vengono spesso citate come \"Parafilie NOS\" (\"Not Otherwise Specified\") ovvero \"non altrimenti specificate\".\nAnil Aggrawal, nel suo libro del 2009, stil\u00f2 una lista di ben 547 termini che descrivono parafilie di interesse sessuale. Ha comunque precisato che \"non tutte queste parafilie sono state necessariamente riscontrate in casi clinici. Ci\u00f2 non significa che queste non esistano, ma che sono cos\u00ec innocue da non essere mai state n\u00e9 portate all'attenzione di medici n\u00e9 scartate. Come le allergie, l'eccitazione sessuale pu\u00f2 partire da qualsiasi cosa alla luce del sole, incluso il sole stesso\"."}
{"id": "5383413", "revid": "287204", "url": "https://it.wikipedia.org/wiki?curid=5383413", "title": "Alma (Michigan)", "text": "Alma \u00e8 un comune degli Stati Uniti d'America, situato nello Stato del Michigan, nella Contea di Gratiot."}
{"id": "5383414", "revid": "287204", "url": "https://it.wikipedia.org/wiki?curid=5383414", "title": "Albion (Michigan)", "text": "Albion \u00e8 un comune degli Stati Uniti d'America, situato nello Stato del Michigan, nella Contea di Calhoun."}
{"id": "5383416", "revid": "1883722", "url": "https://it.wikipedia.org/wiki?curid=5383416", "title": "Classic Songs", "text": "Classic Songs \u00e8 un album raccolta di James Taylor, pubblicato dalla CBS Records nel 1987."}
{"id": "5383417", "revid": "767487", "url": "https://it.wikipedia.org/wiki?curid=5383417", "title": "The Pass Key", "text": "The Pass Key \u00e8 un cortometraggio muto del 1909. Il nome del regista non viene riportato nei credit del film.\nTrama.\nUn giovanotto si reca al club dove per\u00f2 si rende conto di aver dimenticato la chiave di casa. Chiede allora al custode di procurargliela. Quando \u00e8 il momento di rientrare, per\u00f2 non riconosce la sua casa dato che gli edifici gli sembrano tutti uguali. Prova la chiave, ma non fa altro che entrare in casa di altri dove, il pi\u00f9 delle volte, viene buttato fuori senza tanti riguardi.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film - un cortometraggio lungo 126 metri - usc\u00ec nelle sale cinematografiche USA il 18 febbraio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubin, il drammatico \"A Broken Heart\"."}
{"id": "5383420", "revid": "34392", "url": "https://it.wikipedia.org/wiki?curid=5383420", "title": "Figure chimeriche", "text": ""}
{"id": "5383422", "revid": "1143927", "url": "https://it.wikipedia.org/wiki?curid=5383422", "title": "Distretto governativo della Bassa Baviera", "text": ""}
{"id": "5383436", "revid": "287204", "url": "https://it.wikipedia.org/wiki?curid=5383436", "title": "Bovichtidae", "text": "Bovichtidae \u00e8 una famiglia di pesci ossei marini e d'acqua dolce appartenente all'ordine Perciformes.\nDistribuzione e habitat.\nVivono nell'Emisfero Australe, in Australia meridionale, Nuova Zelanda e nella parte meridionale del Sudamerica. Vivono prevalentemente in mare, alcune specie popolano le acque dolci dell'Australia del sud-est e della Tasmania.\nDescrizione.\nL'aspetto di questi pesci \u00e8 abbastanza simile a quello dei ghiozzi. Ci sono due pinne dorsali, la prima composta da raggi spinosi. La bocca pu\u00f2 allungarsi a tubo e le mascelle non sono molto allungate. La linea laterale \u00e8 presente anche sui fianchi.\n\"Cottoperca gobio\" raggiunge 80\u00a0cm, le altre specie sono molto pi\u00f9 piccole."}
{"id": "5383437", "revid": "287204", "url": "https://it.wikipedia.org/wiki?curid=5383437", "title": "Fabian Castillo", "text": ""}
{"id": "5383440", "revid": "92723", "url": "https://it.wikipedia.org/wiki?curid=5383440", "title": "Residenza Nuova", "text": "La Residenza Nuova, in tedesco \"Neue Residenz\", \u00e8 l'antico palazzo dei principi-vescovi dell citt\u00e0 bavarese di Bamberga, in Germania.\nSorge nella \"Domplatz\", la Piazza del Duomo, e rappresenta uno degli edifici barocchi pi\u00f9 belli della citt\u00e0.\nOggi ospita la Biblioteca di Stato di Bamberga (\"Staatsbibliothek Bamberg\") e la Galleria di Stato (\"Staatsgalerie Bamberg\"), e un'importante pinacoteca.\nStoria e descrizione.\nNel 1602 il principe-vescovo Johann Philipp von Gebsattel decise di intraprendere la costruzione di una nuova residenza arcivescovile. I lavori iniziarono nel 1608 con la costruzione delle due ali rinascimentali lungo \"Obere Karolinenstra\u00dfe\".\nNel 1697 l'ambizioso arcivescovo Lothar Franz von Sch\u00f6nborn decise di ampliare notevolmente l'edificio, facendolo avanzare verso la Domplatz. Affid\u00f2 il cantiere all'architetto Leonhard Dientzenhofer che realizz\u00f2 le altre due ali in un fastoso stile barocco, terminandole nel 1703. La Residenza Nuova conta una quarantina di saloni di rappresentanza, fra cui spiccano la \"Marmorsaal\", \"Sala di Marmo\", la \"Spiegelgalerie\", \"Galleria degli Specchi\" e la grande \"Kaisersaal\", \"Sala dell'Imperatore\" con soffitto affrescato con un trompe-l'\u0153il raffigurante imperatori romani e antiche civilizzazioni. La sontuosa decorazione interna venne eseguita nella prima met\u00e0 del '700 da Johann Jakob Vogel e Antonio Giuseppe Bossi per gli stucchi; e da Melchior Michael Steidl per gli affreschi.\nDal 1803 divenne residenza reale fino alla conquista napoleonica. Infatti con la Battaglia di Austerlitz del 1805 Napoleone annett\u00e9 la Baviera. Nel 1809, in seguito alla vittoria riportata nella Battaglia di Wagram, Napoleone nomin\u00f2 Principe di Wagram il fidato maresciallo Louis Alexandre Berthier, che ricevette fra l'altro la Nuova Residenza di Bamberga. Con la capitolazione di Napoleone, Berthier pass\u00f2 al seguito del re Luigi XVIII di Francia e fece ritorno a Bamberga. Ma dopo aver appreso la notizia della fuga di Napoleone dall'Elba, il 1\u00ba giugno 1815, Berthier si gett\u00f2 da una finestra del terzo piano della Nuova Residenza e mor\u00ec. Una lapide commemora l'evento.\nIn seguito al colpo di stato del 1862 il re Ottone I di Grecia venne spodestato e costretto, con sua moglie Amalia di Oldenburg, all'esilio. Risiedettero nel palazzo dove Ottone I si spense nel 1867 e sua moglie nel 1875.\nNel 1919 si installano nel palazzo il governo dello Stato di Baviera con il ministro presidente Johannes Hoffmann, e il Landtag della Baviera, che adottarono la costituzione democratica bavarese nella \"Galleria degli Specchi\".\nStaatsgalerie.\nLa Galleria di Stato della Residenza Nuova \u00e8 un ramo secondario della \"Bayerische Staatsgem\u00e4ldesammlungen\", \"Pinacoteca di Stato Bavarese\" . Tra i pi\u00f9 famosi dipinti della collezione figurano il \"Diluvio\" di Hans Baldung Grien (1516); il \"Sacrificio d'Isacco\" (1530) e la \"Lucrezia\" (1538) di Lucas Cranach il Vecchio.\nRoseto.\nNel XVI secolo vi era stato impiantato un giardino rinascimentale che venne poi trasformato in giardino barocco alla francese nel 1733 per volere del principe-vescovo Friedrich Karl von Sch\u00f6nborn secondo i disegni di Johann Balthasar Neumann. Johann Jakob Michael K\u00fcchel vi costru\u00ec un padiglione rococ\u00f2 ora destinato a sala da t\u00e8-bar e nel 1760-61 Ferdinand Tietz scolp\u00ec le statue ispirate all'antichit\u00e0 e a temi mitologici.\nPi\u00f9 di 4500 rosai ornano il giardino, circondato da una terrazza da cui si vede il panorama sulla citt\u00e0 di Bamberga. "}
{"id": "5383442", "revid": "1318658", "url": "https://it.wikipedia.org/wiki?curid=5383442", "title": "A Broken Heart", "text": ""}
{"id": "5383443", "revid": "1792680", "url": "https://it.wikipedia.org/wiki?curid=5383443", "title": "Rom abruzzesi", "text": "I Rom abruzzesi si autodenominano cos\u00ec a partire dalla regione che fino alla prima met\u00e0 del Novecento ha ospitato i percorsi del loro nomadismo stagionale. Di fatto tale denominazione include anche Rom molisani e del nord della Puglia: essi sono legati fra loro non solo territorialmente ma anche attraverso una fitta rete di legami parentali.\nGli appartenenti al gruppo, filiazione che si ottiene per lignaggi patrilineari, si autodistinguono da altri Rom italiani meridionali come quelli del Cilento, della Basilicata e della Calabria, che pure incontravano non di rado nei loro percorsi nomadici.\nStoria.\nArrivo in Italia.\nDiversi documenti suffragano l'ipotesi di un arrivo via mare dei Rom dell'Italia meridionale. Fra la fine del XIV e l'inizio del XV secolo, questi popoli roman\u00ed sono arrivati in Italia dalle coste dei territori ellenofoni e slavi insieme a gruppi di albanesi, per sfuggire alle conseguenze dell'invasione turca in quegli stessi territori. Lo scritto di P.I. Sebastiani \"Sulla vera storia di Antonio Solario detto lo zingaro,\" documenta la storia di un membro di una famiglia di calderai stabilitasi alla fine del XIV secolo in Abruzzo (precisamente a Ripa Teatina nell'attuale provincia di Chieti), in una data che precede l'arrivo degli zingari in Italia del nord via terra, arrivo documentato per la prima volta nel 1422 a Bologna.\nNel corso del XVI secolo una serie di bandi volti ad allontanare I Rom dal Regno di Napoli (che comprendeva il territorio dell'Abruzzo-Molise) testimonia la presenza di popolazioni roman\u00ed sul territorio: secondo quanto riportato dallo storico M. Zuccon, tra il 1549 e il 1585 si segnalano una serie di grida (1549,1555,1559,1568,1575,1585), dopo di che non si hanno notizie sui Rom in Abruzzo per secoli.\nRom abruzzesi nella prima met\u00e0 del 1900.\nQuando agli inizi del 1900 i Rom d'Abruzzo faranno riparlare di s\u00e9 sembrano aver abbandonato completamente il mestiere di calderai (fabbri riparatori di caldaie) per dedicarsi, secondo quanto testimoniato dallo storico Masciotta, solamente al commercio di equini e prevalentemente cavalli di scarto, sapientemente rimessi in salute per l'occasione. Sempre il Masciotta riferisce nello stesso scritto del bilinguismo di questi Rom e dell'abilit\u00e0 delle loro donne ad \"adescare galline e a nasconderle sotto le ampie vesti impedendone il chiocciare\". In effetti le donne avevano fra la gonna e la sottoveste un'ampia tasca (\"i fald\") dove potevano stare anche due galline che, trovandosi improvvisamente al caldo e al buio, se ne stavano in silenzio.\nI percorsi nomadici dei Rom abruzzesi seguivano, a partire dall'inizio della primavera, il calendario delle fiere e dei mercati, con riferimento anche ai principali fori boari dell'Abruzzo meridionale, del Molise, e della provincia di Foggia. L'esame dei loro spostamenti rivela inoltre la loro preferenza per itinerari segnati dal corso dei fiumi (Fortore, Sangro, Calore). Sostavano sotto i ponti o lungo le rive dei fiumi, dove potevano attingere acqua per fare da mangiare, abbeverare i cavalli e lavare la biancheria. Con l'avanzare dell'inverno preferivano accamparsi in qualche cascina abbandonata, di loro propriet\u00e0 o anche presa in affitto. Gi\u00e0 da prima della seconda guerra nelle periferie di alcune citt\u00e0 si segnala la presenza di stabili insediamenti di rom che praticavano nomadismo stagionale; cos\u00ec \u00e8 ad es. a Santa Croce di Magliano, a Lanciano o a Foggia.\nDiffusione a partire dal secondo dopoguerra.\nA partire dagli anni 50 si registra un aumento del fenomeno di dispersione/sedentarizzazione con insediamenti di rom stanziali presenti in molti centri abruzzesi e pugliesi, mentre a partire dalla fine degli anni 1950 ha poi inizio la diffusione dei Rom abruzzesi verso il centro e il nord d'Italia. Fino alla prima met\u00e0 degli anni 1970 la presenza dei Rom in questi nuovi insediamenti continua a seguire la modalit\u00e0 del nomadismo stagionale. Questo nuovo nomadismo, pur non seguendo pi\u00f9 il calendario fieristico data la forte crisi del settore del commercio equino, rimane fortemente legata ai criteri della territorialit\u00e0 e delle relazioni socioparentali. Per questo fra la fine degli anni 60 e la prima met\u00e0 degli anni 70 si registrano sia a Pescara che a Milano sanguinosi conflitti fra famiglie appartenenti a parentadi diversi, il cui esito ha definito supremazie ed esclusioni in un determinato territorio.\nA partire dalla fine degli anni 70 si accentua nei vari insediamenti Rom il fenomeno della sedentarizzazione nelle localit\u00e0 elette a residenza, anche in concomitanza con l'ottemperanza forzata dell'obbligo scolastico. I loro spostamenti sebbene pi\u00f9 frequenti di quelli dei \"gag\u00e8\", tendono progressivamente ad uniformarsi con quelli della comunit\u00e0 ospitante, con spostamenti nei mesi estivi presso parenti preferibilmente vicini a localit\u00e0 di mare e sole.\nPescara.\nSi presume che i rom si stanziarono a Pescara gi\u00e0 in epoca medievale, La popolazione rom residente in citt\u00e0 ammonta a circa unit\u00e0.\nNonostante i diversi progetti di integrazione, nei quartieri dove risiedono la maggior parte dei rom pescaresi, Rancitelli e San Donato, la presenza criminale, che spesso vede coinvolti membri della comunit\u00e0 rom, \u00e8 attiva e radicata, ed \u00e8 stata oggetto di diverse inchieste giornalistiche dei media nazionali.\nInsediamenti Rom abruzzesi in Italia.\nSecondo rilevazioni compiute nella seconda met\u00e0 degli anni 1990 oltre ai principali centri abruzzesi si sono sviluppati insediamenti stabili dei Rom abruzzesi anche in Puglia, Molise, Lazio, Marche, Emilia-Romagna, Veneto e Trentino-Alto Adige.\nNomadismo e sedentarizzazione.\nDalle testimonianze orali risulta che i Rom abruzzesi praticassero nomadismo stagionale spostandosi, fino al primo dopoguerra, prevalentemente a piedi e formando lunghe file di donne, uomini, bambini ed animali, in prevalenza cavalli ma anche asini e cani. Cavalli ed asini venivano caricati di indumenti e vettovaglie o cavalcati dalle persone stanche e pi\u00f9 bisognose. \u00c8 dagli anni trenta circa che fra i Rom abruzzesi si diffonde come mezzo di trasporto la \"big\" o calesse a due ruote trainato da un solo cavallo. Ne possedevano una o due per famiglia (a seconda del numero dei componenti); una big poteva portare anche sei persone fra adulti e bambini perch\u00e9 ci si sedeva anche sulle stanghe che la tenevano attaccata al cavallo. La \"big\" inoltre veniva usata per costruire la tenda per accamparsi la notte: tolto il cavallo le stanghe venivano rivolte verso l'alto e venivano utilizzate come impalcatura sulla quale appoggiare il telo impermeabile della tenda, poi fissato a terra. Con la \"big \"potevano percorrere 40/50 km al giorno continuando a praticare nomadismo stagionale seguendo il calendario delle fiere e festivit\u00e0 cittadine, fori boari. A nomadizzare insieme erano di norma due o tre fratelli con le proprie famiglie (di fatto costituenti un'unica famiglia allargata); al gruppo si potevano aggregare famiglie di amici o affini incontrate lungo il percorso. I gruppi rispettavano dei criteri di territorialit\u00e0 soprattutto per non sovraffollare fiere o mercati di piccole dimensioni; feste particolarmente significative erano (e lo sono tuttora) tuttavia visitate da numerosissimi gruppi di Rom abruzzesi contemporaneamente. Fra queste ricordiamo la festa in onore di Sant'Antonio da Padova il 13 giugno a Santa Croce di Magliano, santo a cui i Rom abruzzesi sono particolarmente devoti. Mentre nei luoghi del mercato gli uomini si dedicavano al commercio di cavalli, le donne chiedevano soldi in cambio della lettura della mano. Nel corso degli anni 60 la \"big\" viene progressivamente abbandonata per essere sostituita con automobile e roulotte.\nA partire dalla seconda met\u00e0 degli anni 80 si \u00e8 radicalmente accentuato fra i Rom abruzzesi il fenomeno della sedentarizzazione: per motivi di varia natura (compreso la volont\u00e0 di rimanere vicino a parenti in carcere) essi hanno iniziato a soggiornare stabilmente nelle localit\u00e0 elette a residenza, dove non di rado posseggono una casa di propriet\u00e0 o un alloggio assegnato loro dal comune. Chi se lo pu\u00f2 permettere si sposta per il periodo estivo presso qualche localit\u00e0 di mare, in Abruzzo/Molise ma anche nelle Marche o in Emilia. Andato in crisi il commercio di equini nei fori boari, alcuni di loro si sono inseriti nel commercio di cavalli di razza, ma lo fanno utilizzando le nuove tecnologie e quindi spostandosi velocemente e senza la famiglia a seguito, una volta concluso l'affare. Ci\u00f2 nonostante la comunit\u00e0 Rom continua a mantenere forte la propria identit\u00e0, mostrando che non \u00e8 tanto il nomadismo a definire la struttura del gruppo, quanto piuttosto il sistema socio-parentale.\nLingua.\nI Rom abruzzesi indicano la propria lingua madre con il termine \"roman\u00e9s\" (lingua roman\u00ed). Come per tutti i Rom, anche per Rom abruzzesi, il lessico di base rimanda ai dialetti neoindiani (cos\u00ec \u00e8 per i termini che indicano i rapporti di parentela, le parti del corpo, l'alimentarsi e il dormire), arricchiti successivamente da prestiti iranici, armeni e greci. Parlano un dialetto zingaro appartenente al gruppo non-vlax privo di influenze rumeno slave e ricco di imprestiti greci (es.\"drom = strada,kakarfin = chiodo\") e abbastanza simile ai dialetti parlati dagli altri Zingari dell'Italia meridionale. L'assenza di termini slavi e rumeni \u00e8 un'ulteriore conferma dell'arrivo via mare attraverso l'Adriatico dei Rom meridionali italiani. \nL'idioma dei Rom abruzzesi presenta allo stesso tempo caratteri molto arcaici e caratteri di forti trasformazioni dovute all'influenza della plurusecolare contaminazione con l'italiano dialettale. Un esempio lo si pu\u00f2 nella perdita della declinazione dei nomi sostituita dall'utilizzo delle preposizioni. L'uso delle preposizioni viene proposto anche davanti ai pronomi personali che conservano gli antichi suffissi (es.: \"me=io, mang=a me, mendr=in me, mants=con me\"). \nUtilizzano solamente tre forme verbali: il presente, l'imperfetto e il passato prossimo (es. \"im\u00e9 a\u011fav=io vado, im\u00e9 a\u011fasn= io andavo, im\u00e9 a\u011fijomm=io sono andato\"); il futuro \u00e8 reso dal presente sciolto nel contesto (es.\"u llen\u00e0 tavel a\u011f\u011fav ku m\u00e0r ki li mi\u010di mar\u00e9\"= l'estate prossima andr\u00f2 al mare con i miei amici). Come verbi ausiliari usano il verbo essere \"si\u00f1om\" e il verbo avere \"asimm\" reso quest'ultimo dalla combinazione della radice del verbo essere (\"si\") pi\u00f9 una \"a\" proclitica.\nBench\u00e9 padroneggino bene l'utilizzo della lingua italiana, questa rimane per loro una seconda lingua che imparano a partire da quando cominciano a frequentare la scuola pubblica. Tuttavia le nuove generazioni scolarizzate tendono a far sempre pi\u00f9 largo uso della lingua italiana anche in famiglia e le sostituzioni lessicali sono sempre pi\u00f9 frequenti; pu\u00f2 capitare per questo che i ragazzini rom, messi a confronti con vecchi testi della propria tradizione orale ne rimangano profondamente colpiti e non riescano pi\u00f9 a comprenderlo del tutto. Cos\u00ec \u00e8 stato per gli autori del testo \"Rom abruzzesi\" (Cerelli, Di Rocco op. cit. 1993) rispetto al canto che qui riportiamo:\nStruttura sociale ed attivit\u00e0 economiche.\nFamiglia allargata, clan e scelta del partner.\nLa societ\u00e0 dei Rom abruzzesi si organizza in modo fondamentale attraverso i rapporti di parentela definiti attraverso lignaggi patrilineari e alleanze matrimoniali. La famiglia nucleare costituita da padre, madre e prole, pur avendo un suo riconoscimento, non \u00e8 mai autonoma ma fortemente legata alla famiglia estesa costituita da un capofamiglia, i suoi figli e figlie e le famiglie dei suoi figli maschi (eventualmente anche i figli dei nipoti maschi). I cugini paralleli patrilineari in passato crescevano insieme come fratelli e vengono tuttora indicati come \"pral-cugin\". Rispetto a questa unit\u00e0 sociale di base \u00e8 prescritta l'esogamia.\nLa famiglia estesa si inserisce all'interno di un'unit\u00e0 sociale pi\u00f9 ampia anch'essa idealmente patrilineare; essa viene chiamata \"ra\u010d \"ed \u00e8 formata da un vasto numero di individui che si riconoscono generalmente attraverso un cognome comune. L'etnia \u00e8 costituita da un numero totale di 15 \"ra\u010d \"circa. I membri di una stessa \"ra\u010d\" anche se non riescono a ricostruirne i legami genealogici, ritengono di avere un lontano antenato comune. Di fatto i legami di solidariet\u00e0 interni al clan sono molto superficiali anche se sembrano influenzare la scelta del partner in senso endogamico e sono frequenti matrimoni fra cugini paralleli di secondo grado. Tuttavia non sono rari casi di ostilit\u00e0 interna o alleanze fra famiglie di \"ra\u010d\" diverse, rinforzate da legami matrimoniali generazione dopo generazione (matrimoni fra cugini incrociati o fra cugini paralleli patrilineari).\nLa forma di matrimonio pi\u00f9 diffusa fra i Rom abruzzesi \u00e8 il \"na\u0161lippeng\", letteralmente \"si scappa\". La fuga avviene con l'intermediazione della famiglia dello sposo e ad essa segue un periodo di evitazione rituale fra le due famiglie. Esiste poi una forma pi\u00f9 prestigiosa di matrimonio probabilmente presa in prestito dalla comunit\u00e0 ospitante: il \"xulsevab\u00e8\"; in questo caso un certo numero di parenti dell'aspirante sposo si reca davanti alla dimora della ragazza prescelta e a suon di musica le chiede il fidanzamento. La ragazza, prima di accettare deve sentire il parere del padre, che insieme alla famiglia di lui fisser\u00e0 la data per le nozze che in questo caso si svolgeranno attraverso il rito religioso cattolico, seguito da un grande banchetto con musica e centinaia di invitati.\nAll'interno della comunit\u00e0 dei Rom abruzzesi non esiste altra gerarchia sociale se non quella legata al sesso e all'et\u00e0: la donna sottost\u00e0 al marito e alla famiglia di lui cos\u00ec come i pi\u00f9 giovani devono rispetti ai pi\u00f9 anziani (padre e nonno) e ogni capofamiglia e capo per la sua famiglia e basta; i vari gruppi parentali e le \"rac\" non riconoscono nessun leader e nessun potere sovrano e il rispetto di regole e norme rimanda ad un diritto consuetudinario.\nCulto degli antenati.\nI Rom abruzzesi sono cattolici e sanciscono attraverso il sacramento del battesimo la propria appartenenza alla comunit\u00e0 cattolica ma a caratterizzare il loro modo di essere cattolici \u00e8 l'importanza riservata ai rituali mortuari e al culto dei morti (\"mul\u00e9)\". Onorare e rispettare i propri morti rappresenta un riconoscimento d'appartenenza che si intreccia fortemente con la costruzione e la conservazione del tessuto socio-parentale. \nIl rito funebre si celebra in chiesa; poi lungo tutto il tragitto fino al cimitero, vengono gettati fiori davanti al carro funebre e si affitta una banda musicale che accompagna il corteo. Il corteo \u00e8 sempre molto affollato dal momento che raduna tutti i parenti del defunto provenienti anche da molto lontano. Rigide sono inoltre per i congiunti le prescrizioni relative al lutto che vanno dal divieto di mangiare carne e derivati dalla carne, al divieto di cucinare, di tagliarsi barba e capelli, di sentire musica, di ballare e bere alcolici.\nCos\u00ec come il funerale \u00e8 il pi\u00f9 importante dei rituali religioso rom, il giorno dei morti (il due novembre) \u00e8 la loro festivit\u00e0 religiosa pi\u00f9 importante: in quest'occasione l'intera famiglia si sposta e se necessario, affronta un lungo viaggio per recarsi presso il cimitero dove sono sepolti i parenti pi\u00f9 prossimi.\nIn una societ\u00e0 dove non \u00e8 riconosciuto un potere sovrano comune, il culto degli antenati, il rispetto per i \"mul\u00e8,\" ricopre il ruolo di custode della normativit\u00e0 sociale e della legge non scritta che regola i rapporti fra gli individui.\nQuesto \u00e8 reso esplicito nel corso delle \"kris\", forme giurisdizionali di base di cui i Rom si servono per dirimere liti non gravi. L'arbitro della controversa designato per l'occasione \"del i kris\" (decide chi ha ragione) solo dopo aver sentito i due contendenti e i loro testimoni sotto giuramento; il giuramento viene pronunciato sull'anima e sul bene dei propri morti. In questo modo i \"mul\u00e8\" , con la sacralit\u00e0 di cui sono investiti, permettano che venga mantenuto l'ordine sociale e il delicato equilibrio fra i gruppi parentali e svolgono un ruolo prescrittivo equivalente a quello della legge scritta.\n\"Mangel\" e condizione della donna.\nAltro importante criterio utilizzato per definire la propria organizzazione sociale, \u00e8 quello della differenza fra i sessi. Tale differenza d\u00e0 luogo ad una stratificazione sociale a dominazione maschile, l'unica esistente oltre a quella definita dal criterio d'et\u00e0. Gli elementi che evidenziano questa organizzazione sono svariati, a partire dalla definizione patrilineare dei gruppi parentali. Ma anche contratti matrimoniali vengono definiti fra uomini. In particolar modo nel caso del matrimonio nella sua forma pi\u00f9 solenne (\"xulsevab\u00e9\") preceduta da un periodo di fidanzamento, \u00e8 il padre della sposa a portare avanti la trattativa: l'aspirante fidanzato chiede al padre di lei la mano della figlia e non sempre il parere di lei \u00e8 decisivo. Inoltre sia nel caso del matrimonio che in quello della fuga, vale la regola della virilocalit\u00e0: ci\u00f2 significa che le nuove coppie vanno a vivere o presso o accanto alla famiglia di lui e non di rado la sposa novella ricopre all'interno del nuovo nucleo famigliare un ruolo servile. Fino a tempi piuttosto recenti la loro sottomissione al marito e alla famiglia di lui era evidente: la nuova moglie doveva cucinare per tutta la famiglia allargata, doveva pulire e lavare, servire gli uomini a tavola, badare i figli, e andare a mangel per comprare il cibo.\nQuesta stratificazione sociale \u00e8 sostenuta su un piano simbolico-religioso dalle credenze sullo stato di impurit\u00e0 in cui la donna si verrebbe a trovare in quanto contaminata dal sangue mestruale. Le credenze relative all'impurit\u00e0 del sangue mestruale e al suo potere contaminatore, danno luogo ad una serie di prescrizioni rituali: \u00e8 previsto che la donna durante il periodo mestruale e in particolare dopo il parto stia il pi\u00f9 possibile separata dagli uomini, non faccia da mangiare per terzi, eviti di lavare piatti, di toccare il marito e tanto pi\u00f9 gli altri uomini adulti. Durante questi periodi deve consumare i propri pasti con piatti e posate personali che poi vengono gettati, bruciati o sepolti e la stessa fine fanno (o meglio facevano) i panni sporcati dal suo sangue. Inoltre gli indumenti relativi alla parte inferiore del corpo e tutti i panni che con essa entrano in contatto in passato dovevano essere lavati separatamente. Lo stato di impurit\u00e0 contaminante del femminile si esprime nel modo pi\u00f9 pericoloso con il parto. Quando le \"rumni\u00e0\" partorivano in casa e non all'ospedale come avviene oggi, era fatto agli uomini tassativo divieto di assistere ad esso. Uomini, bambini ed animali dovevano essere allontanati dalla cascina appositamente presa in affitto o dalla tenda in cui l'evento aveva luogo.\nQuesta netta stratificazione sociale di genere fa s\u00ec che vi siano diversi spazi separati per le donne. Le donne rom si organizzano fra loro nell'attivit\u00e0 del \"mangel\" (questua) e del \"durekerel\" (lettura della mano, e previsione del futuro, svolta solo nell'ambito della questua e per i non-zingari). Ancor oggi le donne di una stessa comunit\u00e0 familiare con alcuni bambini si avviano al mattino presso luoghi molto frequentati come possono essere ospedali o luoghi di culto, e chiedono l'elemosina ai passanti offrendogli in cambio la lettura della mano o pi\u00f9 semplicemente auguri di fortuna e buona salute. In questo modo riescono spesso a recuperare il denaro necessario per acquistare il cibo per il pasto giornaliero. \nAltra attivit\u00e0 demandata completamente alle donne \u00e8 la preparazione del cibo. Le donne cucinano per i propri figli, padri, e mariti, li imboccano e li servono a tavola, ma poi consumano i propri pasti separatamente, in piedi, spesso in un angolo appartato o attorno al camino, a parte il caso di occasioni rituali tipo matrimoni, battesimi o festivit\u00e0. \u00c8 un momento in cui le donne si ritrovano fra loro ma con meno autonomia del mangel in quanto sotto l'occhio della comunit\u00e0 maschile. \nInfine la societ\u00e0 separata delle donne zingare \u00e8 sempre accompagnata da un cospicuo numero di bambini. Le donne si occupano di loro senza alcun contributo pratico maschile. Esse in sostanza si prendono tutto l'onere relativo alla cura dei piccoli i quali per\u00f2, una volta cresciuti, passano sotto l'autorit\u00e0 dei padri.\n\"Si\u00f1em avera ta vera rumni\u010dela,\"\n\"\u011fa mang\u00e1s per ni kili di mar\u00f3,\"\n\"\u011fa mang\u00e1s per li \u010davur\u00e9,\"\n\"si\u00f1em avera ta vera romur\u00e8.\"\nSiamo veri rom,\nandiamo a chiedere l'elemosina pe un pezzo di pane,\nandiamo a chiedere l'elemosina per i bambini, \nsiamo veri rom.\nAttivit\u00e0 economiche maschili tradizionali: allevamento e commercio di cavalli.\nSecondo quanto testimoniato dallo storico Masciotta, solamente al commercio di equini e prevalentemente cavalli di scarto: \"Gli zingari rifuggono dal lavoro dei campi... sono dediti solamente al commercio degli equini e prevalentemente degli equini di scarto. In questo commercio concentrano tutta la loro viva intelligenza, l'astuzia pi\u00f9 sottile, la furbizia pi\u00f9 matricolata... gli asini pi\u00f9 spedati, i ronzini pi\u00f9 bolsi, i muli fiaccati rifioriscono a vista in salute in seguito alle cure sapienti ed affettuose che gli zingari sanno prodigare...\"\nL'attivit\u00e0 economica tradizionale dei Rom abruzzesi \u00e8 quindi il commercio di cavalli; essi li sapevano allevare, curare, ferrare e domare.\nConoscevano date e luoghi dei principali mercati boari dell'Italia meridionale e delle fiere dove andavano a vendere il bestiame e ad alcuni di questi appuntamenti non mancavano mai, come a quella di Torre Maggiore (FG) la prima domenica di giugno, il 13 giugno a Santa Croce di Magliano e a Lucera (FG) il 29 agosto.\nOggi questa attivit\u00e0 \u00e8 pressoch\u00e9 scomparsa; fino a pochi anni fa, quando lo spazio degli accampamenti lo permetteva, alcune famiglie rom allevavano qualche cavallo, ma pi\u00f9 per tributo alla tradizione. Andato in crisi il commercio di equini nei fori boari, alcuni di loro si sono inseriti nel commercio di cavalli di razza, ma spostandosi velocemente una volta concluso l'affare, senza necessariamente far riferimento agli appuntamenti dei mercati.\nInoltre secondo testimonianze e denunce, in alcune citt\u00e0 i Rom abruzzesi sembra che prestino denaro esigendo per la restituzione interessi altissimi. Cos\u00ec ad esempio a Pescara alcuni cittadini rivolgono a loro l'appellativo di usurai o di \"strozzini\".\nUsi e costumi.\nMusica.\nI Rom abruzzesi suonano la fisarmonica anche senza conoscere la teoria musicale, si formano da autodidatta o con poche indicazioni trasmesse da padre in figlio. Lo strumento veniva suonato per rallegrare le serate intorno al fuoco e non rappresentava, nella maggior parte dei casi, una professione remunerativa. Le melodie e i canti eseguiti sono stati, nella maggior parte dei casi, ripresi dal patrimonio locale, con particolare predilezione per la canzone napoletana (es. Nino D'Angelo). \nAnche per i Rom abruzzesi si pu\u00f2 dire, cos\u00ec come per altre etnie Rom d'Europa, che non posseggono una tradizione musicale propria ed originale, quanto piuttosto una diffusa capacit\u00e0 a riprodurre ed interpretare elementi musicali diversi, acquisiti dal patrimonio culturale dei paesi che li hanno ospitati. Oggi la tradizione \u00e8 portata avanti da musicisti come Santino Spinelli (Alexian).\n\"Parami\u0161\u00e1\": fiabe e racconti.\nFino ad una cinquantina di anni fa, nella cultura zingara il racconto delle fiabe era un passatempo, un momento di intrattenimento e recitazione pi\u00f9 per gli adulti che per i bambini. Le fiabe che i Rom si raccontavano la sera intorno al fuoco sono prese in prestito dalla comunit\u00e0 locale ospitante ma sono state zingarizzate, sia sul piano linguistico che dei contenuti.\nQuesta trasformazione, questa zingarizzazione, si realizza in primo luogo sul piano linguistico dal momento che vengono raccontate in \"romanes\" e, come \u00e8 facile immaginare la nuova lingua costringe il racconto originario a trasformazioni varie che si sommano a quelle legate alla trasmissione orale del testo.\nLa cultura zingara agisce inoltre sul materiale fiabesco anche attraverso la scelta dei racconti da acquisire. Si tratta chiaramente di scelte non consapevoli ma dietro la quale non \u00e8 difficile ravvisare un criterio selettivo coerente e funzionale. Nelle le fiabe che raccontano (ad es.\"Cavalla rossa e cavalla verde\", \"Il drago dalle sette teste\" e \"Violetta o La contadinella furba\") si ritrovano sempre i temi che si armonizzano bene con l'importanza che nella cultura rom ricoprono il cavallo, la magia e i poteri magici, la furbizia e il coraggio, e in generale gli strumenti per tentare la fortuna e passare da una condizione di povert\u00e0 iniziale ad una di ricchezza e di fama. Biancaneve o Cenerentola, popolarissime presso i non zingari, con le loro storie d'amore tristi e contrastate, non coinvolgono il cuore dei Rom; molto meglio una storia come quella di Violetta, povera contadina che grazie alla sua astuzia, intelligenza e coraggio riesce ad andar sposa ad un re.\nIl raccontare fiabe, come indicato anche dalla testimonianza riportata all'inizio, rappresenta un importante momento di incontro e coesione sociale. Ascoltando la storia intorno al fuoco la famiglia allargata si raccoglie, si confronta, trasmette messaggi collettivi e costruire una morale comune. \nle persone che godevano della fama di abili narratori. Questi erano quasi sempre uomini e solo raramente qualche donna vantava la dote del fabulare. Ci\u00f2 \u00e8 facilmente spiegabile all'interno di un contesto sociale spiccatamente patriarcale, dove alle donne, soprattutto a quelle giovani, non \u00e8 consentito mettersi particolarmente in mostra, soprattutto in contesti pubblici. \nAll'interno della comunit\u00e0 erano richieste e apprezzate le persone brave a narrare. Per coinvolgere il pubblico occorrevano particolari doti: bisognava accompagnare alle intonazione della voce una mimica adeguata e sempre viva, bisognava saper stupire con piccoli cambiamenti e particolari innovativi, occorreva emozionarsi e saper trasmettere le proprie emozioni. Cos\u00ec quello delle \"parami\u0161\u00e1\" (favole) era un momento di autentica creativit\u00e0, e nella comunit\u00e0 c'erano persone conosciute e divenute popolari proprio per la loro abilit\u00e0 nell'arte del fabulare. Tutte le fiabe narrate venivano chiuse con una formula: \"Ammand adignemm ni la\u0161t\u00ec ta \u010dav ak\u00e0\", che significa: a me hanno dato un calcio ed eccomi qua\nFilastrocca rom:\n\"a\u011fijem ta \u010duras, Murdivel ta \u010del andr\u00e9 mengr Jil\u00e9, ta \u011fas \u010duresammengr ng\u00ec mar\u00f2\" che vuol dire: andiamo a rubare, Dio sta nei nostri cuori e va a rubare con noi un po' di pane.\nCucina.\nI Rom abruzzesi fanno larghissimo uso nella loro cucina di peperoncino piccante e salsa di pomodoro; gli elementi dominanti sono la pasta e la carne di pollo e di maiale, verdure. In passato i Rom abruzzesi mangiavano sia i ricci che i gatti che venivano preferibilmente cucinati arrosto. In passato il cibo veniva fatto cuocere a lungo in pentoloni posti sul fuoco o in forni improvvisati ponendo un tegame direttamente sulla brace con un coperchio su cui veniva posta altra brace.\nPresso i Rom abruzzesi sono considerate autentiche golosit\u00e0 il limone con il sale (\"u lemon ku lon\") e le susine acerbe con il sale (\"li le\u010dn ku lon\"): le donne incinte non possono farne a meno. Cucinare \u00e8 una prerogativa esclusiva delle donne. Alcune ricette:"}
{"id": "5383446", "revid": "1143927", "url": "https://it.wikipedia.org/wiki?curid=5383446", "title": "Distretto governativo della Bassa Franconia", "text": ""}
{"id": "5383447", "revid": "203463", "url": "https://it.wikipedia.org/wiki?curid=5383447", "title": "Ivan Popov (scacchista)", "text": "Ha ottenuto il titolo di Grande maestro nel 2007.\nAlcuni risultati di rilievo:\nHa raggiunto il massimo punteggio Elo FIDE in settembre 2015, con 2661 punti."}
{"id": "5383452", "revid": "767487", "url": "https://it.wikipedia.org/wiki?curid=5383452", "title": "A Broken Heart (film 1909)", "text": "A Broken Heart \u00e8 un cortometraggio muto del 1909. Il nome del regista non viene riportato nei credit del film.\nTrama.\nL'amore tra Madeline e Frank entra in crisi quando lui si infatua di un'attrice. Madeline non crede al tradimento dell'uomo amato finch\u00e9 non lo vede insieme alla rivale. Quando le due donne si incontrano, l'attrice promette a Madeline che respinger\u00e0 il suo corteggiatore. Ad un appuntamento, la donna finge di essere ubriaca, disgustando Frank che ritorna pentito dalla fidanzata. L'attrice adesso si ritrova sola con il cuore spezzato.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film - un cortometraggio lungo 162 metri - usc\u00ec nelle sale cinematografiche USA il 18 febbraio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubin, la comica \"The Pass Key\"."}
{"id": "5383453", "revid": "991694", "url": "https://it.wikipedia.org/wiki?curid=5383453", "title": "Italo francesi", "text": ""}
{"id": "5383454", "revid": "203463", "url": "https://it.wikipedia.org/wiki?curid=5383454", "title": "S.P. Sethuraman", "text": ""}
{"id": "5383455", "revid": "765341", "url": "https://it.wikipedia.org/wiki?curid=5383455", "title": "Conte di Thanet", "text": "Conte dell'Isola di Thanet, anche detto Conte di Thanet, era un titolo della Paria d'Inghilterra. Fu creato nel 1628 per Nicholas Tufton, I barone di Tufton. Era gi\u00e0 succeduto come secondo baronetto di Hothfield nel 1631 e fu creato barone di Tufton nella contea di Sussex, nel 1626, anch'esso nella Par\u00eca d'Inghilterra. Il Baronetto di Hothfield nella contea di Kent, fu creato nel 1611 per suo padre John Tufton. A Lord Thanet succedette il figlio, il secondo conte. Quest'ultimo spos\u00f2 Lady Margaret Sackville, figlia di Richard Sackville, III conte di Dorset e di Lady Anne Clifford. Loro figlio, il terzo conte, successivamente reclam\u00f2 con successo la baronia di de Clifford, attraverso la nonna materna Lady Anne (che non era pi\u00f9 stato assegnato, dopo la morte del bisnonno George Clifford, III conte di Cumberland).\nAl terzo conte successe il fratello minore, il quarto conte. Questi rappresent\u00f2 la citt\u00e0 di Steyning in Parlamento. A sua volta fu succeduto dall'altro fratello minore, il quinto corte. Anche il quinto conte sedette in parlamento, come rappresentante di Appleby. Successore fu l'altro fratello, come sesto conte. Anche il sesto rappresent\u00f2 Appleby in parlamento e serv\u00ec come Lord luogotenente di Cumberland e di Westmorland. Non avendo eredi maschi in vita, alla sua morte nel 1729 la baronia di de Clifford non fu assegnato. I titoli rimanenti furono trasferiti all'ultimo nipote del conte, che fu nominato settimo conte. Era il figlio del parlamentare Sackville Tufton, quinto figlio del secondo conte. Rappresent\u00f2 Appleby in parlamento dal 1722 al 1729. Gli succedette il figlio maggiore superstite, come ottavo conte. I suoi tre figli, il nono, il decimo e l'undicesimo conte, gli succedettero tutti al titolo. L'undicesimo serv\u00ec come Lord luogotenente del Kent. Non si spos\u00f2 mai e i suoi titoli si estinsero alla sua morte nel 1849.\nL'ultimo conte di Thanet progett\u00f2 di lasciare le sue propriet\u00e0 in eredit\u00e0 al figlio naturate, avuto da una donna francese, Richard Tufton, che fu creato baronetto nel 1851. Il figlio di Richard, il secondo baronetto, fu creato Barone di Hothfield nel 1881."}
{"id": "5383456", "revid": "1143927", "url": "https://it.wikipedia.org/wiki?curid=5383456", "title": "Distretto governativo della Media Franconia", "text": ""}
{"id": "5383463", "revid": "1143927", "url": "https://it.wikipedia.org/wiki?curid=5383463", "title": "Distretto governativo dell'Alta Franconia", "text": ""}
{"id": "5383464", "revid": "1161730", "url": "https://it.wikipedia.org/wiki?curid=5383464", "title": "OpenDivX", "text": ""}
{"id": "5383468", "revid": "1305772", "url": "https://it.wikipedia.org/wiki?curid=5383468", "title": "A Game of Chess", "text": ""}
{"id": "5383470", "revid": "729019", "url": "https://it.wikipedia.org/wiki?curid=5383470", "title": "Baronetti di Webster", "text": "Vi sono stati due titoli di Baronetto di Webster, in Inghilterra.\nBaronetto di Webster, di Copthall, nella contea di Essex (1703).\nCreato il 21 maggio 1703.\nIl titolo si \u00e8 estinto con la morte dell'ottavo baronetto.\nBaronetto di Webster, di Alverstone, isola di Wight (1900).\nCreato il 25 gennaio 1900. Baronetto di Winterfold, nella contea di Surrey, e di Alverstone, nell'isola di Wight e nella contea di Southampton\nIl primo baronetto fu successivamente creato Barone di Alverstone nel 1900, con cui fuse il titolo di baronetto, fino all'estinzione con la morte del I baronetto nel 1915."}
{"id": "5383472", "revid": "71573177", "url": "https://it.wikipedia.org/wiki?curid=5383472", "title": "Scudetto banderese", "text": ""}
{"id": "5383485", "revid": "767487", "url": "https://it.wikipedia.org/wiki?curid=5383485", "title": "A Game of Chess (film 1909 Lubin)", "text": "A Game of Chess \u00e8 un cortometraggio muto del 1909. Il nome del regista non viene riportato nei credit del film.\nTrama.\nUna giovane donna invita un amico a una partita di scacchi che, pian piano, si trasforma in un gioco amoroso.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film - un cortometraggio della lunghezza di 88,4 metri - usc\u00ec nelle sale cinematografiche USA il 22 febbraio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubin, \"Love Me, Love My Dog\"."}
{"id": "5383489", "revid": "468892", "url": "https://it.wikipedia.org/wiki?curid=5383489", "title": "Samuel e Nathaniel Buck", "text": " Samuel svolse molti lavori per conto proprio, ma, quando i fratelli lavoravano insieme, erano solitamente noti come i Fratelli Buck. Si conoscono pi\u00f9 cose in merito a Samuel che su Nathaniel.\nSamuel Buck nacque nello Yorkshire nel 1696. Dopo aver pubblicato alcune stampe in quella contea, si trasfer\u00ec a Londra. Con Nathaniel, intraprese la creazione di una serie di stampe di \"antichit\u00e0\", che consistevano in castelli in rovina ed ex edifici religiosi dell'Inghilterra e del Galles. A partire dal 1724, viaggiarono tra i due paesi, completando la serie di stampe per le regioni dell'Inghilterra nel 1738 e quelle del Galles tra il 1739 e il 1742. Questi sono generalmente noti come \"Buck's Antiquities\" (Antichit\u00e0 dei Buck). Durante questo periodo, hanno anche lavorato ad una serie di vedute di citt\u00e0 in Inghilterra e in Galles, intitolate \"Citt\u00e0, porti marittimi e citt\u00e0 capitali\".\nNathaniel mor\u00ec per primo, tra il 1759 e il 1774. Samuel dopo qualche anno cadde in povert\u00e0, mor\u00ec il 17 agosto 1779 a Londra e fu sepolto nel cimitero della chiesa di San Clemente dei Danesi, a Londra."}
{"id": "5383492", "revid": "729019", "url": "https://it.wikipedia.org/wiki?curid=5383492", "title": "Stazione di Bonorva", "text": "La stazione di Bonorva \u00e8 una stazione ferroviaria al servizio del comune di Bonorva, attiva lungo la ferrovia Cagliari-Golfo Aranci.\nStoria.\nLo scalo di Bonorva fu costruito alla periferia sud-ovest dell'omonimo abitato nella seconda met\u00e0 dell'Ottocento, per dotare il comune di una stazione ferroviaria lungo la costruenda linea dorsale della Sardegna, la Cagliari-Golfo Aranci. I lavori, espletati per conto della Compagnia Reale delle Ferrovie Sarde (che fu anche il primo gestore dell'impianto), furono ultimati nel 1880, e la stazione di Bonorva fu inaugurata insieme al tronco Oristano-Giave della Dorsale Sarda il 1\u00ba luglio di quello stesso anno, venendo resa operativa dall'indomani.\nAlla gestione delle \"Ferrovie Reali\" subentr\u00f2 nel 1920 quella delle Ferrovie dello Stato (dal 2001 tramite la controllata RFI). Nella seconda met\u00e0 del Novecento lo scalo merci dell'impianto cadde in disuso, inoltre immediatamente a sud dell'impianto furono avviati i lavori di realizzazione di una variante, quasi interamente in galleria, per eliminare il tortuoso tracciato tra Bonorva e la stazione di Campeda. Tali lavori, avviati a met\u00e0 anni ottanta e conclusi con l'apertura del nuovo tracciato il 1\u00ba agosto 2001, modificarono anche gli accessi allo scalo per i treni provenienti da sud. Sempre risalente a quegli anni \u00e8 la chiusura al pubblico del fabbricato viaggiatori dell'impianto.\nStrutture e impianti.\nRealizzata come stazione passante lungo la Dorsale Sarda, la stazione di Bonorva per quanto riguarda il piano del ferro \u00e8 dotata di un fascio composto da tre binari, di cui il primo di corsa, in uso insieme al secondo (passante) per il servizio viaggiatori. Presente inoltre un terzo binario, tronco, che diramandosi dal primo termina a sud del fabbricato viaggiatori, impiegato in passato per il servizio merci e per la sosta di rotabili, ed affiancato ad un piano caricatore. Un quarto binario era in passato presente ad ovest del binario due. L'accesso ai binari \u00e8 garantito da due banchine, una affiancata al fabbricato viaggiatori ed al servizio del binario uno, l'altra presente tra il binario uno e due ed impiegata per i treni in sosta in quest'ultimo. Il collegamento tra le due banchine \u00e8 garantito da una passerella sui binari, inoltre la banchina del binario uno \u00e8 dotata di una pensilina metallica.\nAd est del fascio binari si trovano i principali edifici di stazione: il fabbricato viaggiatori \u00e8 un edificio a due piani a pianta rettangolare con tetto a falde in laterizi e corpi aggiunti ai lati sul singolo piano terra. Dotato di sette luci di apertura sul lato che da sui binari, l'edificio \u00e8 chiuso al pubblico, e solo il piano terra \u00e8 impiegato per le attivit\u00e0 di servizio, bench\u00e9 la stazione sia impresenziata. A nord del fabbricato viaggiatori \u00e8 presente il piccolo edificio dei servizi igienici (anch'esso inibito al pubblico), mentre altri fabbricati di servizio si trovano a sud della costruzione principale, tra di essi i locali utilizzati in passato per il servizio merci. Infine un piccolo magazzino \u00e8 situato ad ovest del fascio binari.\nA ridosso dei deviatoi di accesso a sud della stazione si trova l'imbocco settentrionale della pi\u00f9 lunga galleria ferroviaria sarda (7.014 m.), realizzata in variante ed inaugurata nel 2001: con essa furono realizzati nell'area alcuni fabbricati di servizio e supporto, a ridosso del sedime del vecchio percorso ferroviario tra la stazione e quella di Campeda.\nLa direzione del movimento ferroviario nella stazione \u00e8 controllata da Cagliari dal locale DCO.\nMovimento.\nL'impianto \u00e8 servito dai convogli passeggeri di Trenitalia in esercizio lungo la Dorsale Sarda.\nServizi.\nLa stazione \u00e8 classificata da Rete Ferroviaria Italiana in categoria \"bronze\", ed \u00e8 dotata di infrastrutture che permettono l'accessibilit\u00e0 a persone con disabilit\u00e0 di tipo motorio.\nNel fabbricato viaggiatori erano in passato ospitati vari servizi all'utenza, tra cui una sala d'attesa, non pi\u00f9 accessibili dall'utenza dopo che l'edificio \u00e8 stato chiuso al pubblico. \u00c8 comunque presente in stazione una biglietteria automatica."}
{"id": "5383495", "revid": "22475", "url": "https://it.wikipedia.org/wiki?curid=5383495", "title": "Nesoryzomys", "text": "Nesoryzomys () \u00e8 un genere di roditori della famiglia dei Cricetidi.\nDescrizione.\nDimensioni.\nAl genere Nesoryzomys appartengono roditori di piccole e medie dimensioni, con lunghezza della testa e del corpo tra 100 e 200\u00a0mm, la lunghezza della coda tra 77 e 163\u00a0mm e un peso fino a 181\u00a0g.\nCaratteristiche craniche e dentarie.\nIl cranio \u00e8 allungato e presenta un rostro molto lungo e sottile, le ossa nasali brevi e i fori palatali allungati. I molari hanno la corona bassa e una struttura delle cuspidi semplificata.\nSono caratterizzati dalla seguente formula dentaria:\nAspetto.\nLa pelliccia \u00e8 di media lunghezza, le parti dorsali variano dal brunastro al nerastro, mentre quelle ventrali sono solitamente pi\u00f9 chiare. Le orecchie sono relativamente corte e densamente ricoperte di peli. Le vibrisse sono lunghe. Alla base di ogni artiglio \u00e8 presente un ciuffo di peli. Le piante sono prive di peli e provviste di sei cuscinetti carnosi. La coda \u00e8 pi\u00f9 corta della testa e del corpo, \u00e8 ricoperta di peli che rendono invisibili le scaglie sottostanti. Le femmine hanno quattro paia di mammelle. Sono privi di cistifellea.\nDistribuzione.\nIl genere \u00e8 endemico delle Isole Galapagos.\nTassonomia.\nIl genere comprende 5 specie."}
{"id": "5383498", "revid": "729019", "url": "https://it.wikipedia.org/wiki?curid=5383498", "title": "Manifattura Tosi", "text": "La Manifattura Tosi &amp; C. \u00e8 stata un'azienda tessile con sede a Busto Arsizio.\nStoria.\nIl giovane Roberto Tosi (1850-1911), non ancora ventenne, fond\u00f2 l'azienda Agostino Tosi &amp; C. che aveva sede a Busto Arsizio, in via San Michele, proprio di fronte all'omonima chiesa.\nNel 1888, dopo aver rilevato gli stabilimenti della Ditta Turati a Busto Arsizio (tessitura), situata in corso XX Settembre all'angolo con l'attuale viale Duca d'Aosta, e a Castellanza (tintoria), la ragione sociale si trasform\u00f2 e sorse la Manifattura Tosi &amp; C., la cui sede venne fissata in via XX Settembre 33. Successivamente, vista la costante crescita dell'azienda, dal 1898 assunse la denominazione Societ\u00e0 Anonima Manifattura Tosi.\nCon il passare degli anni nuovi stabilimenti vennero aperti, fino ad arrivare a un totale di cinque complessi, tutti dotati di un macchinario imponente e molto innovativo per l'epoca. Alla morte di Roberto Tosi gli stabilimenti erano quelli di tessitura (con 874 telai) e di tintoria a Busto Arsizio e di Vittuone; altri due di candeggio e tintoria a Castellanza e un impianto di filatura e di ritorcitura a Novara.\nNel 1913 la Manifattura dava lavoro a circa 2000 operai e occupava una superficie di 225\u00a0000\u00a0m\u00b2. Il ritmo della produzione rallent\u00f2 durante la seconda guerra mondiale, quando la produzione era dedicata esclusivamente alle forniture militari. Nel dopoguerra gli stabilimenti furono interamente rinnovati e nel 1929 l'azienda occupava oltre 2400 operai.\nTra i Paesi in cui la Manifattura Tosi esportava i suoi prodotti c'erano Siria, Turchia, Bulgaria, Regno Unito, Francia, Germania, Paesi Bassi e Sudamerica.\nAlla fine degli anni settanta l'azienda fall\u00ec e cess\u00f2 l'attivit\u00e0. La villa che fu sede della manifattura, negli anni successivi ospit\u00f2 le aule del liceo artistico Paolo Candiani, successivamente trasferitosi in altra sede in zona pi\u00f9 centrale a Busto Arsizio."}
{"id": "5383499", "revid": "131145", "url": "https://it.wikipedia.org/wiki?curid=5383499", "title": "Manifattura Tosi &amp; C.", "text": ""}
{"id": "5383500", "revid": "287204", "url": "https://it.wikipedia.org/wiki?curid=5383500", "title": "Amblycipitidae", "text": "Amblycipitidae \u00e8 una famiglia di pesci ossei d'acqua dolce appartenente all'ordine Siluriformes.\nDistribuzione e habitat.\nDiffusi nelle acque dolci dell'Asia meridionale tra il Pakistan, il Giappone meridionale e la Malaysia. Popolano le acque a corrente vivace dei torrenti.\nDescrizione.\nHanno corpo allungato con testa relativamente piccola e peduncolo caudale spesso. La pinna dorsale \u00e8 ricoperta di pelle, la pinna adiposa \u00e8 sempre presente ma talvolta fusa con la pinna caudale. 4 paia di barbigli. Linea laterale incompleta.\nSono pesci di dimensioni piccole, che solo raramente superano i 15\u00a0cm."}
{"id": "5383505", "revid": "767487", "url": "https://it.wikipedia.org/wiki?curid=5383505", "title": "Love Me, Love My Dog (film 1909)", "text": "Love Me, Love My Dog \u00e8 un cortometraggio muto del 1909. Il nome del regista non viene riportato nei credit del film.\nTrama.\nL'innamoratissimo Earl regala alla sua ragazza un barboncino. Peter, il cagnolino, diventa ben presto il beniamino della giovane che, per lui, trascura persino il fidanzato. Anche dopo le nozze le cose non cambiano: Earl, che non ne pu\u00f2 pi\u00f9, cerca invano di disfarsi del piccolo rivale senza per\u00f2 riuscirci. Un amico gli consiglia di avvelenare il cagnolino e gli procura una fiala da versargli nel latte. Eseguito il piano, Earl invia un telegramma all'amico dove dichiara: \"Ho appena avvelenato Peter. Vediamoci stasera al club\". Il fattorino, invece di portare il telegramma a destinazione, lo porta alla polizia. Tre agenti si presentano a casa di Earl: sua moglie, al leggere il testo incriminato, si mette a ridere e mostra ai poliziotti chi sia in verit\u00e0 Peter. I tre se ne vanno e lei promette al marito di non comperare pi\u00f9 un altro cane, ma di dedicare a lui tutto il suo amore.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film - un cortometraggio di 198 metri - usc\u00ec nelle sale cinematografiche USA il 22 febbraio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubin, la commedia \"A Game of Chess\"."}
{"id": "5383506", "revid": "830939", "url": "https://it.wikipedia.org/wiki?curid=5383506", "title": "Shaq Thompson", "text": "Carriera universitaria.\nDopo aver giocato a football per la Grant Union High School, ai tempi della quale si ciment\u00f2 in varie discipline dell'atletica leggera oltre che nel football americano, sport nel quale gioc\u00f2 da safety e da running back collezionando nell'anno da junior 1.882 yard e 25 touchdown su corsa in 164 portate e nell'anno da senior 1.134 yard e 15 touchdown su corsa in 120 portate, Thompson fu elencato al 1\u00ba posto tra i migliori prospetti della nazione nel ruolo di safety ed al 4\u00ba tra tutti i prospetti della nazione in generale da \"Rivals.com\". Egli ricevette quindi proposte per una borsa di studio da ben 12 atenei della nazione, tra cui Arizona State, Notre Dame ed Oregon che furono gli unici 3 che visit\u00f2, ma alla fine opt\u00f2 per Washington.\nThompson in quegli anni si conferm\u00f2 inoltre un giocatore particolarmente eclettico, tanto che cimentandosi anche in un terzo sport, il baseball, venne selezionato nel 18\u00ba giro del Draft MLB 2012 dai Boston Red Sox. Tuttavia, inserito nella squadra affiliata a Boston nella Gulf Coast League, Thompson consegu\u00ec risultati altamente deludenti (0-39 con 37 strikeout in 13 partite) che lo spinsero a concentrarsi esclusivamente sul football americano a livello collegiale.\nNella stagione da freshman, fu titolare gi\u00e0 nel primo incontro della stagione, nel quale fu schierato come nickel back contro San Diego State. In questo ruolo Thompson gioc\u00f2 tutte le restanti 12 partite della stagione, totalizzando complessivamente 74 tackle (di cui 8,5 con perdita di yard e 2 sack), 3 intercetti (ritornati per un totale di 36 yard) ed un fumble recuperato. Al termine della stagione fu inserito nel Second team Freshman All-American e ricevette una menzione onorevole All-Pac-12.\nL'anno seguente, fu spostato nel ruolo di linebacker, ruolo nel quale fu titolare in tutti gli incontri della stagione ad eccezione di quello contro Washington State, nel quale fu ancora una volta schierato come nickel back. Chiuse la stagione con 78 tackle (di cui 4 con perdita di yard e 0,5 sack) ed un intercetto (ritornato per 80 yard in touchdown), che gli valsero una seconda menzione onorevole All-Pac-12 consecutiva. Nella stagione 2014 Thompson fu impiegato per la prima volta a livello collegiale anche nel ruolo di running back, nel quale corse per 456 yard e 2 touchdown in 61 portate. Nello stesso tempo continu\u00f2 tuttavia anche ad essere impiegato con regolarit\u00e0 in difesa, dove mise a segno altri 4 touchdown (uno su ritorno intercetto e 3 su ritorno di fumble), 81 tackle (di cui 2,5 tackle con perdita di yard ed un sack), un intercetto, 3 fumble forzati e 4 recuperati. Al termine della stagione fu inserito nel First team All-American e nel First team All-Pac-12 da numerosi media oltre che nominato vincitore della quinta edizione del Paul Hornung Award, che individua a livello nazionale il miglior giocatore versatile della stagione collegiale.\nCarriera professionistica.\nCarolina Panthers.\nThompson era considerato uno dei migliori linebacker selezionabili nel Draft NFL 2015 ed era inserito tra i prospetti che avrebbero potuto essere selezionati durante il primo giro. Il 30 aprile fu scelto come 25\u00ba assoluto dai Carolina Panthers ed 8 giorni dopo sigl\u00f2 il suo primo contratto da professionista, un quadriennale (con opzione per il quinto anno) a circa 8,8 milioni di dollari di cui circa 7,1 garantiti alla firma. Debutt\u00f2 come professionista partendo come titolare nella gara del primo turno contro i Jacksonville Jaguars. Il primo sack lo mise a segno su Luke McCown dei New Orleans Saints nella settimana 3. La sua prima stagione regolare si concluse con 50 tackle in 14 presenze, di cui 10 come partente. A fine anno part\u00ec come titolare nel Super Bowl 50, dove i Panthers furono sconfitti per 24-10 dai Denver Broncos."}
{"id": "5383507", "revid": "697352", "url": "https://it.wikipedia.org/wiki?curid=5383507", "title": "Landon Collins", "text": "Carriera universitaria.\nDopo aver giocato per la Dutchtown High School, presso la quale si ciment\u00f2 non solo nel football americano (sport nel quale fu High School All-American nel 2011) ma anche in varie discipline dell'atletica leggera, Collins, considerato da Rivals.com il 2\u00ba miglior prospetto della classe di reclutamento del 2012 nel ruolo di safety, decise di optare per l'Universit\u00e0 dell'Alabama nonostante offerte pervenutegli anche da altre universit\u00e0 come Auburn, Florida, Florida State, Georgia, Georgia Tech, LSU, Tennessee, Texas, Texas A&amp;M ed USC.\nNel suo anno da freshman, Collins ebbe un ruolo di secondo piano in seno ai Crimson Tide, con la cui maglia prese parte a tutte e 14 le gare ma partendo sempre come riserva nel ruolo di safety. Viceversa egli ebbe un ruolo di primo piano negli special team, dove diede un sostanziale contributo guidando Bama con 10 tackle ed un punt bloccato. In quella stessa stagione egli si laure\u00f2 campione NCAA, sconfiggendo assieme ai compagni di squadra Notre Dame per 42-14, in una gara in cui Collins mise anche la sua firma con 3 tackle solitari. L'anno seguente divenne lo strong safety titolare dopo l'infortunio del compagno di squadra Vinnie Sunseri: in tale ruolo egli disput\u00f2 6 partite come titolare, mentre altre 3 le aveva precedentemente disputate come dime back titolare. Collins chiuse la stagione con 70 tackle (secondo miglior risultato stagionale tra i Crimson Tide), 2 fumble forzati, 2 fumble recuperati e 2 intercetti (di cui uno ritornato per 89 yard in touchdown contro Tennessee, quando mancavano soli 12 secondi alla fine del 2\u00ba quarto). Egli guid\u00f2 inoltre Bama sia in tackle messi a segno negli special team (10, 3 in copertura sui punt e 7 in copertura sui kickoff) che in passaggi deviati (6). Al termine della stagione fu inserito dall'Associated Press nel Second team All-SEC.\nNel 2014, con l'addio di Vinnie Sunseri, Collins divenne definitivamente lo strong safety di riferimento nella difesa dei Crimson Tide, che guid\u00f2 con 103 tackle. Egli mise inoltre a segno 10 passaggi deviati, 3 intercetti, un fumble forzato e 2 recuperati, numeri che a fine stagione gli permisero di essere unanimemente eletto All-American, oltre che inserito nel First-team All-SEC.\nCarriera professionistica.\nNew York Giants.\nConsiderato la miglior safety selezionabile al Draft NFL 2015 ed inserito tra i prospetti che avrebbero potuto essere selezionati durante il primo giro, Collins fu scelto con la prima chiamata del secondo giro (33\u00ba assoluto) dai New York Giants. Debutt\u00f2 come professionista partendo come titolare nella gara del primo turno contro i Dallas Cowboys in cui mise a segno 4 tackle. Il primo intercetto in carriera fu nella settimana 6 su Sam Bradford dei Philadelphia Eagles. La sua prima stagione si chiuse con 112 tackle, disputando tutte le 16 partite come titolare. La \"Pro Football Writers Association\" lo inser\u00ec nella formazione ideale dei rookie.\nAlla fine del novembre 2016, Collins fu premiato come difensore della NFC del mese dopo avere fatto registrare 30 tackle, un sack e tre intercetti, coi Giants che vinsero tutte e quattro le loro partite. A fine stagione fu convocato per il primo Pro Bowl in carriera e inserito nel First-team All-Pro dopo avere messo a segno 125 tackle, 4 sack e 5 intercetti.\nNell'undicesimo turno del 2017 Collins mise a segno un massimo stagionale di 15 tackle, oltre a un intercetto su Alex Smith, consentendo ai Giants di battere i Kansas City Chiefs ai supplementari e venendo premiato come difensore della settimana. A fine stagione fu convocato per il suo secondo Pro Bowl.\nWashington Redskins.\nDivenuto free agent, Collins firm\u00f2 un contratto di sei anni per un valore di 84 milioni di dollari con i Washington Redskins il 13 marzo 2019. Nel sesto turno fu premiato come difensore della NFC della settimana per la sua prestazione contro i Miami Dolphins in cui fece registrare 12 tackle, un sack, 2 passaggi deviati e un fumble forzato nella vittoria per 17-16."}
{"id": "5383508", "revid": "686936", "url": "https://it.wikipedia.org/wiki?curid=5383508", "title": "Marcus Peters", "text": "Carriera universitaria.\nDopo aver giocato per la McClymonds High School della sua citt\u00e0 natale, Oakland, presso la quale si ciment\u00f2 non solo nel football (come defensive back, wide receiver, specialista nei ritorni e kicker) ma anche in varie discipline dell'atletica leggera, Peters, considerato da Rivals.com il 30\u00ba miglior prospetto nel ruolo di cornerback nella classe di reclutamento del 2011, decise di optare per l'Universit\u00e0 di Washington nonostante offerte pervenutegli anche da numerose altre universit\u00e0 tra cui Arizona State, Oregon State e Washington State.\nDopo essere stato inserito tra i \"redshirt\" (coloro cio\u00e8 che possono al massimo allenarsi con la squadra ma non disputare incontri ufficiali) nel suo anno da freshman, Peters nel 2012 prese parte a tutte e 13 le gare stagionali disputate dagli Huskies, scendendo in campo nelle ultime 8 come cornerback titolare. Egli mise a referto il primo intercetto in carriera contro Arizona, aggiungendone un altro contro USC ed un terzo Portland State, che ritorn\u00f2 in touchdown per 21 yard. Peters chiuse la stagione con 42 tackle, 11 passaggi deviati, 3 intercetti, un fumble recuperato ed un touchdown.\nL'anno seguente prese parte a 12 delle 13 gare stagionali, mettendo a referto 5 intercetti, 55 tackle ed un sack che gli valsero l'inserimento nel Second-team All-Pac-12. Nel 2014 disput\u00f2 le prime due gare come cornerback, mettendo a referto 7 tackle contro Hawai'i e 2 tackle e 2 passaggi deviati contro Eastern Washington, prima di essere sospeso in vista della gara contro Illinois per comportamento rissoso in panchina. Tornato in campo nella gara contro Georgia State, Peters rispose con due intercetti ed un terzo, pi\u00f9 altri due tackle, lo mise a referto nella gara contro Stanford. Altri 21 tackle e due passaggi deviati Peters li collezion\u00f2 nelle 4 gare successive, prima di essere destituito il 6 novembre dagli Huskies.\nVittorie e premi\nCarriera professionistica.\nKansas City Chiefs.\nConsiderato uno dei migliori cornerback selezionabili nel Draft NFL 2015 ed inserito tra i prospetti che si riteneva sarebbero stati chiamati durante il primo giro, Peters si presentava al Draft da \"underclassman\", avendo deciso di rendersi eleggibile dopo aver rinunciato al suo ultimo anno da senior al college. Il 30 aprile fu scelto come 18\u00ba assoluto dai Kansas City Chiefs. Il 15 maggio sigl\u00f2 coi Chiefs il suo primo contratto da professionista. Debutt\u00f2 come professionista partendo come titolare nella gara del primo turno contro gli Houston Texans facendo subito registrare sette tackle e un intercetto. Il secondo lo mise a segno quattro giorni dopo nella gara del gioved\u00ec notte contro i Denver Broncos ai danni di Peyton Manning, ritornandolo per 55 yard in touchdown.\nNella settimana 15, Peters mise a segno due intercetti su Jimmy Clausen dei Ravens, ritornando il primo dei quali per 90 yard nel suo secondo touchdown stagionale e venendo premiato come miglior difensore della AFC della settimana. Alla fine di dicembre fu anche scelto come rookie difensivo del mese in cui fece registrare quattro intercetti nelle ultime cinque gare dei Chiefs, tutte vinte. La sua stagione regolare si chiuse guidando la NFL in intercetti (8, alla pari di Reggie Nelson), in yard su ritorno di intercetto (280) e in passaggi deviati (34), venendo convocato per il primo Pro Bowl in carriera ed inserito nel Second-team All-Pro. Nella gara del turno delle wild card dei playoff contro i Texans intercett\u00f2 un passaggio di Brian Hoyer nel 30-0 finale che port\u00f2 i Chiefs a conquistare la prima vittoria nella \"post-season\" dal 1994. Il 6 febbraio 2016, Peter fu premiato come rookie difensivo dell'anno.\nNel 2016, Peters fu nuovamente convocato per il Pro Bowl e inserito nel First-team All-Pro dopo essersi classificato al secondo posto nella NFL con 6 intercetti, mentre i Chiefs vinsero la AFC West division.\nIl 6 dicembre 2017 Peters fu sospeso per una partita dai Chiefs per quanto avvenuto nella partita della settimana 13 persa contro i New York Jets: negli istanti finali della gara questi aveva lanciato un segnalatore delle penalit\u00e0 usato dagli arbitri nelle tribune. Penalizzato per condotta anti-sportiva e credendo di essere stato espulso, si avvi\u00f2 negli spogliatoi mentre la gara era ancora in corso. Quando gli fu riferito di non essere stato espulso, Peters fece ritorn\u00f2 in campo senza calzini ma non fu rimandato in campo. Tornato titolare nella gara successiva, rispose con 2 intercetti su Philip Rivers e un fumble forzato nella vittoria sui Los Angeles Chargers che gli valsero il premio di difensore della AFC della settimana. A fine anno guid\u00f2 la lega con 147 yard su ritorno da intercetto.\nLos Angeles Rams.\nIl 23 febbraio 2018, i Chiefs a sorpresa scambiarono Peters con i Los Angeles Rams. Nella stagione regolare mise a segno 43 tackle, 3 intercetti e 8 passaggi deviati. Nei playoff, i Rams batterono i Cowboys e i Saints, qualificandosi per il loro primo Super Bowl dal , perso contro i New England Patriots..\nBaltimore Ravens.\nIl 15 ottobre 2019, Peters fu ceduto ai Baltimore Ravens in cambio del linebacker Kenny Young e di una scelta del quinto giro del draft 2020. Cinque giorni dopo fece intercett\u00f2 il primo passaggio in stagione di Russell Wilson, ritornando il pallone per 67 yard in touchdown nella vittoria esterna sul campo di Seattle. A fine stagione fu convocato per il suo terzo Pro Bowl e inserito nel First-team All-Pro dopo avere messo a segno 65 tackle ed essersi classificato quarto nella NFL con 5 intercetti.\nIl 9 settembre 2021 Peters si ruppe il legamento crociato anteriore in allenamento, venendo costretto a perdere l'intera stagione."}
{"id": "5383509", "revid": "287204", "url": "https://it.wikipedia.org/wiki?curid=5383509", "title": "Gamma Ethniki 2008-2009", "text": "La Gamma Ethniki 2008-2009 \u00e8 la 34\u00aa edizione del campionato greco di calcio di terzo livello.\nGruppo 1 (Sud).\nClassifica.\nLegenda:\nGruppo 2 (Nord).\nClassifica.\nLegenda:"}
{"id": "5383511", "revid": "86599", "url": "https://it.wikipedia.org/wiki?curid=5383511", "title": "S/2000 J 11", "text": ""}
{"id": "5383512", "revid": "458502", "url": "https://it.wikipedia.org/wiki?curid=5383512", "title": "Parco nazionale di Brimstone Hill Fortress", "text": ""}
{"id": "5383528", "revid": "729019", "url": "https://it.wikipedia.org/wiki?curid=5383528", "title": "203/50 Mod. 1924", "text": "Il 203/50 Mod. 1924 era un cannone navale realizzato dall'italiana Ansaldo, impiegato dalla Regia Marina sugli incrociatori pesanti classe \"Trento\". Una torretta binata di riserva fu impiegata per la difesa costiera dalla MILMART.\nStoria.\nFino alla prima guerra mondiale la Regia Marina aveva utilizzato principalmente cannoni di concezione e produzione estera, per la maggior parte inglese. Dopo la Grande Guerra si decise di ricorre ad armi di produzione nazionale. Il ritardo italiano nel settore era notevole ed all'industria venne chiesto un enorme sforzo tecnologico. La produzione interess\u00f2 tutti i calibri. Per gli incrociatori pesanti classe \"Trento\" agli inizi degli anni venti venne sviluppato il cannone \"203/50 A. Mod. 1924\", dove la \"A\" indica l'azienda produttrice Ansaldo. L'arma, pur particolarmente leggera, non fu riuscitissima, in particolare per l'alta dispersione dei colpi dovuta all'installazione binata su culla singola. Difatti l'arma, entrata in servizio nel 1928, equipaggi\u00f2 solo le 4 torrette binate del \"Trento\" e del \"Trieste\", mentre per la classe Zara venne sviluppato l'impianto da 203/53 Mod. 1927 e per il \"Bolzano\" il quasi identico 203/53 Mod. 1929.\nGli incrociatori prestarono servizio durante la seconda guerra mondiale, nella quale andarono entrambi perduti. Una torre binata di riserva venne utilizzata per armare la Batteria Luigi di Savoia, facente parte delle difese costiere della Piazza militare di Augusta ed operata dal personale della Milizia Marittima di Artiglieria durante la guerra.\nTecnica.\nLa bocca da fuoco aveva canna del tipo composito ed otturatore a vite interrotta tipo Welin. I due cannoni che equipaggiavano ogni torretta Mod. 1924 dei \"Trento\" erano installati su una culla unica, con gli assi centrali distanti 100\u00a0cm; questa soluzione consentiva un notevole risparmio di peso, ma le interferenze reciproche dei due cannoni ne aumentavano la dispersione dei colpi. Gli organi di elevazione e di puntamento erano attivati elettricamente, cos\u00ec come gli argani di sollevamento di munizioni ed i calcatoi. Per il caricamento delle bocche da fuoco la culla doveva essere portata ad un'elevazione di +15\u00b0.\nMunizionamento.\nIl munizionamento era del tipo separato, con cariche in sacchetto. Il proiettile perforante del primo tipo pesava 125,3\u00a0kg, poi sostituito da uno da 118\u00a0kg; la munizione ad alto esplosivo pesava invece 110,57\u00a0kg. Il cannone era progettato per una velocit\u00e0 alla volata di 905 m/s con il proietto perforante del 1924 e di 940\u00a0m/s per la granata HE. Per ridurre la dispersione dei colpi vennero ridotte la velocit\u00e0 a 840\u00a0m/s ed il peso della granata perforante."}
{"id": "5383530", "revid": "1143927", "url": "https://it.wikipedia.org/wiki?curid=5383530", "title": "Regioni della Bulgaria", "text": ""}
{"id": "5383533", "revid": "270680", "url": "https://it.wikipedia.org/wiki?curid=5383533", "title": "Byerly Turk", "text": ""}
{"id": "5383535", "revid": "486946", "url": "https://it.wikipedia.org/wiki?curid=5383535", "title": "Mucha Lucha!", "text": ""}
{"id": "5383539", "revid": "1123217", "url": "https://it.wikipedia.org/wiki?curid=5383539", "title": "Monoclonius", "text": ""}
{"id": "5383540", "revid": "22475", "url": "https://it.wikipedia.org/wiki?curid=5383540", "title": "Oecomys", "text": "Oecomys () \u00e8 un genere di roditori della famiglia dei Cricetidi.\nDescrizione.\nDimensioni.\nAl genere Oecomys appartengono roditori di piccole dimensioni, con lunghezza della testa e del corpo tra 115 e 150\u00a0mm, la lunghezza della coda tra 123 e 162\u00a0mm e un peso fino a 72\u00a0g.\nCaratteristiche craniche e dentarie.\nIl cranio \u00e8 abbastanza robusto e presenta un rostro corto e largo, una regione inter-orbitale ampia e le placche zigomatiche sottili. I fori palatali sono lunghi e relativamente larghi. Gli incisivi superiori sono opistodonti, ovvero con le punte rivolte verso l'interno della bocca, i molari hanno la corona bassa.\nSono caratterizzati dalla seguente formula dentaria:\nAspetto.\nLa pelliccia \u00e8 soffice e pu\u00f2 variare in lunghezza, le parti dorsali possono essere bruno-grigiastre, fulve o bruno-rossastre, mentre le parti ventrali variano dal bianco al grigio scuro. I piedi sono corti e larghi, muniti di dita relativamente lunghe ognuna con un ciuffo di peli bianchi alla base dell'artiglio. Le piante hanno sei grossi cuscinetti carnosi. La coda \u00e8 pi\u00f9 lunga della testa e del corpo, \u00e8 uniformemente scura e cosparsa di piccoli peli che in alcune specie formano un piccolo ciuffo all'estremit\u00e0. Le femmine hanno quattro paia di mammelle. Sono privi di cistifellea.\nDistribuzione.\nIl genere \u00e8 diffuso nel Continente americano, da Panama fino alla Bolivia e in tutto il Brasile.\nTassonomia.\nIl genere comprende 17 specie."}
{"id": "5383542", "revid": "124123", "url": "https://it.wikipedia.org/wiki?curid=5383542", "title": "John Fuller", "text": "Noto soprattutto come \"Mad Jack\", sebbene lui preferisse chiamarsi \"Honest John\", fu grande patrono delle arti e delle scienze, nonch\u00e9 sostenitore della schiavit\u00f9. Acquist\u00f2 e commission\u00f2 diverse opere a William Turner. Fu anche sostenitore e mentore di Michael Faraday.\nPrimi anni.\nFuller nacque il 20 febbraio 1757 nel Nord Stoneham, Hampshire. Fu battezzato nel villaggio di Waldron, vicino a Heathfield, nel Sussex (oggi East Sussex), nel sud dell'Inghilterra. I suoi genitori erano il reverendo Henry Fuller (15 gennaio 1713 - 23 luglio 1761) e sua moglie Frances, coniugata Fuller (1725 - 14 febbraio 1778).\nPerse il padre nel 1761, quando aveva quattro anni. All'et\u00e0 di dieci anni, nel 1767, inizi\u00f2 la sua formazione presso l'Eton College, una scuola pubblica nel Berkshire.\nIl 7 maggio 1777, Rose Fuller, zio di Jack Fuller, mor\u00ec, lasciando a Jack i suoi possedimenti nel Sussex e le piantagioni giamaicane. Jack Fuller quindi prese possesso della tenuta di Rose Hill (successivamente Brightling Park) a Brightling, Sussex, all'et\u00e0 di 20 anni.\nVita.\nNel 1779, John \"Mad Jack\" Fuller, all'et\u00e0 di 22 anni, fu capitano di una compagnia di fanteria leggera nella milizia del Sussex. Nel 1796, Fuller fu nominato alto sceriffo del Sussex, per un periodo di un anno, e nel 1798 divenne un capitano nella Cavalleria dei Gentlmen e Yeomanry del Sussex.\nNel 1780, all'et\u00e0 di 23 anni, Jack Fuller fu eletto al Parlamento. Fu membro del parlamento come rappresentante di Southampton dal 1780 al 1784 e del Sussex dal 1801 al 1812.\nFuller, noto alcolizzato, il 27 febbraio 1810 fu coinvolto in un incidente con lo Speaker in Parlamento, che lo port\u00f2 ad essere oggetto del pubblico sdegno. In quel periodo stava servendo in un comitato che stava indagando sulla disastrosa Spedizione Walcheren dell'anno precedente. Nonostante altri episodi da ubriaco, la sua carriera parlamentare \u00e8 probabilmente pi\u00f9 nota per il suo convinto sostegno della schiavit\u00f9. In un dibattito afferm\u00f2 che gli schiavi indiani occidentali vivevano in condizioni migliori di molte persone dell'Inghilterra.\nMor\u00ec l'11 aprile 1834, a Londra. Fu sepolto presso il cimitero di Brightling, al di sotto di una piramide che aveva fatto costruire come sua tomba. Il maggior beneficiario del suo testamento furono il nipote Peregrine Parlmer Fuller Palmer Acland (1789-1871) e il generale sir Augustus Elliot Fuller (1777-1857) che era cugino di primo grado di John Fuller."}
{"id": "5383544", "revid": "1305772", "url": "https://it.wikipedia.org/wiki?curid=5383544", "title": "The New Governess", "text": ""}
{"id": "5383545", "revid": "110157", "url": "https://it.wikipedia.org/wiki?curid=5383545", "title": "Santo Tom\u00e9 (Corrientes)", "text": " Santo Tom\u00e9 \u00e8 il capoluogo dell'omonimo dipartimento nella provincia di Corrientes, in Argentina. Si trova a 387\u00a0km di distanza dalla citt\u00e0 di Corrientes. \u00c8 unita alla citt\u00e0 brasiliana di S\u00e3o Borja per mezzo del \"Puente de la Integraci\u00f3n\" (\u201cponte dell'Integrazione\u201d); il traffico commerciale frontaliero costituisce il perno dell'economia locale.\nStoria.\nLa storia di Santo Tom\u00e9 ha inizio nel 1632, quando il villaggio fu fondato come riduzione gesuita con il nome di \"Pueblo de Indios de Santo Tom\u00e9\" dai padri Luis Ernotte e Manuel Berthold; la missione si trovava originariamente sul fiume Yaguary, nell'attuale territorio di Rio Grande do Sul. Un'epidemia di vaiolo e i continui attacchi dei \"bandeirantes\" paulisti, per\u00f2, convinsero la Compagnia di Ges\u00f9 a spostare nel 1638 tutte le riduzioni della regione sulla riva occidentale del fiume Uruguay; dopo 40 giorni di viaggio la missione fu rifondata a sud del torrente Itacu\u00e1, nella posizione dell'attuale citt\u00e0. Per risolvere il problema dell'eccessivo numero di persone presenti nella riduzione, nel 1690 fu fondata sulla sponda opposta dell'Uruguay una missione subordinata alla prima, chiamata \"San Francisco de Borja\".\nIn questo villaggio, o forse in quello di S\u00e3o Borja, dall'altra parte del fiume, nacque Andr\u00e9s Guazurary, l'unico \"caudillo\" di origine indigena dell'intera storia argentina. Se il luogo di nascita \u00e8 discusso, si ha maggiore consenso nel ritenere che pass\u00f2 in tale luogo la sua giovent\u00f9, venendo istruito dal parroco locale, Mart\u00edn C\u00e9spedes. Nel 1817, nel corso dell'invasione luso-brasiliana del territorio della confinante \"Banda Oriental\", il villaggio fu conquistato dal generale di brigata brasiliano Francisco das Chagas Santos, che en fece il suo quartier generale contro lo stesso Guazurary. Il 27 agosto 1863 la localit\u00e0 fu riconosciuta come centro abitato grazie a un decreto del governatore Manuel Lagra\u00f1a.\nPopolazione.\nAl censimento del 2010, il centro abitato di Santo Tom\u00e9 contava una popolazione di 23299 abitanti (61297 nell'intero distretto).\nGeografia fisica.\nClima.\nLa localit\u00e0 ha una temperatura media annuale di 20,5\u00b0\u00a0C; le temperature massime possono arrivare ai 45\u00b0\u00a0C, mentre le minime toccano i -3\u00b0\u00a0C. Le precipitazioni annue sono state calcolate in 1517\u00a0mm."}
{"id": "5383560", "revid": "736476", "url": "https://it.wikipedia.org/wiki?curid=5383560", "title": "Bodiam", "text": "Bodiam \u00e8 un piccolo villaggio e parrocchia civile nell'East Sussex, Inghilterra, nella valle del fiume Rother vicino ai villaggi di Sandhurst e Ewhurst Green. Nella zona si trovano il castello di Bodiam, un piccolo gruppo di case, un pub e un ristorante. Vi sono due scuole: la Bodiam Primary School, una scuola statale, e la Bodiam Manor School, una scuola preparatoria indipendente. Inoltre \u00e8 presente una chiesa del XII secolo, che contiene lo stemma in ottone di un cavaliere della famiglia dei de Bodeham, tra i primi signori del feudo.\nOriginariamente era un porto ed un incrocio, sulla via da Battle verso il North Kent. Durante il periodo medievale fu costruito un grande castello con fossato, divenuto in epoca moderna una popolare attrazione turistica. Sebbene sia famosa perlopi\u00f9 per il suo castello, Bodiam fu anche una zona di significativa coltivazione del luppolo nel XX secolo ed in particolare fu famosa per la coltivazione del luppolo per la Guinness."}
{"id": "5383561", "revid": "1305772", "url": "https://it.wikipedia.org/wiki?curid=5383561", "title": "You've Got to Love Me a Lot", "text": ""}
{"id": "5383566", "revid": "1143927", "url": "https://it.wikipedia.org/wiki?curid=5383566", "title": "Regione di Sofia (Bulgaria)", "text": ""}
{"id": "5383567", "revid": "71574072", "url": "https://it.wikipedia.org/wiki?curid=5383567", "title": "USA today", "text": ""}
{"id": "5383573", "revid": "827882", "url": "https://it.wikipedia.org/wiki?curid=5383573", "title": "Peaches and Cream", "text": "Peaches and Cream (letteralmente \"pesche e crema\") \u00e8 un termine idiomatico equivalente all'espressione italiana \"rose e fiori\". Invece, in riferimento alla pelle di qualcuno, lo stesso termine significa \"roseo\" o \"colorito\"."}
{"id": "5383575", "revid": "1305772", "url": "https://it.wikipedia.org/wiki?curid=5383575", "title": "Francesco Franchini (politico)", "text": "Fu sostenitore della Giovine Italia e combattente nella Prima Guerra d'Indipendenza, durante la quale fu fatto prigioniero dagli austriaci. Fu poi ministro dell'istruzione nel governo retto da Giuseppe Montanelli e F. D. Guerrazzi e deputato al Parlamento italiano. Infine, abbandonata la politica, fu preside del \"Liceo Forteguerri\" di Pistoia.\nBiografia.\nFrancesco Franchini nacque a Pistoia il 5 aprile 1805, in una famiglia di nobili origini.\nStudi\u00f2 presso l'Universit\u00e0 di Pisa, dove si laure\u00f2 in legge e dove fece amicizia con altri giovani di idee liberali e mazziniane, insieme ai quali partecip\u00f2 alle prime cospirazioni contro il governo granducale. Nel 1833 fu arrestato a Pistoia e imprigionato, anche se per un breve periodo, per avere dimostrato aperta ostilit\u00e0 verso il granduca in visita nella citt\u00e0. Tornato in libert\u00e0 trov\u00f2 un modesto incarico come insegnante presso l\"'Istituto dei padri di famiglia\" a Firenze.\nPrese parte alla Prima Guerra d'Indipendenza contro l'Austria, insieme ad altri volontari pistoiesi, con il grado di tenente, e combatt\u00e9 nella battaglia di Curtatone e Montanara, durante la quale fu fatto prigioniero e recluso nella fortezza di Theresienstadt, in Boemia. \nNel 1848 torn\u00f2 in Toscana, dopo la prima cacciata dei Lorena, ed entr\u00f2 a far parte dell'assemblea toscana. In seguito divenne ministro dell'istruzione nel governo retto da Montanelli e Guerrazzi.\nIn seguito alla restaurazione, seguita al rientro del Granduca Leopoldo II, Franchini sub\u00ec un processo con l'accusa di lesa maest\u00e0 e, per evitare la carcerazione, dovette fuggire a Genova, dove rimase in esilio per quasi dieci anni.\nTorn\u00f2 a Pistoia nel maggio 1859, chiamato dal governo provvisorio della Toscana, e fu eletto deputato; dopo l'annessione del Granducato di Toscana al Regno Sabaudo, entr\u00f2 a far parte della Camera dei deputati, nella VII legislatura, . Nello stesso anno gli fu affidata, con decreto del ministro della pubblica istruzione Cosimo Ridolfi, la direzione del \"Liceo Forteguerri\" di Pistoia. Da ricordare che tra gli insegnanti del \"Forteguerri\" in quell'anno scolastico 1859-60 c'era anche Giosu\u00e8 Carducci.\nFranchini venne poi rieletto alla Camera dei deputati nella prima legislatura del nuovo Regno d'Italia, per il collegio di Rocca San Casciano, ma sorse una questione di ineleggibilit\u00e0 e rinunzi\u00f2 al mandato legislativo.\nNegli ultimi anni, lasciato anche l'incarico di preside del \"Liceo Forteguerri\", si dedic\u00f2 esclusivamente ai prediletti studi di filologia e di storia.\nFrancesco Franchini mor\u00ec quasi settantenne il 7 novembre 1875 a Pistoia."}
{"id": "5383576", "revid": "2108263", "url": "https://it.wikipedia.org/wiki?curid=5383576", "title": "Byerley Turk", "text": "Byerley Turk (a volte anche chiamato Byerly Turk) (c. 1684 \u2013 1706), \u00e8 stato uno dei tre stalloni (con \"Darley Arabian\" e \"Godolphin Barb\") che hanno dato origine alla razza Purosangue inglese attuale.\nStoria.\nLo stallone baio fu catturato dal capitano inglese Byerley nel 1687 durante l'assedio di Buda (Ungheria), citt\u00e0 allora in possesso dell'Impero ottomano - da ci\u00f2 deriva il suo nome originale: Byerley's Turk (Il turco di Byerley). \nIl militare aveva notato questo piccolo cavallo, bello e molto veloce. Secondo la leggenda, per catturarlo occorsero parecchi giorni d'inseguimento.\nIn seguito venne inviato in Inghilterra ed il suo principale discendente fu Herod (1758), detto \"il Re\", uno dei tre primi stalloni Purosangue inglese (con Matchem e Eclipse) che vennero iscritti nello stud book della razza, quando venne creato, nel 1793. "}
{"id": "5383577", "revid": "767487", "url": "https://it.wikipedia.org/wiki?curid=5383577", "title": "Gaetano Rabbito", "text": ""}
{"id": "5383584", "revid": "104458", "url": "https://it.wikipedia.org/wiki?curid=5383584", "title": "David Ryding", "text": ""}
{"id": "5383585", "revid": "1938155", "url": "https://it.wikipedia.org/wiki?curid=5383585", "title": "Suddivisioni della Bulgaria", "text": "Le suddivisioni della Bulgaria sono dal punto di vista amministrativo ripartite su due livelli, quello provinciale affidato ai distretti e quello municipale gestito dai comunali. Fa eccezione la Citt\u00e0 di Sofia, che \u00e8 un'autorit\u00e0 unitaria dotata della totalit\u00e0 dei poteri locali.\nEnti locali.\nGli enti locali dello Stato bulgaro hanno poteri abbastanza conformi a quelli della maggioranza delle nazioni europee:\nAmbiti statistici.\nLa Bulgaria, nazione con soli 7 milioni di abitanti, non riscontra la necessit\u00e0 di una ripartizione amministrativa di livello regionale. Nonostante ci\u00f2, gli istituti statistici europeo e nazionale conteggia virtualmente delle \"regioni\" utilizzate nelle proprie pubblicazioni.\nDal lato della base, al contrario, la nazione slava ha conosciuto una politica di forte concentrazione dei municipi, che hanno oggi una popolazione media alquanto elevata. I villaggi e le frazioni che non fanno pi\u00f9 comune, vengono spesso comunque identificati a finalit\u00e0 statistiche."}
{"id": "5383595", "revid": "767487", "url": "https://it.wikipedia.org/wiki?curid=5383595", "title": "The New Chief", "text": "The New Chief \u00e8 un cortometraggio muto del 1909. Il nome del regista non viene riportato nei credit del film.\nTrama.\nDiventato sovrintendente, il nuovo capo dei Rifugi cittadini decide di scoprire come funzionano le cose e, travestito da vagabondo, si presenta al rifugio A. Mentre lui, sotto mentite spoglie, prosegue le sue indagini, tra i suoi sottoposti si diffonde la notizia che il nuovo sovrintendente sta per arrivare. Cos\u00ec, quando al rifugio si presenta Willie, tutti lo prendono per il loro capo. Il vagabondo, normalmente abituato a ben altre accoglienze, si vede con sorpresa coccolato, vezzeggiato e ben nutrito. Dopo aver mangiato e aver fumato un sigaro, Willie pretende un letto migliore di quelli a cui \u00e8 normalmente abituato ed \u00e8 immediatamente accontentato. All'arrivo del vero sovrintendente, quest'ultimo non trova nessuno che si presenti ad accoglierlo. Lui allora sveglia il responsabile del rifugio, rivelandogli la propria identit\u00e0. Il chiarimento provoca l'immediata cacciata di Willie a cui era stato dato il letto destinato al sovrintendente.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film - un cortometraggio della lunghezza di 150 metri - usc\u00ec nelle sale cinematografiche statunitensi il 27 dicembre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubin, la commedia \"The Persistent Poet\"."}
{"id": "5383606", "revid": "1573940", "url": "https://it.wikipedia.org/wiki?curid=5383606", "title": "Oligoryzomys", "text": "Oligoryzomys () \u00e8 un genere di roditori della famiglia dei Cricetidi comunemente noti come \"colilargos\".\nDescrizione.\nDimensioni.\nAl genere Oligoryzomys appartengono roditori di piccole dimensioni, con lunghezza della testa e del corpo tra 70 e 110\u00a0mm, la lunghezza della coda tra 85 e 155\u00a0mm e un peso fino a 40\u00a0g.\nCaratteristiche craniche e dentarie.\nIl cranio presenta un rostro delicato, una scatola cranica moderatamente grande e le arcate zigomatiche leggermente convergenti anteriormente. La bolla timpanica \u00e8 di dimensioni normali. gli incisivi superiori sono lisci, i molari hanno la struttura delle cuspidi semplificata.\nSono caratterizzati dalla seguente formula dentaria:\nAspetto.\nLa pelliccia \u00e8 soffice, le parti dorsali variano dal giallastro al bruno-arancione, talvolta con la groppa rossastra, mentre le parti ventrali sono bianche, grigie o giallo-brunastre. Le orecchie sono relativamente grandi e finemente ricoperte di piccoli peli. I piedi sono bianchi, l'alluce non raggiunge la prima falange del secondo dito, il quinto dito raggiunge la giuntura tra la prima e seconda falange del quarto dito. Ogni dito ha un ciuffo di peli alla base dell'artiglio. Sono presenti quattro cuscinetti plantari grandi e uno pi\u00f9 piccolo. La coda \u00e8 pi\u00f9 lunga della testa e del corpo, cosparsa di pochi peli e spesso \u00e8 pi\u00f9 scura sopra e pi\u00f9 chiara sotto. Le femmine hanno 4 paia di mammelle. sono privi di cistifellea.\nDistribuzione.\nIl genere \u00e8 diffuso nel Continente americano, dal Costa Rica fino all'Argentina ed al Cile meridionali.\nTassonomia.\nIl genere comprende 24 specie.\nUn'altra specie non descritta si \u00e8 estinta in epoca storica sull'isola di Guadalupa."}
{"id": "5383610", "revid": "729019", "url": "https://it.wikipedia.org/wiki?curid=5383610", "title": "203/53 Mod. 1927", "text": "Il 203/53 Mod. 1927 era un cannone navale realizzato dall'italiana Ansaldo, impiegato dalla Regia Marina sugli incrociatori pesanti classe \"Zara\".\nStoria.\nFino alla prima guerra mondiale la Regia Marina aveva utilizzato principalmente cannoni di concezione e produzione estera, per la maggior parte inglese. Dopo la Grande Guerra si decise di ricorre ad armi di produzione nazionale. Il ritardo italiano nel settore era notevole ed all'industria venne chiesto un enorme sforzo tecnologico. La produzione interess\u00f2 tutti i calibri. Per gli incrociatori pesanti classe \"Trento\" agli inizi degli anni venti la Ansaldo svilupp\u00f2 il cannone 203/50 Mod. 1924. L'arma, pur particolarmente leggera, non fu riuscitissima, in particolare per l'alta dispersione dei colpi dovuta all'installazione binata su culla singola. Difatti l'arma, entrata in servizio nel 1928, equipaggi\u00f2 solo le 4 torrette binate Mod. 1924 del \"Trento\" e del \"Trieste\", mentre per la classe \"Zara\" venne sviluppato l'impianto da 203/53 Mod. 1927 e per il \"Bolzano\" il 203/53 Mod. 1929\nQueste navi rappresentarono gli esemplari pi\u00f9 riusciti della categoria nella Regia Marina e prestarono servizio durante la seconda guerra mondiale.\nTecnica.\nLa bocca da fuoco aveva canna del tipo composito, con un'anima a 52 righe destrorse ed una camiciatura altrettanto lunga; l'anima era sostituibile a freddo. L'otturatore era a vite interrotta tipo Welin, operato idraulicamente. I due cannoni che equipaggiavano ogni torretta Mod. 1927 degli \"Zara\" erano installati su una culla unica, con gli assi centrali distanti 100\u00a0cm. Questa soluzione consentiva un notevole risparmio di peso, ma le interferenze reciproche dei due cannoni ne aumentavano la dispersione dei colpi. Gli organi di elevazione e di puntamento erano attivati elettricamente, mentre i calcatoi erano idraulici, ad eccezione del \"Pola\" sul quale erano elettrici. La torre pesava 181 tonnellate.\nSull'incrociatore \"Bolzano\" vennero installate quattro torri binate Mod. 1929. Le bocche da fuoco erano identiche alle precedenti, ma la torre nel complesso era pi\u00f9 leggera, grazie da una corazzatura pi\u00f9 sottile.\nMunizionamento.\nIl munizionamento era del tipo separato, con carica di lancio contenuta in due sacchetti di tela, stivati in appositi contenitori protettivi. La granata ad alto esplosivo pesava 110,57\u00a0kg e veniva lanciata ad una velocit\u00e0 alla volata di 940\u00a0m/s da una carica di 42\u00a0kg di polvere infume. Il proietto perforante Mod. 1924, pesante 125,3\u00a0kg, raggiungeva una velocit\u00e0 di 950-960 m/s con una carica di 51\u00a0kg. Nel tentativo di ridurre la dispersione dei colpi si scelse di ridurre la velocit\u00e0 alla volata del proietto perforante a 900\u00a0m/s, usando la carica di lancio da 42\u00a0kg della granata HE."}
{"id": "5383627", "revid": "690118", "url": "https://it.wikipedia.org/wiki?curid=5383627", "title": "203/50", "text": ""}
{"id": "5383635", "revid": "1522738", "url": "https://it.wikipedia.org/wiki?curid=5383635", "title": "Astro Boy (serie animata 2003)", "text": " \u00e8 la terza serie animata dedicata ad Astro Boy, basata sull'omonimo manga di Osamu Tezuka del 1952.\nLa serie, inedita in Italia, \u00e8 il remake dell'originale anime del 1963, ed \u00e8 stata prodotta nel 2003 dalle compagnie Tezuka Productions, Sony Pictures Entertainment Japan e Fuji Television.\nEpisodi.\nDi seguito, la lista degli episodi della serie. I titoli si riferiscono all'edizione americana.\nSigle.\nGiappone.\nOpenings\nEndings\nU.S..\nOpenings\nEndings\nTaiwan.\nOpenings\nHong Kong.\nOpenings"}
{"id": "5383642", "revid": "104458", "url": "https://it.wikipedia.org/wiki?curid=5383642", "title": "Regina Sterz", "text": ""}
{"id": "5383643", "revid": "104458", "url": "https://it.wikipedia.org/wiki?curid=5383643", "title": "Regina Mader Sterz", "text": ""}
{"id": "5383671", "revid": "1363832", "url": "https://it.wikipedia.org/wiki?curid=5383671", "title": "Cucina azera", "text": "La cucina azera (Az\u0259rbaycan m\u0259tb\u0259xi) \u00e8 la cucina tradizionale dell'Azerbaigian e dei paesi membri della diaspora azera. La cucina nazionale dell'Azerbaigian ha diverse variet\u00e0, con decine di piatti unici come: latticini, di carne, di farina, verdure, ecc. I metodi di cottura e del consumo di alimenti sono diversi e molteplici. \nIn passato i piatti della cucina azera erano preparati in pentole di rame, ancora oggi in molte aree rurali dell'Azerbaigian viene mantenuta questa usanza. Pertanto gli strumenti di cucina vengono costruiti principalmente in rame.\nFra i piatti tipici si ricordano dolma, pilaf, lavash, kebab, kishk e b\u00f6rek, tra le bevande t\u00e8 nero, sharbat e ayran.\nCaratteristiche della cucina azera.\nSu 11 zone climatiche conosciute nel mondo, il clima azerbaigiano ne ha otto. Questo contribuisce alla fertilit\u00e0 della terra, che a sua volta produce la ricchezza della cucina. I componenti principali della cucina sono determinati dalle condizioni naturali del paese: il clima montuoso e subtropicale hanno causato un'ampia diffusione della carne di montone, pollame, di pesci d'acqua dolce e mare (Caspio) nella cucina azera. \nVari tipi di kebab e piatti in tandoor sono ampiamente diffusi nella cucina azerbaigiana. Ci sono una variet\u00e0 di bevande e dolci. Una caratteristica distintiva della cucina azera \u00e8 diffusione dell'uso di agnello per preparare vari piatti.\nLa formazione della cucina azerbaigiana \u00e8 stata influenzata dalle richieste dell'Islam, come quella albanese - di conseguenza, la cucina tradizionalmente non include piatti a base di carne di maiale e piatti che contengono alcool. Un'altra specialit\u00e0 della cucina azera \u00e8 la diffusione di spezie e condimenti tipo: cannella, chiodi di garofano, prezzemolo, crescione inglese, basilico verde e rosso, aneto, peperoncino, pimento, cumino, coriandolo, menta, zafferano, sommacco ecc. Soprattutto \u00e8 necessario sottolineare lo zafferano e il sommacco. La prima di queste spezie \u00e8 una componente indispensabile per la preparazione di numerosi pilaf e dolci. Mentre secondo, il sommacco viene servito ai diversi piatti a base di carne come lule kebab o qutab di carne.\nLa cucina azerbaigiane usa ampiamente verdure come (pomodori, cetrioli, melanzane e altri), frutti (mele, pere, mele cotogne, arance, limoni), frutti drupacee (prugne, amoli, albicocche, pesche).\nComponenti.\nPane.\nIn Azerbaigian sono cotti diversi tipi di pane: pane rotondo, piatto, lavash, xamral\u0131, pane spesso, sottile, crepes, torte, pane del forno (pane tandoor).Tandoor \u00e8 un esempio materiale e culturale del popolo azero. Il pane tandoor \u00e8 un tipo di pane cotto in un forno di argilla chiamato tandoor. Soprattutto \u00e8 usato per cottura del pane e la cottura dei cibi di carne/pollo come Kebab (\u0160a\u0161lyk) o Levengi, ma generalmente qualsiasi tipo di cibo pu\u00f2 essere cotto in forno tandoor. Il segreto del forno tandoor \u00e8 il processo di riscaldamento del forno. Il legno viene messo a terra e incendiato. \u00c8 necessario aspettare fino a che non diventa carbone incandescente. Il cibo \u00e8 fondamentalmente cotto dal caldo delle pareti. Alta temperatura garantisce una cottura molto veloce.\nNel Medioevo, il forno tandoor era uno degli impianti comuni della popolazione che viveva nella Citt\u00e0 Vecchia (Icheri Sheher) di Baku. Questo \u00e8 stato scoperto durante gli scavi archeologici in diverse aree della Citt\u00e0 Vecchia. \nDurante la riunione tenutasi in Etiopia, il Comitato intergovernativo dell'UNESCO per la salvaguardia del patrimonio culturale immateriale ha deciso di includere il lavash nell'elenco rappresentativo del patrimonio culturale immateriale dell'organizzazione.\nCarne.\nUna grande variet\u00e0 di piatti nella cucina azera sono di carne (bovino, pollo, montone ecc). La carne pi\u00f9 preferita \u00e8 la carne dell'agnello. Dall'agnello fresco e del manzo si prepara bast\u0131rma (carne affumicata con le spezie), da cui fanno tik\u0259 kabab (\u0161a\u0161lyk), cio\u00e8 pezzi di agnello marinato in una miscela di cipolla, aceto e salsa di melograno, il tutto viene infilato su un grande spiedino e grigliato sul braciere. Un altro tipo di kabab e l\u00fcl\u0259 kabab. \u00c8 una carne macinata di agnello tritato, attaccata sullo spiedino e fritta su un braciere, con l'aggiunta di cipolle al carne.\nUno dei piatti pi\u00f9 famosi e caratteristici della cucina azera \u00e8 il dolma. Ci sono vari tipi di dolma. La preparazione \u00e8 quasi sempre uguale, cambia soltanto il componente che viene ripieno. Le versioni pi\u00f9 popolari sono: con la tritata di montone mista con il riso e le spezie, farcito in foglie cavolo e preparato con la castagna (questo piatto si chiama k\u0259l\u0259m dolmas\u0131), ripieno in foglie di vite salate e fresche (yarpaq dolmas\u0131), ripieno in melanzane, peperone e pomodori. (si chiama bad\u0131mcan dolmas\u0131 o \u00fc\u00e7 bac\u0131 dolmas\u0131).\nUn altro piatto popolare di cucina azera \u00e8 qovurma. Pezzi di carne di montone o agnello con l'osso o di carne tritata vengono stufati con cipolle, pomodori, verdi e zafferano. Qovurma pu\u00f2 essere considerata come un primo piatto e mangiato come piatto separato con yogurt e aglio ma anche come contorno al pilaf.\nFrutta.\nLa diversit\u00e0 del suolo, condizioni climatiche favorevoli hanno storicamente causato la coltivazione di vari alberi da frutto in queste aree. Ci sono vari tipi di frutta e bacche che crescono naturalmente e si possono trovare in diversi regioni dell'Azerbaigian come: mela, pera, mela cotogna, nespola, mirtillo, biancospino, corniolo, amolo(susina regina Claudia), prugna, prugnolo, amarena, ciliegia, melograno, fico, noce, nocciola, castagna, pistacchio, mandorla, uva, olivagno, giuggiolo, gelso(bianco e nero), lampone, mora, fragola.\nSpezie e condimenti.\nLe spezie pi\u00f9 usati nella cucina azera sono: zafferano, cardamomo, sommacco, pepe, curcumina, cumino, anice, chiodo di garofano, zenzero, semi di finocchio e cannella. Per quanto riguarda ai condimenti sono pi\u00f9 popolare il nar\u015f\u0259rab (succo di melograno), abqora (agresto, succo di uva immatura), aceto, qat\u0131q(yogurt pi\u00f9 denso e acido) e succo di limone."}
{"id": "5383696", "revid": "110327521", "url": "https://it.wikipedia.org/wiki?curid=5383696", "title": "Sistema idrico multisettoriale regionale", "text": "Il sistema idrico multisettoriale regionale (SIMR) della Sardegna, introdotto con la legge regionale del 6 dicembre 2006 n. 19, \u00e8 l'insieme delle opere di approvvigionamento idrico e di adduzione (dighe, acquedotti, canali ecc.) atte ad alimentare i diversi comparti di utenza (civile, irriguo e industriale) nell'intero territorio isolano.\nIl SIMR \u00e8 stato istituito al fine di contribuire \"ad una perequazione delle quantit\u00e0 e dei costi di approvvigionamento\", riconoscendo l'acqua quale \"patrimonio da tutelare in quanto risorsa limitata di alto valore ambientale, culturale ed economico\" e considerando altres\u00ec \"l'accesso all'acqua quale diritto umano, individuale e collettivo\", in attuazione dell'articolo 43 della Costituzione.\nIl sistema comprendente 32 dighe, 25 traverse (sbarramenti minori), 47 impianti di pompaggio, cinque impianti idroelettrici e oltre 1.000 chilometri di acquedotti e canali. \u00c8 gestito dall'Ente acque della Sardegna (ENAS) che, nell'ambito della gestione delle risorse idriche sarde, subentra all'Ente autonomo del Flumendosa (poi ERIS), soppresso con la stessa legge 19/2006.\nLe competenze istituzionali dell'ENAS, che \u00e8 un ente pubblico non economico strumentale, riguardano sia la gestione degli impianti esistenti che la progettazione e la realizzazione di nuove opere.\nPrincipali opere di sbarramento.\nLe dighe dell'Alto Temo, del Bidighinzu e del Cuga costituiscono un sistema a s\u00e9 stante."}
{"id": "5383699", "revid": "1573940", "url": "https://it.wikipedia.org/wiki?curid=5383699", "title": "Oryzomys", "text": "Oryzomys () \u00e8 un genere di roditori della famiglia dei Cricetidi comunemente noti come \"topi delle risaie\".\nDescrizione.\nDimensioni.\nAl genere Oryzomys appartengono roditori di piccole dimensioni, con lunghezza della testa e del corpo tra 93 e 203\u00a0mm, la lunghezza della coda tra 75 e 251\u00a0mm e un peso fino a 80\u00a0g.\nCaratteristiche craniche e dentarie.\nIl cranio \u00e8 robusto e provvisto di un rostro corto e compatto, le arcate zigomatiche sono relativamente basse, il palato si estende posteriormente oltre le radici dentarie ed \u00e8 provvisto di fori palatali. La bolla timpanica relativamente piccola e rigonfia. La mandibola \u00e8 ben sviluppata. Gli incisivi superiori sono notevolmente opistodonti, ovvero con le punte rivolte verso l'interno della bocca, i molari hanno la corona bassa.\nSono caratterizzati dalla seguente formula dentaria:\nAspetto.\nLa pelliccia \u00e8 corta, densa e leggermente ruvida, le parti dorsali variano dal bruno-grigiastro brizzolato al fulvo giallastro, i fianchi sono pi\u00f9 chiari mentre le parti ventrali sono biancastre o grigie. Il muso \u00e8 lungo ed appuntito. Le orecchie sono piccole ed arrotondate. I piedi sono lunghi e stretti, con le piante ricoperte di scaglie e munite di sei cuscinetti carnosi nerastri, le tre dita centrali del piede sono molto pi\u00f9 lunghe di quelle esterne, sono leggermente palmate e fornite di una frangia di peli sul margine esterno. Alla base di ogni artiglio \u00e8 presente un ciuffo di peli. La coda \u00e8 pi\u00f9 lunga della testa e del corpo, sottile, pi\u00f9 scura sopra e cosparsa di peli che talvolta formano un piccolo ciuffo all'estremit\u00e0. Le femmine hanno 4 paia di mammelle.\nDistribuzione.\nIl genere \u00e8 diffuso nel continente americano, dagli Stati Uniti d'America, attraverso tutta l'America centrale fino alla Colombia e al Venezuela settentrionali.\nTassonomia.\nIl genere comprende 6 specie."}
{"id": "5383716", "revid": "584834", "url": "https://it.wikipedia.org/wiki?curid=5383716", "title": "Nathaniel Buck", "text": ""}
{"id": "5383717", "revid": "584834", "url": "https://it.wikipedia.org/wiki?curid=5383717", "title": "Samuel Buck", "text": ""}
{"id": "5383723", "revid": "767487", "url": "https://it.wikipedia.org/wiki?curid=5383723", "title": "When Courage Fled", "text": "When Courage Fled \u00e8 un cortometraggio muto del 1909. Il nome del regista non viene riportato nei credit del film.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film - un cortometraggio della lunghezza di 75 metri - usc\u00ec nelle sale cinematografiche statunitensi il 13 dicembre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubin, la commedia \"Jinks the Grouch\"."}
{"id": "5383748", "revid": "22475", "url": "https://it.wikipedia.org/wiki?curid=5383748", "title": "Pseudoryzomys simplex", "text": "Pseudoryzomys simplex () \u00e8 un roditore della famiglia dei Cricetidi, unica specie del genere Pseudoryzomys (), diffuso nell'America meridionale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 103 e 127\u00a0mm, la lunghezza della coda tra 102 e 133\u00a0mm, la lunghezza del piede tra 27 e 31\u00a0mm, la lunghezza delle orecchie tra 13 e 19\u00a0mm e un peso fino a 56\u00a0g.\nCaratteristiche craniche e dentarie.\nIl cranio presenta un rostro accorciato e una regione inter-orbitale stretta. I fori palatali sono sottili e lunghi, il palato \u00e8 lungo e liscio. La bolla timpanica \u00e8 piccola, la mandibola \u00e8 corta e profonda. Gli incisivi superiori sono stretti e notevolmente opistodonti, ovvero con le punte rivolte verso l'interno, i molari hanno la corona bassa e la struttura delle cuspidi semplificata. \nSono caratterizzati dalla seguente formula dentaria:\nAspetto.\nLa pelliccia \u00e8 ruvida. Le parti dorsali sono brunastre brizzolate mentre quelle ventrali sono giallastre o giallo-brunastre con la base dei peli grigia. Le orecchie sono piccole, ricoperte di corti peli dello stesso colore della testa. I piedi sono lunghi e sottili con le tre dita centrali molto pi\u00f9 lunghe di quelle esterne, i talloni sono lisci e privi di peli mentre le piante sono ricoperte di piccoli tubercoli e sono fornite di cinque o sei cuscinetti carnosi. La coda \u00e8 lunga circa quanto la testa ed il corpo, scura sopra e pi\u00f9 chiara sotto, ricoperta di corti peli e di scaglie. Le femmine hanno quattro paia di mammelle. Sono privi di cistifellea.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa negli stati brasiliani di Amap\u00e1, Amazonas, Bahia, Goi\u00e1s, Mato Grosso, Mato Grosso do Sul, Minas Gerais, Pernambuco, San Paolo e Tocantins, Argentina settentrionale, Paraguay centrale ed occidentale, Bolivia orientale e nell'estrema parte sud-orientale del Per\u00f9.\nVive nelle praterie tropicali e subtropicali del Chaco, Cerrado e Caatinga con persistenti piogge stagionali fino a 900 metri di altitudine.\nStato di conservazione.\nLa IUCN Red List, considerato il vasto areale, la popolazione presumibilmente numerosa e la presenza in diverse aree protette, classifica \"P. simplex\" come specie a rischio minimo (LC)."}
{"id": "5383749", "revid": "767487", "url": "https://it.wikipedia.org/wiki?curid=5383749", "title": "Jinks the Grouch", "text": "Jinks the Grouch \u00e8 un cortometraggio muto del 1909. Il nome del regista non viene riportato nei credit del film.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film - un cortometraggio di 225 metri - usc\u00ec nelle sale cinematografiche statunitensi il 13 dicembre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubin, la commedia \"When Courage Fled\"."}
{"id": "5383751", "revid": "633073", "url": "https://it.wikipedia.org/wiki?curid=5383751", "title": "Pseudoryzomys", "text": ""}
{"id": "5383798", "revid": "1498232", "url": "https://it.wikipedia.org/wiki?curid=5383798", "title": "Donatella (gruppo musicale)", "text": "Le Donatella sono un duo musicale e televisivo italiano composto dalle sorelle gemelle Giulia e Silvia Provvedi (Modena, 1\u00ba dicembre 1993).\nCarriera.\nGli esordi a \"X Factor\" e il primo album.\nNel 2012 Giulia e Silvia Provvedi, all'et\u00e0 di 19 anni, partecipano come duo musicale alle audizioni della sesta edizione del talent show \"X Factor\", in onda su Sky Uno, presentandosi con il nome Provs Destination. Dopo aver superato le varie fasi iniziali ed eliminatorie della trasmissione, vengono scelte come concorrenti del programma entrando a far parte della categoria \"Gruppi Vocali\" guidata dal giudice Arisa, la quale cambia il nome del duo in Donatella, in onore di Donatella Rettore, di cui le gemelle sono ammiratrici: durante il programma verranno poi eliminate a met\u00e0 percorso, precisamente al 4\u00ba live show, con il 54,70% dei voti.\nNel 2013, prodotte sotto contratto Agidi e distribuite da Sony Music Entertainment, pubblicano l'8 aprile il loro album d'esordio \"Unpredictable\".. Dal disco vengono estratti rispettivamente, in ordine d'uscita, i singoli \"Fooled Again\", \"Magic\" e \"Love Comes Quickly\" (cover dei Pet Shop Boys), accompagnati dai rispettivi videoclip. Nell'estate dello stesso anno duettano con Juan Mag\u00e1n nel brano \"Mal de amores\", colonna sonora dello spot per Maxibon in rotazione in Spagna e Italia.\nIl 19 settembre 2014 pubblicano un singolo cantato in italiano dal titolo \"Scarpe Diem\", in cui per la prima volta sperimentano sonorit\u00e0 rap. Il brano, nato da una collaborazione coi Two Fingerz, vede la partecipazione del rapper Fred De Palma.\nLa vittoria all'\"Isola dei famosi\" e nuovi progetti.\nNel 2015 sono fra i concorrenti della decima edizione del reality show \"L'isola dei famosi\" (in onda su Canale 5). Sono loro a vincere il programma con il 68,38% di preferenza al televoto, battendo il modello francese Brice Martinet, il quale si classifica secondo. In seguito alla vittoria del programma iniziano un tour di DJ set nelle discoteche e partecipano come ospiti a diversi programmi televisivi, fra cui \"Grand Hotel Chiambretti\", \"Colorado\" e \"Caduta libera!\". L'8 maggio pubblicano il singolo \"Donatella\", prodotto dai DJ Tommy Vee e Mauro Ferrucci, cover dell'omonimo brano del 1981 di Donatella Rettore, la quale ha apprezzato il progetto prendendo lei stessa parte alla realizzazione del singolo con una partecipazione vocale. Il video musicale ufficiale della canzone viene rilasciato tre giorni dopo, l'11 maggio. Il 7 giugno viene pubblicato il video musicale di \"Vamonos\", singolo del gruppo dance Il Pagante, in cui le Donatella compaiono in un cameo nelle scene iniziali. Per tutta l'estate 2015 e nei mesi successivi continuano ad esibirsi in discoteche e manifestazioni con il \"DJ Set Tour\".\nA ottobre posano senza veli, fotografate da Fabrizio Corona, per l'edizione italiana della rivista \"Playboy\". Il 20 novembre 2015 pubblicano il singolo \"Baby Bastard Inside\", accompagnato dal relativo videoclip pubblicato su YouTube il giorno seguente. Il successivo 18 dicembre pubblicano il singolo natalizio \"Vivere\", il cui ricavato viene interamente devoluto in beneficenza all'organizzazione Terre des hommes. Nell'estate del 2016 fanno il loro debutto come conduttrici televisive presentando \"Italian Pro Surfer\", talent show sul surf in onda in seconda serata su Italia 1.\nNel 2018 tornano in televisione partecipando come concorrenti a due programmi televisivi: nei primi mesi dell'anno prendono parte alla seconda edizione del talent show di ballo \"Dance Dance Dance\", in onda su Fox Life, classificandosi seconde; in autunno partecipano alla terza edizione del reality show \"Grande Fratello VIP\", in onda su Canale 5, dove Giulia viene eliminata nel corso della tredicesima puntata con il 24% dei voti mentre Silvia si classifica al terzo posto, venendo eliminata con il 70% dei voti. Nell'estate dello stesso anno incidono il brano \"Caliente\", inserito nella compilation \"Papeete Beach Compilation Vol. 29\". L'8 maggio 2019 pubblicano un nuovo singolo prodotto da Big Fish intitolato \"Scusami ma esco\".\nNel 2019 sono nel cast dello show \"All Together Now\" condotto da Michelle Hunziker su Canale 5. Il 5 giugno 2020 pubblicano assieme ai dj MATTN e Danko una cover dance del brano \"Venus\"."}
{"id": "5383822", "revid": "481666", "url": "https://it.wikipedia.org/wiki?curid=5383822", "title": "The Cub Reporter", "text": ""}
{"id": "5383857", "revid": "399678", "url": "https://it.wikipedia.org/wiki?curid=5383857", "title": "Deira (Dubai)", "text": "Deira \u00e8 un quartiere di Dubai, tra i pi\u00f9 esclusivi e prestigiosi, negli Emirati Arabi Uniti, situato ad est del Khor Dubai.\nLe sue origini risalgono al 1841, quando un'epidemia di vaiolo scoppiata nell'insediamento di Bur Dubai spinse molti abitanti a stabilirsi sull'altro lato del canale. L'insediamento crebbe rapidamente, stimolato dalla vicinanza all'emirato di Sharja, che all'epoca era il pi\u00f9 importante di tutta l'area.\nAgli inizi del XX secolo il suo suq si era affermato come uno dei pi\u00f9 grandi della costa del Golfo, con circa 300 negozi. Pur lasciando la guida politica della citt\u00e0 a Bur Dubai, Deira si impose come il centro commerciale della citt\u00e0 e come il quartiere pi\u00f9 esteso e popolato. Nel 1912 Deira vide la fondazione della prima scuola della citt\u00e0, Al Ahmadiya.\nA partire dal 1959 divenne sede dell'amministrazione comunale della citt\u00e0, mentre risale al 1962 la costruzione del primo ponte sul canale. In precedenza i collegamenti con Bur Dubai erano assicurati soltanto da barche a remi di varia grandezza, gli \"Abrat\". Nel 1981 vi apr\u00ec il primo grande centro commerciale di Dubai, l'Al Ghurair Centre.\nNegli anni seguenti il quartiere venne caratterizzato dal boom edilizio che coinvolse l'intera citt\u00e0, con la costruzione di moderni grattacieli come le due famose Torri Rolex, la sede della National Bank of Dubai progettata da Carlos Ott. I suoi suq, in particolare quello dell'oro e delle spezie, rimangono comunque punti nevralgici del quartiere. Tra i progetti pi\u00f9 importanti in corso di realizzazione vi sono quello di Palm Deira, la pi\u00f9 estesa delle Palm Islands, e la costruzione della Dubai Festival City."}
{"id": "5383868", "revid": "256896", "url": "https://it.wikipedia.org/wiki?curid=5383868", "title": "Storia del Buddhismo in Occidente", "text": ""}
{"id": "5383883", "revid": "767487", "url": "https://it.wikipedia.org/wiki?curid=5383883", "title": "The Cub Reporter (film 1909)", "text": "The Cub Reporter \u00e8 un cortometraggio muto del 1909. Il nome del regista non viene riportato nei credit del film.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film - un cortometraggio in una bobina - usc\u00ec nelle sale cinematografiche statunitensi il 2 dicembre 1909."}
{"id": "5383885", "revid": "1272592", "url": "https://it.wikipedia.org/wiki?curid=5383885", "title": "Grigore Gafencu", "text": "Biografia.\nStudi\u00f2 in Svizzera ed in Francia e, dopo aver diretto e fondato alcuni importanti giornali, nel 1928 divenne deputato e in seguito segretario di alcuni ministri e dal 1930 della Presidenza del Consiglio.\nDal 1938 fu poi ministro degli Esteri rumeno fino al 1940 nel secondo e terzo governo di Miron Cristea; dovette sostenere alcuni scontri con Hitler nel periodo in cui la posizione internazionale della Romania era ancora incerta, anche perch\u00e9 la protezione che era riuscito ad ottenere da Francia e Gran Bretagna non vennero mantenute. Tra il 1940 e il 1941 per circa un anno fu ambasciatore in Unione Sovietica. Fallito nel suo intento di stabilire buone relazioni con il potere sovietico, abbandon\u00f2 definitivamente la Romania, trasferendosi prima a Ginevra e poi negli Stati Uniti. \u00c8 morto nella capitale francese nel 1957, a 65 anni."}
{"id": "5383930", "revid": "767487", "url": "https://it.wikipedia.org/wiki?curid=5383930", "title": "Finnegan's Initiation", "text": "Finnegan's Initiation \u00e8 un cortometraggio muto del 1909. Il nome del regista non viene riportato nei credit del film.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film - un cortometraggio della lunghezza di 125 metri - usc\u00ec nelle sale cinematografiche statunitensi il 25 novembre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubin, il drammatico \"Martyr or Crank?\"."}
{"id": "5383954", "revid": "339392", "url": "https://it.wikipedia.org/wiki?curid=5383954", "title": "Le Donatella", "text": ""}
{"id": "5384002", "revid": "256896", "url": "https://it.wikipedia.org/wiki?curid=5384002", "title": "Comandante generale del Corpo delle capitanerie di porto - Guardia Costiera", "text": ""}
{"id": "5384012", "revid": "599013", "url": "https://it.wikipedia.org/wiki?curid=5384012", "title": "Derrick Luckassen", "text": "Carriera.\nClub.\nAZ Alkmaar.\nCresciuto nel settore giovanile dell', debutta in prima squadra il 30 agosto 2014 nella vittoria esterna per 1-3 contro il Doordrecht. Segna il suo primo gol in campionato il 18 aprile 2015 in AZ-ADO Den Haag 3-1.\nNazionale.\nHa militato nell'Under-18, Under-19 e Under-21.\nStatistiche.\nPresenze e reti nei club.\n\"Statistiche aggiornate al 12 marzo 2021.\""}
{"id": "5384035", "revid": "767487", "url": "https://it.wikipedia.org/wiki?curid=5384035", "title": "Martyr or Crank?", "text": "Martyr or Crank? \u00e8 un cortometraggio muto del 1909. Il nome del regista non viene riportato nei credit del film.\nTrama.\nWilliam Baker \u00e8 un banchiere in pensione. Discutendo con un amico di un processo in corso in cui tutte le prove a carico dell'imputato sono solamente circostanziali, Baker - uomo di saldi principi - decide di dimostrare la bont\u00e0 delle sue tesi anche a costo della propria vita. Pianifica di uccidersi, facendo passare il suicidio per omicidio e costruendo le prove che getteranno la colpa su un domestico. Tutte le prove saranno circostanziali ma, quando l'uomo sar\u00e0 condannato, salter\u00e0 fuori una dichiarazione di Baker dove il banchiere confesser\u00e0 il piano che ha seguito per invalidare quel sistema di giudizio da lui reputato pericoloso, un documento accompagnato da un congruo compenso per il povero domestico ingiustamente accusato.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film - un cortometraggio della lunghezza di 175 metri - usc\u00ec nelle sale cinematografiche statunitensi il 25 novembre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubin, la commedia \"Finnegan's Initiation\"."}
{"id": "5384049", "revid": "599013", "url": "https://it.wikipedia.org/wiki?curid=5384049", "title": "Dabney dos Santos", "text": "Carriera.\nClub.\nAZ Alkmaar.\nCresciuto nel settore giovanile dell', debutta in prima squadra il 25 ottobre 2014 nel 2-2 contro il Groningen subentrando a Thom Haye al minuto 60. Segna i suoi primi gol il 6 dicembre in AZ-Go Ahead 2-0 e il 28 febbraio in AZ-Willem II 2-0 conquistandosi il posto da titolare\nNazionale.\nHa militato nell'Under-17, Under-18 e nell'Under-19.\nStatistiche.\nPresenze e reti nei club.\n\"Statistiche aggiornate al 8 novembre 2015\""}
{"id": "5384051", "revid": "256896", "url": "https://it.wikipedia.org/wiki?curid=5384051", "title": "Consiglio Superiore delle Forze Armate", "text": ""}
{"id": "5384074", "revid": "1305772", "url": "https://it.wikipedia.org/wiki?curid=5384074", "title": "Servant's Revenge", "text": ""}
{"id": "5384094", "revid": "767487", "url": "https://it.wikipedia.org/wiki?curid=5384094", "title": "Yeti (album)", "text": "Yeti \u00e8 un doppio LP del gruppo di krautrock Amon D\u00fc\u00fcl II, rilasciato nel 1970.\nTracce.\nTutti i brani sono degli Amon D\u00fc\u00fcl II, eccetto dove indicato:"}
{"id": "5384106", "revid": "599013", "url": "https://it.wikipedia.org/wiki?curid=5384106", "title": "Thom Haye", "text": "Caratteristiche tecniche.\nAgisce di consueto come trequartista. Nelle due stagioni con la maglia del Willem II ha spesso ricoperto anche la posizione di ala sinistra, esaltando cos\u00ec il piede forte (il destro, potente e preciso) rientrando dalla fascia sull\u2019interno. In tal modo si \u00e8 rivelato un ottimo jolly per il centrocampo.\nBiografia.\nHa origini indonesiane: il nonno proveniva dalla provincia del Sulawesi Settentrionale.\nCarriera.\nClub.\nCresciuto nel settore giovanile dell', firma il primo contratto professionistico con il club nel febbraio 2011. Debutta in prima squadra il 23 febbraio 2014 subentrando a Celso Ortiz al 70\u00ba minuto di gioco della partita di Eredivisie persa per 4-0 contro l'. Gioca poi altre due partite in campionato. Nella stagione seguente guadagna il posto da titolare, che conserva per un'altra stagione. Con il club di Alkmaar gioca anche sei partite di UEFA Europa League.\nNel giugno 2016 si trasferisce al , con cui firma un contratto di due anni. Con il club di Tilburg ottiene due salvezze in Eredivisie, giocando come titolare.\nNel giugno 2018 si accorda con il , con cui firma un contratto preliminare biennale con opzione per altri due anni. Esordisce con i salentini il 7 agosto, nella partita di Coppa Italia 2018-2019 contro la vinta per 1-0 dopo i tempi supplementari al Via del mare. Il debutto in Serie B risale al 25 settembre, quando subentra nel secondo tempo della partita vinta per 3-0 in casa del . Colleziona 13 presenze in Serie B nella stagione che si chiude con la promozione dei giallorossi in Serie A. Il 2 settembre 2019, dopo aver iniziato la stagione di massima serie senza mai scendere in campo, risolve consensualmente il proprio contratto con il club salentino.\nL'11 settembre 2019 si accorda con l'. Esordisce il 27 settembre nella partita di Eredivisie persa per 3-0 in casa dell'. Dopo 9 presenze con l'ADO, viene ceduto in prestito in Eerste Divisie, al , cui passa a titolo definitivo nel maggio seguente.\nNazionale.\nHa militato nell'Under-17 e nell'Under-19 dei Paesi Bassi.\nStatistiche.\nPresenze e reti nei club.\n\"Statistiche aggiornate al 17 dicembre 2021.\""}
{"id": "5384118", "revid": "339392", "url": "https://it.wikipedia.org/wiki?curid=5384118", "title": "Ente nazionale energie alternative", "text": ""}
{"id": "5384128", "revid": "256896", "url": "https://it.wikipedia.org/wiki?curid=5384128", "title": "Ente nazionale per l'energia elettrica", "text": ""}
{"id": "5384138", "revid": "767487", "url": "https://it.wikipedia.org/wiki?curid=5384138", "title": "Out in the Dark", "text": "Out in the Dark (; , \"Alata\") \u00e8 un film israeliano del 2012 diretto dall'esordiente Michael Mayer.\n\u00c8 stato presentato in anteprima nel settembre 2012 al Toronto International Film Festival, il mese seguente, in Israele all'Haifa International Film Festival, ed infine uscito nelle sale israeliane il 28 febbraio 2013.\nLa produzione ha vinto 25 premi.\nIn Italia \u00e8 stato distribuito il 23 aprile 2013 al Torino Gay &amp; Lesbian Film Festival anche con il titolo Fuori nel buio.\nTrama.\nNimr Mashrawi \u00e8 un promettente studente di psicologia di Ramallah, che ha ottenuto un permesso studio per frequentare un corso dell'universit\u00e0 di Tel Aviv, presso la quale si reca una volta alla settimana. A Tel Aviv, Nimr vive liberamente la propria omosessualit\u00e0 e una sera incontra Roy Schaefer, un giovane avvocato israeliano, in un locale. Tra i due nasce subito un forte interesse reciproco e un'intensa relazione. Tuttavia, ci\u00f2 espone Nimr - come altri ragazzi omosessuali palestinesi - ad essere ricattato da Gil, un agente dei Servizi di Sicurezza israeliani (lo Shin Bet), che lo minaccia di rivelare della sua omosessualit\u00e0 alla sua famiglia se non accetta di diventare un suo informatore. Nimr tuttavia rifiuta e di conseguenza gli viene revocato il visto che gli permetteva di raggiungere la citt\u00e0.\nIl ritorno definitivo a Ramallah acuisce lo scontro tra Nimr e il fratello Nabil, che ha un ruolo dominante in famiglia e partecipa attivamente alla resistenza palestinese. \u00c8 proprio Nabil ad essere informato dell'omosessualit\u00e0 del fratello e, pressato dai suoi commilitoni, finge la sua esecuzione. Sebbene lo lasci scappare, Nabil impone a Nimr di non fare mai pi\u00f9 ritorno a casa.\nSolo e senza documenti in territorio israeliano, Nimr cerca l'aiuto di Roy e prova a convincerlo a lasciare insieme il paese. \u00c8 tuttavia un passo troppo grande perch\u00e9 Roy possa decidersi rapidamente a compierlo. La situazione per\u00f2 precipita: Nabil viene arrestato in un'operazione di polizia, che inizia la caccia anche nei confronti di Nimr. Dopo un'esitazione iniziale, Roy decide di aiutare Nimr a fuggire.\nIl film si chiude con un finale aperto: Nimr su uno yacht in fuga verso la Francia, mentre Roy viene arrestato da Gil, che lo minaccia di riuscire presto a fermare anche Nimr."}
{"id": "5384221", "revid": "34392", "url": "https://it.wikipedia.org/wiki?curid=5384221", "title": "Compagnia Navarrese", "text": ""}
{"id": "5384224", "revid": "107831", "url": "https://it.wikipedia.org/wiki?curid=5384224", "title": "Robert M\u00fchren", "text": "Carriera.\nClub.\nAZ Alkmaar.\nDopo aver segnato molti gol in 4 anni al Volendam, il 27 agosto 2014 viene venduto all' per 300.000 euro. Debutta in Eredivisie tre giorni pi\u00f9 tardi nella vittoria per 1-3 contro il Dordrecht. Segna il suo primo gol il 5 ottobre nel 2-2 contro il ."}
{"id": "5384226", "revid": "34392", "url": "https://it.wikipedia.org/wiki?curid=5384226", "title": "Figure artificiali", "text": ""}
{"id": "5384228", "revid": "34392", "url": "https://it.wikipedia.org/wiki?curid=5384228", "title": "Figure naturali", "text": ""}
{"id": "5384230", "revid": "34392", "url": "https://it.wikipedia.org/wiki?curid=5384230", "title": "Figura araldica chimerica", "text": ""}
{"id": "5384232", "revid": "1123126", "url": "https://it.wikipedia.org/wiki?curid=5384232", "title": "Abbazia territoriale di Claraval", "text": "L'abbazia territoriale di Claraval (in latino: \"Abbatia Territorialis Claravallensis in Brasilia\") \u00e8 una sede soppressa della Chiesa cattolica in Brasile.\nTerritorio.\nL'abbazia territoriale comprendeva i comuni di Claraval e Ibiraci nella parte occidentale dello Stato brasiliano di Minas Gerais.\nFungeva da cattedrale la chiesa abbaziale di Nostra Signora dello Spirito Santo (\"Nossa Senhora do Divino Esp\u00edrito Santo\") di Claraval. Oltre alla cattedrale, l'abbazia territoriale comprendeva un'altra parrocchia, la chiesa di Nostra Signora dei Dolori (\"Nossa Senhora das Dores\") di Ibiraci.\nStoria.\nL'abbazia territoriale fu eretta da papa Paolo VI l'11 maggio 1968 con la bolla \"Caelestis urbis\", ricavandone il territorio dalla diocesi di Guaxup\u00e9. Fu resa suffraganea dell'arcidiocesi di Pouso Alegre.\nIl seminario abbaziale venne eretto nel 1972; primo rettore fu padre Mauro Cavallo, cistercense giunto dall'abbazia di Casamari in Italia.\nIl 31 luglio 2002 perse il privilegio della territorialit\u00e0 in forza del decreto \"Ad uberius\" della Congregazione per i vescovi, e il suo territorio fu riaggregato alla diocesi di Guaxup\u00e9.\nL'abbazia di Claraval \u00e8 stata l'ultima abbazia elevata al rango di abbazia territoriale; infatti, in forza della lettera apostolica \"Catholica Ecclesia\" del 1976, oggi la Chiesa cattolica non erige pi\u00f9 abbazie territoriali.\nStatistiche.\nL'abbazia territoriale al termine dell'anno 2001 su una popolazione di 12.816 persone contava 10.316 battezzati, corrispondenti al 80,5% del totale."}
{"id": "5384362", "revid": "288127", "url": "https://it.wikipedia.org/wiki?curid=5384362", "title": "13\u00b0 emendamento della Costituzione degli Stati Uniti", "text": ""}
{"id": "5384410", "revid": "767487", "url": "https://it.wikipedia.org/wiki?curid=5384410", "title": "IBM 610", "text": "L'IBM 610 \"Auto-Point Computer\" fu uno dei primi computer monoutente, utilizzabile anche da persone senza una pregressa esperienza in materia.. Progettato da John Lenz e presentato al pubblico nel 1957, utilizzava una tastiera alfanumerica come periferica di input.\nL'IBM 610 fu progettato per stare in un ufficio e non richiedeva alcuna ventilazione particolare; il funzionamento del sistema era garantito da valvole. Il prezzo al pubblico era di 55.000$, tuttavia poteva essere affittato per 1.550$ al mese, con uno sconto qualora venisse utilizzato a fine didattico."}
{"id": "5384478", "revid": "1573940", "url": "https://it.wikipedia.org/wiki?curid=5384478", "title": "SCTV", "text": "SCTV (Surya Citra Televisi) \u00e8 una rete televisiva indonesiana di propriet\u00e0 da Surya Citra Media."}
{"id": "5384517", "revid": "1833487", "url": "https://it.wikipedia.org/wiki?curid=5384517", "title": "Carcassa", "text": "La carcassa \u00e8 il corpo di un animale morto. Qualora si trovi in stato di putrefazione \u00e8 detto carogna.\nLo studio delle modificazioni \"post mortem\" del corpo di un animale ricade nell'ambito della diagnostica cadaverica veterinaria, materia di specializzazione di medicina veterinaria.\nIn paleontologia lo studio delle carcasse fossilizzate di animali costituisce parte della analisi delle tanatocenosi, in particolare si ricercano tracce di predazione, e viene studiata la postura dell'animale per comprenderne le cause di morte."}
{"id": "5384518", "revid": "256896", "url": "https://it.wikipedia.org/wiki?curid=5384518", "title": "Terme di Forum Traiani", "text": ""}
{"id": "5384535", "revid": "110157", "url": "https://it.wikipedia.org/wiki?curid=5384535", "title": "Jahotyn", "text": "Jahotyn (; , \"Jagotin\") \u00e8 una citt\u00e0 dell'Ucraina, nell'oblast' di Kiev. Nel 2011 aveva una popolazione di circa 20.000 abitanti."}
{"id": "5384536", "revid": "339392", "url": "https://it.wikipedia.org/wiki?curid=5384536", "title": "Yahotyn", "text": ""}
{"id": "5384537", "revid": "339392", "url": "https://it.wikipedia.org/wiki?curid=5384537", "title": "Yagotyn", "text": ""}
{"id": "5384538", "revid": "28592", "url": "https://it.wikipedia.org/wiki?curid=5384538", "title": "Jagotyn", "text": ""}
{"id": "5384540", "revid": "28592", "url": "https://it.wikipedia.org/wiki?curid=5384540", "title": "Jahotin", "text": ""}
{"id": "5384545", "revid": "1543377", "url": "https://it.wikipedia.org/wiki?curid=5384545", "title": "Municipio vecchio (Caldogno)", "text": "L'ex municipio in Piazza Bruno Viola o pi\u00f9 comunemente municipio vecchio \u00e8 una delle residenze appartenute ai conti Caldogno, presente nel comune omonimo in provincia di Vicenza.\nSita in centro paese, venne costruita verso la fine del Cinquecento quando, un non ben noto ramo della famiglia, ebbe l'iniziativa. \u00c8 attualmente di propriet\u00e0 del comune ed \u00e8 in discussione la possibilit\u00e0 di venderlo o restaurarlo.\nStoria.\nIn realt\u00e0 tale struttura non \u00e8 la primitiva residenza dei nobili in questo lato del paese dal momento che, tutta la struttura ad occidente pi\u00f9 volte rimodellata nel Seicento e ha perso l'aspetto originario. Nel Trecento era stata infatti costruita una struttura il cui prospetto sud possedeva un ampio portico con quattro arcate sovrastate da grandi finestre: di questo rimane solo una delle arcate e le chiavi di volta delle altre tre.\nNel Cinquecento, quindi, venne costruito l'edificio conosciuto ora staccato, ma collegato da una struttura non molto dissimile, dalla residenza originaria. \nNel 1653 venne aggiunta l'ala della villa verso la piazza e non, come segna erroneamente una scritta sopra la porta, nel 1930.\nDal 1931 al 1987 fu sede municipale.\nPer l'adattamento agli uffici comunali venne restaurata nel 1931 e un'ulteriore rimaneggiamento venne effettuato nel 1968.\nDescrizione.\nL'edificio presenta due facciate ed \u00e8 affiancato ad ovest dalla vecchia residenza e ad est da un'ala scandita da lesene tuscaniche tra le quali si profilano degli archi ciechi molto esili. Nelle vicinanze dell'angolo sud-est e sul pinnacolo che sovrasta il vertice del frontone nella facciata nord \u00e8 presente nella parete uno stemma araldico dei Caldogno in pietra tenera che \u00e8, ormai, consumato.\nEsterno.\nFacciata meridionale.\nLa facciata meridionale, che d\u00e0 sulla piazza, rappresenta il prospetto maggiore. Vi si distinguono quattro piani di diverse dimensioni e aperture di forma differente e una suddivisione in tre settori, di cui quello principale \u00e8 leggermente avanzato.\nIl piano terra presenta finestre molto piccole e rettangolari in asse con quelle dei piani superiori, quasi fosse un seminterrato.\nIl piano nobile, al primo piano, \u00e8 accessibile tramite lo scalone esterno e porta finestre alte e rettangolari con cimasa orizzontale al di sopra.\nNel secondo piano, piuttosto basso, si aprono finestre quadrate e nel sottotetto sono presenti finestrelle ellittiche molto vicine fra di loro, tanto che le cornici si sfiorano.\nLo scalone che porta al piano nobile occupa la parte centrale della facciata ed \u00e8 suddiviso in due rampe, parallele alla parete, che portano ad un pianerottolo antistante l'ingresso.\nL'ingresso al primo piano funge da asse di simmetria e sembra ispirarsi a villa Pojana di Pojana Maggiore, un lavoro noto del Palladio. La porta arcuata e le due finestre ai lati costituiscono la \"serliana\", sovrastata da un ampio elemento curvilineo. Al grande atrio interno forniscono luce anche le altre due finestre laterali.\nFacciata settentrionale.\nLa facciata settentrionale, che d\u00e0 su via Fogazzaro, non manca degli elementi che rendono elegante il prospetto sud.\nGli interni.\nL'atrio \u00e8 ampio come tutto il settore centrale e riceve luce da tutte le aperture del primo piano. Presenta una volta a botte che al centro diventa a crociera e vi si aprono una serliana dalle dimensioni simili a quella della facciata sud e due porte laterali che immettono rispettivamente alle stanze retrostanti e alle sale di fianco.\nAlcune stanze, intorno alle porte delle stanze tra loro comunicanti, sono decorate da un pittore seicentesco. Sono presenti anche pregevoli caminetti seicenteschi e un caminetto cinquecentesco al centro della parete nella stanza a sud-est.."}
{"id": "5384558", "revid": "1305772", "url": "https://it.wikipedia.org/wiki?curid=5384558", "title": "Forgotten Faces", "text": ""}
{"id": "5384565", "revid": "834", "url": "https://it.wikipedia.org/wiki?curid=5384565", "title": "Peg Woffington", "text": ""}
{"id": "5384566", "revid": "287204", "url": "https://it.wikipedia.org/wiki?curid=5384566", "title": "Altoona (Wisconsin)", "text": "Altoona \u00e8 una citt\u00e0 degli Stati Uniti d'America, situata in Wisconsin, nella Contea di Eau Claire."}
{"id": "5384567", "revid": "287204", "url": "https://it.wikipedia.org/wiki?curid=5384567", "title": "Antigo", "text": "Antigo \u00e8 una citt\u00e0 degli Stati Uniti d'America, situata in Wisconsin, nella Contea di Langlade, della quale \u00e8 anche il capoluogo."}
{"id": "5384570", "revid": "1305772", "url": "https://it.wikipedia.org/wiki?curid=5384570", "title": "Arcadia (Wisconsin)", "text": "Arcadia \u00e8 un centro abitato (\"city\") degli Stati Uniti d'America situato nella contea di Trempealeau nello Stato del Wisconsin. La popolazione era di 2,925 persone al censimento del 2010. \u00c8 la citt\u00e0 pi\u00f9 grande della contea di Trempealeau.\nStoria.\nArcadia \u00e8 stata fondata nel 1855 su una collina che domina la Trempealeau River Valley. Tuttavia, quando la Green Bay and Western Railroad costru\u00ec una linea nella valle del fiume, la citt\u00e0 si svilupp\u00f2 lungo la linea.\nGeografia fisica.\nSecondo lo United States Census Bureau, ha un'area totale di 2,87 miglia quadrate (7,43\u00a0km\u00b2).\nSociet\u00e0.\nEvoluzione demografica.\nSecondo il censimento del 2010, c'erano 2,925 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 73,4% di bianchi, lo 0,8% di afroamericani, lo 0,3% di nativi americani, lo 0,6% di asiatici, il 22,8% di altre razze, e il 2,1% di due o pi\u00f9 etnie. Ispanici o latinos di qualunque razza erano il 31,2% della popolazione."}
{"id": "5384571", "revid": "1370871", "url": "https://it.wikipedia.org/wiki?curid=5384571", "title": "Ashland (Wisconsin)", "text": "Ashland \u00e8 una citt\u00e0 degli Stati Uniti d'America, situata in Wisconsin, nella Contea di Ashland e in parte nella Contea di Bayfield. \u00c8 il capoluogo della Contea di Ashland."}
{"id": "5384574", "revid": "287204", "url": "https://it.wikipedia.org/wiki?curid=5384574", "title": "Augusta (Wisconsin)", "text": "Augusta \u00e8 una citt\u00e0 degli Stati Uniti d'America, situata in Wisconsin, nella Contea di Eau Claire."}
{"id": "5384581", "revid": "481666", "url": "https://it.wikipedia.org/wiki?curid=5384581", "title": "The Ruling Passion", "text": ""}
{"id": "5384582", "revid": "1305772", "url": "https://it.wikipedia.org/wiki?curid=5384582", "title": "Barron", "text": ""}
{"id": "5384583", "revid": "287204", "url": "https://it.wikipedia.org/wiki?curid=5384583", "title": "Barron (Wisconsin)", "text": "Barron \u00e8 una citt\u00e0 degli Stati Uniti d'America, situata in Wisconsin, nella Contea di Barron, della quale \u00e8 anche il capoluogo."}
{"id": "5384585", "revid": "1305772", "url": "https://it.wikipedia.org/wiki?curid=5384585", "title": "The Rummage Sale", "text": ""}
{"id": "5384588", "revid": "287204", "url": "https://it.wikipedia.org/wiki?curid=5384588", "title": "Black River Falls", "text": "Black River Falls \u00e8 una citt\u00e0 degli Stati Uniti d'America, situata in Wisconsin, nella contea di Jackson, della quale \u00e8 anche il capoluogo."}
{"id": "5384591", "revid": "287204", "url": "https://it.wikipedia.org/wiki?curid=5384591", "title": "Blair (Wisconsin)", "text": "Blair \u00e8 un centro abitato (\"city\") degli Stati Uniti d'America situato nella contea di Trempealeau nello Stato del Wisconsin. La popolazione era di 1,366 persone al censimento del 2010.\nBlair \u00e8 sulla ex linea ferroviaria della Green Bay and Western Railroad, che si estendeva gi\u00f9 per la valle del fiume Trempealeau fino alla citt\u00e0 di Winona, nel Minnesota.\nStoria.\nLa citt\u00e0 venne colonizzata intorno al 1850. La maggior parte degli abitanti della citt\u00e0 discendono da coloni norvegesi, con un piccolo gruppo che discende da coloni tedeschi. Il patrimonio norvegese della citt\u00e0 \u00e8 rappresentato da annuali cene di lefse e lutefisk presso le chiese e l'amore per la musica polka. Una societ\u00e0 di lefse si trova a Blair.\nIl nome della citt\u00e0 \u00e8 stato cambiato da Porterville nel 1873 quando la Green Bay and Western Railroad \u00e8 stata instradata attraverso la citt\u00e0. Il nuovo nome di Blair \u00e8 in onore di uno dei principali investitori della ferrovia, John Insley Blair. Un tempo, durante il periodo di massimo splendore delle ferrovie, una diramazione della GB&amp;W la collegava con la vicina citt\u00e0 di Ettrick (anche se poi venne chiusa). La ferrovia continua a funzionare, anche se con un nome diverso.\nLa citt\u00e0 ha evitato il destino di alcune piccole citt\u00e0 del Midwest che lentamente perdevano popolazione a causa dei giovani che lasciavano le citt\u00e0 per motivi di lavoro per andare in citt\u00e0 pi\u00f9 grandi. La popolazione di Blair era raddoppiata tra gli anni 50 e gli anni 2000. Nel corso degli anni 50, le inondazioni annuali a causa della fusione della neve sono state spesso vissute, ma le tecniche di coltivazione di oggi fanno inondatore raramente. Recentemente, un certo numero di famiglie di agricoltori Amish si sono stabilite nella zona e le loro carrozze trainate dai cavalli sono a volte viste sulle strade.\nGeografia fisica.\nSecondo lo United States Census Bureau, ha un'area totale di 1,24 miglia quadrate (3,21\u00a0km\u00b2).\nSociet\u00e0.\nEvoluzione demografica.\nSecondo il censimento del 2010, c'erano 1,366 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 96,6% di bianchi, lo 0,4% di afroamericani, lo 0,2% di nativi americani, lo 0,1% di asiatici, l'1,3% di altre razze, e l'1,4% di due o pi\u00f9 etnie. Ispanici o latinos di qualunque razza erano il 3,8% della popolazione."}
{"id": "5384593", "revid": "742538", "url": "https://it.wikipedia.org/wiki?curid=5384593", "title": "Chiave della citt\u00e0", "text": ""}
{"id": "5384594", "revid": "767487", "url": "https://it.wikipedia.org/wiki?curid=5384594", "title": "Bloomer (Wisconsin)", "text": "Bloomer \u00e8 una citt\u00e0 degli Stati Uniti d'America, situata in Wisconsin, nella Contea di Chippewa."}
{"id": "5384596", "revid": "1543377", "url": "https://it.wikipedia.org/wiki?curid=5384596", "title": "Funzioni della musica", "text": "Lo studio delle funzioni della musica \u00e8 un dibattuto problema musicologico che coinvolge anche altre discipline, sia nel campo dell'arte sia in quello delle scienze sociali come la psicologia. In senso stretto, esso include un insieme di teorizzazioni di natura antropologico-musicale, o pi\u00f9 specificamente etnomusicologica, prendendo le mosse in particolare dalla classificazione proposta nel 1964 dallo studioso Alan P. Merriam, nel cui saggio \"Antropologia della musica\" appare il concetto di \"funzione\". Cos\u00ec intese, le funzioni della musica attengono ai fini generali dell'uso della musica in una dimensione sociale.\nFunzioni individuali.\nLa musica esplica anzitutto una serie di funzioni che interessano l\"individuo\" come singolo fruitore dell'esperienza musicale, e che appartengono pertanto alla sfera psichica del soggetto. In questo senso la musica svolge funzioni di stimolo psicofisico, sia attivo sia passivo, come proiezione di sogni e desideri, come generatrice di sensazioni in forma di elevazione estetica, piacere, talvolta serenit\u00e0, ovvero - per il tramite della danza o comunque del movimento - come valvola di sfogo di pulsioni e aggressivit\u00e0.\nFunzioni sociali.\nRichiamando lo schema dei materiali culturali umani elaborato dall'antropologo Melville J. Herskovits, Alan P. Merriam lo applica alla musica per identificarne gli \"usi\" in relazione agli eventi culturali, pur avvertendo che si tratta di un catalogo parziale in quanto la musica accompagna gran parte delle attivit\u00e0 umane.\nIn questo modo l'etnomusicologo identifica cinque diversi tipi di impiego della musica nella societ\u00e0: sotto \"Cultura materiale\" sono inclusi ad esempio i canti che accompagnano il lavoro; sotto \"Istituzione sociale\" quelli politici e a fini di istruzione; sotto \"L'uomo e l'universo\" quelli religiosi; sotto \"L'estetica\" il folklore, la danza e le arti in genere; sotto \"Linguaggio\" la comunicazione mediante strumenti musicali di grande potenza (si pensi al corno alpino).\nIn relazione a tali usi sociali, sono individuate dieci funzioni della musica, intese come \"fini\" dell'impiego del linguaggio musicale:\nLo schema di Merriam \u00e8 stato sintetizzato in tre sole funzioni pi\u00f9 generali dall'italiano Francesco Giannattasio:\nFunzioni specifiche.\nIn senso pi\u00f9 ampio, le funzioni della musica sono oggetto di indagine in vari settori dell'arte e delle scienze umane: cos\u00ec si studiano le funzioni della colonna sonora nel cinema, negli annunci pubblicitari, nei videogiochi, e le funzioni della musica come supporto terapeutico in medicina e psicologia (musicoterapia), o educativo in pedagogia."}
{"id": "5384597", "revid": "1448629", "url": "https://it.wikipedia.org/wiki?curid=5384597", "title": "Brodhead", "text": ""}
{"id": "5384598", "revid": "767487", "url": "https://it.wikipedia.org/wiki?curid=5384598", "title": "Brodhead (Wisconsin)", "text": "Brodhead \u00e8 una citt\u00e0 degli Stati Uniti d'America, situata in Wisconsin, nella Contea di Green e in parte nella Contea di Rock."}
{"id": "5384599", "revid": "200568", "url": "https://it.wikipedia.org/wiki?curid=5384599", "title": "Burlington (Wisconsin)", "text": "Burlington \u00e8 una citt\u00e0 degli Stati Uniti d'America, situata in Wisconsin, nella Contea di Racine e in parte nella Contea di Walworth."}
{"id": "5384601", "revid": "274418", "url": "https://it.wikipedia.org/wiki?curid=5384601", "title": "Claude de Saumaise", "text": ""}
{"id": "5384602", "revid": "767487", "url": "https://it.wikipedia.org/wiki?curid=5384602", "title": "Chetek", "text": "Chetek \u00e8 una citt\u00e0 degli Stati Uniti d'America, situata in Wisconsin, nella Contea di Barron."}
{"id": "5384607", "revid": "287204", "url": "https://it.wikipedia.org/wiki?curid=5384607", "title": "Piacenza Football Club 1928-1929", "text": "Questa pagina raccoglie le informazioni riguardanti il Piacenza Football Club nelle competizioni ufficiali della stagione 1928-1929.\nStagione.\nNella stagione 1928-1929 il Piacenza ha disputato il girone B del campionato di Prima Divisione. Con 28 punti ha ottenuto il quinto posto in classifica."}
{"id": "5384608", "revid": "580197", "url": "https://it.wikipedia.org/wiki?curid=5384608", "title": "FC Stumbras", "text": "LFC Stumbras, noto anche come Stumbras, \u00e8 una societ\u00e0 calcistica lituana con sede nella citt\u00e0 di Kaunas. Ha militato nella A lyga, la massima divisione del campionato lituano, per cinque stagioni consecutive. Nel 2017 ha vinto il suo primo trofeo, la coppa di Lituania.\nStoria.\nIl club venne fondato nel 2013 con il cambio societario e di denominazione della squadra della Nacionalin\u0117 Futbolo Akademija, e venendo iscritto nel raggruppamento sud della II lyga, la seconda serie del campionato lituano di calcio. Nonostante la squadra fosse composta da calciatori giovanissimi, il campionato venne concluso al secondo posto e con la promozione in 1 Lyga. Nella stagione 2014 lo Stumbras si rinforz\u00f2 con calciatori pi\u00f9 esperti (come Art\u016bras Rimkevi\u010dius, che realizz\u00f2 26 reti) e vinse il campionato, conquistando la promozione in A lyga, la massima serie lituana, e riportando una squadra di Kaunas in massima serie dopo la retrocessione del FBK Kaunas nel 2012. Nel 2015, alla sua prima stagione in massima serie e sotto la guida di Darius Gvildys, lo Stumbras concluse al settimo posto, mantenendo la categoria. Nel 2016 arrivarono l'irlandese Richard Walsh alla direzione del club e il portoghese Mariano Barreto alla guida della squadra, che concluse il campionato al quinto posto e raggiunse le semifinali della coppa di Lituania sia nell'edizione 2015-2016 sia nell'edizione 2016. Nel 2017 vinse la coppa di Lituania per la prima volta nella sua storia, sconfiggendo in finale lo \u017dalgiris Vilnius grazie a una rete di Bouchareb, e venendo ammesso al primo turno preliminare della UEFA Europa League 2018-2019. In campionato concluse al settimo posto, accedendo cos\u00ec allo spareggio promozione/retrocessione contro il : vinse sia la gara di andata sia quella di ritorno, mantenendo il posto in A lyga.\nLa stagione 2018 si \u00e8 conclusa con un quarto posto finale in campionato e col raggiungimento della finale della Coppa di Lituania, persa per 3-0 dallo . Grazie a questi risultati lo Stumbras si era qualificato al primo turno di qualificazione della UEFA Europa League 2019-2020, ma il 16 giugno 2019 al club \u00e8 stata revocata la licenza UEFA e, quindi, impedita la partecipazione alle competizioni europee a causa di problemi finanziari del club e delle sue violazioni dei requisiti di partecipazione. Successivamente, il 28 giugno 2019 la federazione lituana ha revocato la licenza di partecipazione al campionato di A lyga, e di 1 Lyga per la seconda squadra, dopo aver riscontrato che non erano state risolte tutte le violazioni del club in materia sportiva, di personale, infrastrutturale e finanziaria. Il 30 luglio 2019 la federazione lituana, dopo aver constatato che lo Stumbras non aveva messo in atto le azioni necessarie richieste per portare a termine la stagione, ha annunciato l'esclusione del club dal campionato di A lyga 2019. Di conseguenza, per le rimanenti gare della prima fase del campionato dello Stumbras viene assegnata la vittoria a tavolino per 3-0 alle squadre avversarie. Analoga decisione \u00e8 stata applicata alla seconda squadra dello Stumbras militante in 1 Lyga.\nOrganico.\nRosa 2018.\n \nRosa 2015.\n\"Aggiornato al 24 marzo 2015.\""}
{"id": "5384610", "revid": "287451", "url": "https://it.wikipedia.org/wiki?curid=5384610", "title": "Unione Sportiva Taranto 1941-1942", "text": "Questa voce raccoglie le informazioni riguardanti l'Unione Sportiva Taranto nelle competizioni ufficiali della stagione 1941-1942."}
{"id": "5384611", "revid": "2149408", "url": "https://it.wikipedia.org/wiki?curid=5384611", "title": "Chilton", "text": ""}
{"id": "5384613", "revid": "287204", "url": "https://it.wikipedia.org/wiki?curid=5384613", "title": "Chilton (Wisconsin)", "text": "Chilton \u00e8 una citt\u00e0 degli Stati Uniti d'America, situata in Wisconsin, nella Contea di Calumet, della quale \u00e8 anche il capoluogo."}
{"id": "5384616", "revid": "247222", "url": "https://it.wikipedia.org/wiki?curid=5384616", "title": "Clintonville (Wisconsin)", "text": "Clintonville \u00e8 una citt\u00e0 degli Stati Uniti d'America, situata in Wisconsin, nella Contea di Waupaca.\nStoria.\nLa Four Wheel Drive Auto Company \u00e8 stata fondata nel 1909 a Clintonville come \"Badger Four-Wheel Drive Auto Company\". "}
{"id": "5384618", "revid": "827882", "url": "https://it.wikipedia.org/wiki?curid=5384618", "title": "Colby (Wisconsin)", "text": "Colby \u00e8 una citt\u00e0 degli Stati Uniti d'America, situata in Wisconsin, nella Contea di Clark e in parte nella Contea di Marathon.\nOggi sono presenti all'incirca 2000 abitanti."}
{"id": "5384620", "revid": "287204", "url": "https://it.wikipedia.org/wiki?curid=5384620", "title": "Columbus (Wisconsin)", "text": "Columbus \u00e8 una citt\u00e0 degli Stati Uniti d'America, situata in Wisconsin, nella Contea di Columbia e in parte nella Contea di Dodge."}
{"id": "5384622", "revid": "767487", "url": "https://it.wikipedia.org/wiki?curid=5384622", "title": "Cornell (Wisconsin)", "text": "Cornell \u00e8 una citt\u00e0 degli Stati Uniti d'America, situata in Wisconsin, nella Contea di Chippewa."}
{"id": "5384625", "revid": "287204", "url": "https://it.wikipedia.org/wiki?curid=5384625", "title": "Crandon", "text": "Crandon \u00e8 una citt\u00e0 degli Stati Uniti d'America, situata in Wisconsin, nella Contea di Forest, della quale \u00e8 anche il capoluogo."}
{"id": "5384626", "revid": "111636080", "url": "https://it.wikipedia.org/wiki?curid=5384626", "title": "Polisportiva Fascista Mario Umberto Borzacchini 1941-1942", "text": "Questa voce raccoglie le informazioni riguardanti la Polisportiva Fascista Mario Umberto Borzacchini nelle competizioni ufficiali della stagione 1941-1942."}
{"id": "5384627", "revid": "123005615", "url": "https://it.wikipedia.org/wiki?curid=5384627", "title": "The Ashes 2013", "text": "Il The Ashes 2013 \u00e8 stata la 67\u00aa edizione del prestigioso \"The Ashes\" di cricket. La serie di 5 partite si \u00e8 disputata in Inghilterra tra il 10 luglio e il 25 agosto 2013. Le due squadre hanno eseguito un tour per l'Inghilterra che \u00e8 partito dalla citt\u00e0 di Nottingham e che ha toccato Londra (al Lord's), Manchester, Chester-le-Street per poi tornare a Londra (al The Oval stavolta). La serie \u00e8 inserita all'interno di un pi\u00f9 vasto tour che la selezione australiana ha effettuato nei paesi britannici; erano infatti previsti anche 5 \"One Day International\" e 2\" Twenty20\" tra Inghilterra e Australia e 4 \"First Class Match\" tra la selezione australiana e squadre locali.\nCampione.\nInghilterra(31\u00ba titolo)"}
{"id": "5384629", "revid": "287204", "url": "https://it.wikipedia.org/wiki?curid=5384629", "title": "Cumberland (Wisconsin)", "text": "Cumberland \u00e8 una citt\u00e0 degli Stati Uniti d'America, situata in Wisconsin, nella Contea di Barron."}
{"id": "5384630", "revid": "767487", "url": "https://it.wikipedia.org/wiki?curid=5384630", "title": "Medaglia presidenziale di distinzione", "text": "La medaglia presidenziale di distinzione (o pi\u00f9 semplicemente medaglia presidenziale, ) \u00e8 la pi\u00f9 alta onorificenza civile conferita in Israele. Fu consegnata per la prima volta il 1\u00ba marzo 2012 a Gerusalemme dal presidente di Israele Shimon Peres, che la confer\u00ec a cinque persone e un'organizzazione \"che hanno dato un contributo eccezionale allo Stato di Israele o all'umanit\u00e0, attraverso i loro talenti e servizi resi\".\nLa medaglia presidenziale fu disegnata da Yossi Matityahu che si ispir\u00f2 alla medaglia della Legion d'onore francese. Ricorda anche alla Medaglia presidenziale della libert\u00e0 statunitense."}
{"id": "5384633", "revid": "640277", "url": "https://it.wikipedia.org/wiki?curid=5384633", "title": "Mars Direct", "text": "Mars direct \u00e8 una proposta di missione umana su Marte che \u00e8 stata progettata in modo da essere economica e possibile con le attuali tecnologie. \u00c8 stata originariamente presentata in un documento di ricerca della NASA dagli ingegneri Robert Zubrin e David Baker nel 1990, e successivamente ampliato nel 1996 da parte di Zubrin.\nStoria.\nLa missione \u00e8 stata proposta da Zubrin in risposta ad un progetto interno della NASA che prevedeva un budget stratosferico di circa 500 miliardi di dollari. L'idea di Zubrin era di proporre un'idea da un profilo economico relativamente basso.\nDettagli della missione.\nMars direct \u00e8 cos\u00ec chiamata perch\u00e9 non prevede stazioni orbitanti intermedie, un viaggio dalla Terra a Marte, diretto. Il fulcro del progetto, l'idea rivoluzionaria che avrebbe permesso un notevole taglio dei costi, era la produzione del carburante del viaggio di ritorno direttamente sulla superficie di Marte, per risparmiare sul trasporto della Terra. L'atmosfera di Marte permette la produzione di ossigeno e metano, ma rimane necessario portare idrogeno liquido dalla terra.\nData la vicinanza periodica di Marte alla Terra ogni 26 mesi circa, le finestre di lancio sono ridotte e vanno inviati rifornimenti e beni di prima necessit\u00e0 prima dell'arrivo dell'uomo sulla superficie.\nPiano dei lanci.\nIl primo lancio prevedeva l'invio di una fornitura di idrogeno, un impianto di produzione chimico e un piccolo reattore nucleare. Lo scopo \u00e8 produrre ossigeno e metano necessari per il viaggio di ritorno.\nIl secondo lancio prevedeva l'invio di un habitat e dell'equipaggio umano. L'equipaggio avrebbe trascorso il viaggio di trasferimento su Marte dentro l'habitat in un ambiente a gravit\u00e0 simulata.\nDopo due anni di missione, l'equipaggio sarebbe tornato grazie al carburante prodotto negli anni dall'impianto chimico spedito col primo lancio."}
{"id": "5384634", "revid": "1958176", "url": "https://it.wikipedia.org/wiki?curid=5384634", "title": "Nello Fotticchia", "text": "Biografia.\nNato il 1 gennaio 1864 a Orvieto da Gioacchino e Zelinda Pelegi si laure\u00f2 in zooiatria presso la Scuola Superiore di Medicina Veterinaria di Napoli il 26 luglio 1905. Subito si dedic\u00f2 alla didattica e alla ricerca in virt\u00f9 della nomina ad assistente di Salvatore Baldassarre, docente di zootecnia. Dal 1907 al 1910 fu docente di zootecnia presso la R. Scuola di zootecnica e di caseificio di Reggio Emilia. A settembre del 1910, avendo vinto un concorso presso il Ministero dell'Agricoltura, venne nominato Ispettore Generale dei servizi zootecnici, carica che mantenne fino al 1930.Chiamato alle armi nel 1915, con il grado di tenente veterinario di complemento, assunse la direzione del servizio approvvigionamento presso il ministero dell'Agricoltura. Fu professore ordinario di zootecnia e di zoognosia nella facolt\u00e0 di Agraria dell'Universit\u00e0 di Napoli (Portici) dal 1 dicembre 1930 e mantenne questa cattedra fino alla fine della carriera; fu anche preside della facolt\u00e0 di agraria e consigliere di amministrazione dell'universit\u00e0 di Napoli. Fece parte di numerosi corpi consultivi e di commissioni e nel 1939 fu eletto alla Camera dei fasci e delle corporazioni (XXX legislatura del Regno d'Italia).\nFu autore di numerose pubblicazioni scientifiche riguardanti i problemi allora di attualit\u00e0 nel campo zootecnico (la profilassi della tubercolosi bovina, l'uso dell'elettricit\u00e0 nell'industria zootecnica, la digestione in varie specie animali, l'alimentazione del cavallo, ecc.) e di aspetti specifici legati alla zootecnia meridionale. Nel 1937 fond\u00f2 il \"Giornale degli allevatori\" di cui fu direttore fino al 1952. Fu inoltre membro dell'Accademia dei Georgofili, socio corrispondente dell'Accademia internazionale di Lettere e scienze di Napoli e componente del Consiglio Nazionale delle Ricerche. Mor\u00ec a Portici il 5 giugno 1953"}
{"id": "5384635", "revid": "1226", "url": "https://it.wikipedia.org/wiki?curid=5384635", "title": "Zona permanentemente autonoma", "text": "Una zona permanentemente autonoma (o PAZ, dall'inglese permanent autonomous zone) \u00e8 una comunit\u00e0 che \u00e8 autonoma da autorit\u00e0 esterne, in particolare dal governo del territorio in cui la zona autonoma \u00e8 collocata. Le PAZ, quindi, non sono controllate da alcun governo n\u00e9 da alcuna autorit\u00e0 religiosa.\nIl concetto di PAZ sviluppa quello pi\u00f9 noto di TAZ, zona temporaneamente autonoma, reso famoso dal libro \"T.A.Z. Zone temporaneamente autonome\" di Hakim Bey."}
{"id": "5384636", "revid": "767487", "url": "https://it.wikipedia.org/wiki?curid=5384636", "title": "Darlington (Wisconsin)", "text": "Darlington \u00e8 una citt\u00e0 degli Stati Uniti d'America, situata in Wisconsin, nella Contea di Lafayette, della quale \u00e8 anche il capoluogo."}
{"id": "5384638", "revid": "256896", "url": "https://it.wikipedia.org/wiki?curid=5384638", "title": "Medaglia presidenziale (Israele)", "text": ""}
{"id": "5384640", "revid": "287204", "url": "https://it.wikipedia.org/wiki?curid=5384640", "title": "De Pere", "text": "De Pere \u00e8 una citt\u00e0 degli Stati Uniti d'America, situata in Wisconsin, nella Contea di Brown."}
{"id": "5384648", "revid": "916580", "url": "https://it.wikipedia.org/wiki?curid=5384648", "title": "Precursore sismico", "text": "Con il termine precursore sismico si fa riferimento ad un fenomeno di varia natura che precede un evento sismico. La tipologia di precursori sismici maggiormente studiati dagli scienziati nella storia sono:"}
{"id": "5384649", "revid": "74801", "url": "https://it.wikipedia.org/wiki?curid=5384649", "title": "Delavan (Wisconsin)", "text": "Delavan \u00e8 una citt\u00e0 degli Stati Uniti d'America, situata in Wisconsin, nella Contea di Walworth."}
{"id": "5384651", "revid": "709406", "url": "https://it.wikipedia.org/wiki?curid=5384651", "title": "Forze di Starling", "text": ""}
{"id": "5384652", "revid": "1272592", "url": "https://it.wikipedia.org/wiki?curid=5384652", "title": "Stregoneria (disambigua)", "text": ""}
{"id": "5384654", "revid": "287204", "url": "https://it.wikipedia.org/wiki?curid=5384654", "title": "Durand (Wisconsin)", "text": "Durand \u00e8 una citt\u00e0 degli Stati Uniti d'America, situata in Wisconsin, nella Contea di Pepin, della quale \u00e8 anche il capoluogo."}
{"id": "5384655", "revid": "1305772", "url": "https://it.wikipedia.org/wiki?curid=5384655", "title": "A Man's Man", "text": ""}
{"id": "5384667", "revid": "1226", "url": "https://it.wikipedia.org/wiki?curid=5384667", "title": "L'ospite (Hwang)", "text": ""}
{"id": "5384668", "revid": "200568", "url": "https://it.wikipedia.org/wiki?curid=5384668", "title": "Cadavere (veterinaria)", "text": ""}
{"id": "5384677", "revid": "1226", "url": "https://it.wikipedia.org/wiki?curid=5384677", "title": "L'ospite (Meyer)", "text": ""}
{"id": "5384681", "revid": "1226", "url": "https://it.wikipedia.org/wiki?curid=5384681", "title": "L'ospite (Waters)", "text": ""}
{"id": "5384684", "revid": "181699", "url": "https://it.wikipedia.org/wiki?curid=5384684", "title": "Societ\u00e0 Sportiva Ascoli 1941-1942", "text": "Questa pagina raccoglie le informazioni riguardanti la Societ\u00e0 Sportiva Ascoli nelle competizioni ufficiali della stagione 1941-1942."}
{"id": "5384692", "revid": "81195", "url": "https://it.wikipedia.org/wiki?curid=5384692", "title": "Eagle River", "text": ""}
{"id": "5384695", "revid": "287204", "url": "https://it.wikipedia.org/wiki?curid=5384695", "title": "L'ospite (film)", "text": ""}
{"id": "5384697", "revid": "287204", "url": "https://it.wikipedia.org/wiki?curid=5384697", "title": "Eagle River (Wisconsin)", "text": "Eagle River \u00e8 una citt\u00e0 degli Stati Uniti d'America, situata in Wisconsin, nella Contea di Vilas, della quale \u00e8 anche il capoluogo."}
{"id": "5384704", "revid": "4175", "url": "https://it.wikipedia.org/wiki?curid=5384704", "title": "Stadionul National de Rugby Arcul de Triumf", "text": ""}
{"id": "5384720", "revid": "599013", "url": "https://it.wikipedia.org/wiki?curid=5384720", "title": "Jamir Miller", "text": "Biografia.\nAl college, Miller gioc\u00f2 a football ad UCLA, dove fu nominato All-American. Fu scelto come decimo assoluto nel Draft NFL 1994 dagli Arizona Cardinals. Vi gioc\u00f2 fino al 1998 dopo di che pass\u00f2 ai Cleveland Browns. Nel 2001 gioc\u00f2 la miglior stagione in carriera, mettendo a segno 13 sack, venendo convocato per il Pro Bowl e inserito nel First-team All-Pro. Dal ritorno dei Browns nella NFL nel 1999, dopo tre anni di assenza, al 2006, Miller fu il loro unico giocatore convocato per il Pro Bowl (sette giocatori dei Browns furono poi convocati per il Pro Bowl nel 2007). La sua carriera si chiuse a causa di un infortunio al tendine d'Achille subito nella pre-stagione 2002 contro i Minnesota Vikings."}
{"id": "5384722", "revid": "83531", "url": "https://it.wikipedia.org/wiki?curid=5384722", "title": "Associazione Calcio Vigevano 1941-1942", "text": "Questa pagina raccoglie i dati riguardanti l'Associazione Calcio Vigevano nelle competizioni ufficiali della stagione 1941-1942."}
{"id": "5384724", "revid": "287204", "url": "https://it.wikipedia.org/wiki?curid=5384724", "title": "Edgerton (Wisconsin)", "text": "Edgerton \u00e8 una citt\u00e0 degli Stati Uniti d'America, situata in Wisconsin, nella Contea di Rock e in parte nella Contea di Dane."}
{"id": "5384739", "revid": "298229", "url": "https://it.wikipedia.org/wiki?curid=5384739", "title": "Pascal Ragondet", "text": "Gioca nel ruolo di libero nell'Association Sportive Cannes Volley-Ball.\nCarriera.\nLa carriera di Pascal Ragondet, fratello di Emmanuel e Olivier, entrambi pallavolisti, inizia nell'Association Sportive Cannes Volley-Ball all'et\u00e0 di vent'anni: qui ottiene il suo primo trofeo, vincendo il titolo di campione di Francia 2004-05, dopo aver perso in finale il campionato precedente; disputa poi la stagione 2006-07 nel Nice Volley-Ball, senza per\u00f2 riuscire ad ottenere la salvezza. Seguono poi due annate nel Tourcoing Lille M\u00e9tropole Volley-Ball: nel 2008-09 raggiunge sia la finale del campionato che quella della Coppa di Francia, perdendole entrambe.\nDal campionato 2009-10 \u00e8 tornato nell'Association Sportive Cannes Volley-Ball, perdendo tre finali, due di campionato e una di Coppa di Francia."}
{"id": "5384740", "revid": "287204", "url": "https://it.wikipedia.org/wiki?curid=5384740", "title": "Elkhorn (Wisconsin)", "text": "Elkhorn \u00e8 una citt\u00e0 degli Stati Uniti d'America, situata in Wisconsin, nella Contea di Walworth, della quale \u00e8 anche il capoluogo."}
{"id": "5384742", "revid": "767487", "url": "https://it.wikipedia.org/wiki?curid=5384742", "title": "Elroy (Wisconsin)", "text": "Elroy \u00e8 una citt\u00e0 degli Stati Uniti d'America, situata in Wisconsin, nella Contea di Juneau."}
{"id": "5384750", "revid": "287204", "url": "https://it.wikipedia.org/wiki?curid=5384750", "title": "Fennimore", "text": "Fennimore \u00e8 una citt\u00e0 degli Stati Uniti d'America, situata in Wisconsin, nella Contea di Grant."}
{"id": "5384759", "revid": "287204", "url": "https://it.wikipedia.org/wiki?curid=5384759", "title": "Fitchburg (Wisconsin)", "text": "Fitchburg \u00e8 una citt\u00e0 degli Stati Uniti d'America, situata in Wisconsin, nella Contea di Dane. \u00c8 un sobborgo della citt\u00e0 di Madison."}
{"id": "5384770", "revid": "1543377", "url": "https://it.wikipedia.org/wiki?curid=5384770", "title": "Fort Atkinson (Wisconsin)", "text": "Fort Atkinson \u00e8 una \"city\" degli Stati Uniti d'America, situata nella contea di Jefferson dello stato del Wisconsin."}
{"id": "5384772", "revid": "287204", "url": "https://it.wikipedia.org/wiki?curid=5384772", "title": "L'uomo di casa (film)", "text": ""}
{"id": "5384774", "revid": "736476", "url": "https://it.wikipedia.org/wiki?curid=5384774", "title": "Montgomery (Regno Unito)", "text": "Montgomery (in gallese: Trefaldwyn) \u00e8 una cittadina di circa 1.000 abitanti del Galles centro-orientale, facente parte della contea di Powys e situata lungo il confine con l'Inghilterra e lungo il Montgomery Canal. Un tempo era il capoluogo della contea storica del Montgomeryshire.\nGeografia fisica.\nTerritorio.\nMontgomery si trova nella parte nord-orientale della contea di Powys, tra Welshpool e Newtown (rispettivamente a sud della prima e a nord-est della seconda).\nOrigini del nome.\nIl toponimo \"Montgomery\" deriva da quello di un signore normanno, Roger de Montgomery.\nIl nome in gallese della localit\u00e0, \"Trefaldwyn\", significa invece \"citt\u00e0 di Baldwin\" deriva invece da quello di un altro signore locale, Baldwin de Boulers.\nStoria.\nTra il 1074 e il 1077, fu costruito in loco un motte e bailey per volere del signore normanno Roger de Montgomery.\nDopo alcune lotte, il castello pass\u00f2 nelle mani di Baldwin de Boulers e la citt\u00e0 assunse il nome di Trefaldwyn. I Boulers rimasero in possesso dell'edificio fino al 1222.\nNel 1267, la localit\u00e0 fu il luogo in cui re Enrico III d'Inghilterra concesse il titolo di principe del Galles a Llywelyn ap Gruffydd.\nNel settembre del 1644, Montgomery fu teatro di una battaglia della guerra civile inglese alla quale presero parte 9.000 soldati.\nMonumenti e luoghi d'interesse.\nLa localit\u00e0 \u00e8 dominata dalle rovine del castello. L'architettura cittadina presenta imponenti edifici in stile georgiano, in particolare nella centrale Broad Street.\nArchitetture religiose.\nChiesa di San Nicola.\nAltro edificio d'interesse di Montogmery \u00e8 la Chiesa di San Nicola eretta intorno al 1225, ma che presenta una torre del XIX secolo.\nNella chiesa sarebbero sepolti i resti di un personaggio leggendario, John Davies, noto come \"The Robber\", che sarebbe stato impiccato nel 1821.\nArchitetture civili.\nMunicipio.\nTra gli edifici d'interesse di Montgomery, figura il municipio, risalente al 1740.\nThe Old Bell.\nAltro edificio d'interesse \u00e8 \"The Old Bell\", un'ex-locanda del XIV secolo trasformato in un museo dedicato alla storia cittadina e alla Cambrian Railway.\nSociet\u00e0.\nEvoluzione demografica.\nAl censimento del 2011, Montgomery contava una popolazione pari a 986 abitanti."}
{"id": "5384775", "revid": "736476", "url": "https://it.wikipedia.org/wiki?curid=5384775", "title": "Montgomery (Galles)", "text": ""}
{"id": "5384777", "revid": "287204", "url": "https://it.wikipedia.org/wiki?curid=5384777", "title": "Fountain City (Wisconsin)", "text": "Fountain City \u00e8 una citt\u00e0 degli Stati Uniti d'America, situata in Wisconsin, nella Contea di Buffalo."}
{"id": "5384783", "revid": "287204", "url": "https://it.wikipedia.org/wiki?curid=5384783", "title": "Alma (Wisconsin)", "text": "Alma \u00e8 una citt\u00e0 degli Stati Uniti d'America, situata in Wisconsin, nella Contea di Buffalo, della quale \u00e8 anche il capoluogo."}
{"id": "5384786", "revid": "3623", "url": "https://it.wikipedia.org/wiki?curid=5384786", "title": "QEQ", "text": ""}
{"id": "5384810", "revid": "71579656", "url": "https://it.wikipedia.org/wiki?curid=5384810", "title": "Digital Champion", "text": ""}
{"id": "5384812", "revid": "287204", "url": "https://it.wikipedia.org/wiki?curid=5384812", "title": "Gillett (Wisconsin)", "text": "Gillett \u00e8 una citt\u00e0 degli Stati Uniti d'America, situata in Wisconsin, nella Contea di Oconto."}
{"id": "5384817", "revid": "697352", "url": "https://it.wikipedia.org/wiki?curid=5384817", "title": "Emmanuel Ragondet", "text": "Gioca nel ruolo di schiacciatore nel Rennes.\nCarriera.\nInizia la sua carriera professionistica nell'Arago de S\u00e8te, rimanendovi per 5 stagioni consecutive. Dopo le prime stagioni da non titolare, trova conferme in quella 2007-2008 con una media di 13,5 punti a partita. Nel 2011 passa al Paris Volley, squadra della capitale francese. Cambia ancora squadra appena un anno dopo, approdando al Tours, con i quali vincer\u00e0 ben 3 trofei stagionali, campionato: Coppa e Supercoppa. Nonostante la buonissima annata, cambia nuovamente squadra, la terza in tre anni e viene ingaggiato dal Gaz\u00e9lec Ajaccio, ottenendo la prima storica qualificazione del club corso alla Coppa CEV. Nel 2014 viene ceduto al Cannes e vi resta per 3 stagioni, l'ultima delle quali si conclude con la retrocessione in Ligue B. Dal 2017 \u00e8 in forze al Rennes.\nHa partecipato e ed \u00e8 vice campione del Campionato europeo pre-juniores 2005 e del Campionato europeo juniores 2006 con le nazionali giovanili francesi.\nA partire dal 2007 \u00e8 stato convocato ed ha giocato pi\u00f9 volte per la nazionale maggiore francese."}
{"id": "5384823", "revid": "767487", "url": "https://it.wikipedia.org/wiki?curid=5384823", "title": "Glendale (Contea di Milwaukee, Wisconsin)", "text": "Glendale \u00e8 una citt\u00e0 degli Stati Uniti d'America, situata in Wisconsin, nella Contea di Milwaukee."}
{"id": "5384830", "revid": "767487", "url": "https://it.wikipedia.org/wiki?curid=5384830", "title": "Municipio Vecchio (Bamberga)", "text": "Il Municipio Vecchio, in tedesco \"Altes-Rathaus\", \u00e8 l'antica sede del Comune della citt\u00e0 bavarese di Bamberga, in Germania.\nSorge nel mezzo del fiume Regnitz, ed \u00e8 uno degli edifici pi\u00f9 importanti della citt\u00e0, che ne caratterizza il centro storico.\nAll'interno ospita la \"Sammlung Ludwig\", \"Collezione Ludwig\", una delle maggiori d'Europa sulle porcellane.\nStoria e descrizione.\nI Principi-vescovi avevano emendato una legge che impediva ai cittadini di Bamberga di erigere un municipio sul territorio. Cos\u00ec venne eretto nel 1387 su un'isoletta artificiale nel mezzo del corso del fiume Regnitz, sul confine fra gli antichi poteri cittadini, quello episcopale e quello civile; e venne collegato alle rive da due ponti. Assunse la forma attuale solo durante i rifacimenti gotici operati fra il 1461 e il 1467, mostrando un grande corpo sul lato settentrionale, una torre sul punto di passaggio del ponte, e una casa a graticci che serviva come \"Corpo di Guardia\".\nFra il 1744 e il 1756 venne profondamente rinnovato su progetto dell'architetto Johann Jakob Michael K\u00fcchel in uno stile di transizione dal barocco al rococ\u00f2.\nScenografici sono gli affreschi eseguiti verso il 1755 da Johann Anwander. Essi ricoprono tutte le facciate esterne dell'edificio principale e raffigurano scene allegoriche inquadrate da motivi architettonici a trompe-l'\u0153il; pittura illusionistica tipica di quell'epoca. Sul lato della collina (vescovile) sono i \"Quattro elementi\", e su quello della pianura (borghese) le \"Quattro stagioni\", tutti legati dal tema corrente dei \"Vizi e Virt\u00f9 dell'uomo\".\nAl di sopra dell'arco di passaggio, sotto alla torre, Jos. Bonaventura Mutschele realizz\u00f2 sulle facciate gemelle due bei balconi rococ\u00f2 e due grandi stemmi. Nel fronte che guarda la collina territorio dei principi-vescovi, \u00e8 lo stemma della citt\u00e0 con San Giorgio, ad indicare l'entrata nella citt\u00e0 borghese; mentre nella facciata opposta \u00e8 il blasone di Franz Konrad von Stadion und Thannhausen, principe-vescovo dell'epoca. A fianco del fronte verso la citt\u00e0 \u00e8 il monumentale gruppo barocco della \"Crocifissione\", risalente al 1715.\nAll'interno, al primo piano, \u00e8 la grande \"Rokokosaal\", sala rococ\u00f2 utilizzata per le sedute del Consiglio comunale e i ricevimenti civici. Al pianterreno \u00e8 ospitata la Collezione di Porcellane Ludwig, fondata nel 1995."}
{"id": "5384843", "revid": "767487", "url": "https://it.wikipedia.org/wiki?curid=5384843", "title": "Glenwood City", "text": "Glenwood City \u00e8 una citt\u00e0 degli Stati Uniti d'America, situata in Wisconsin, nella Contea di St. Croix."}
{"id": "5384847", "revid": "1983214", "url": "https://it.wikipedia.org/wiki?curid=5384847", "title": "Organ", "text": ""}
{"id": "5384848", "revid": "1590006", "url": "https://it.wikipedia.org/wiki?curid=5384848", "title": "Organ (film)", "text": ""}
{"id": "5384849", "revid": "767487", "url": "https://it.wikipedia.org/wiki?curid=5384849", "title": "Two Gentlemen of the Road", "text": "Two Gentlemen of the Road \u00e8 un cortometraggio muto del 1910. Il nome del regista non viene riportato nei credit del film interpretato da Harry Myers.\nTrama.\nDentro a un magazzino, due ragazzini si divertono leggendo dei romanzi d'avventura. Per divertirsi, imitano le storie che stanno leggendo e nascondono in una nicchia nel muro un biglietto dove hanno descritto una sorta di mappa del tesoro. Il foglio viene trovato da due barboni che credono sia la nota di un ladro che ha nascosto il bottino di un furto e che si mettono subito a cercare il \"tesoro\". Le indicazioni li portano dentro a una palestra dove sono inseguiti sia dal custode che da un poliziotto. Alla fine vengono presi e portati in prigione. I due sono delusi e amareggiati perch\u00e9 credono ancora che se non fossero stati catturati avrebbero potuto mettere le mani sul loro \"tesoro\".\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film - un cortometraggio in una bobina - usc\u00ec nelle sale cinematografiche statunitensi il 24 marzo 1910."}
{"id": "5384850", "revid": "729019", "url": "https://it.wikipedia.org/wiki?curid=5384850", "title": "Ph-metria esofagea", "text": "La pH-metria esofagea \u00e8 il \"gold standard\" attuale per la diagnosi della malattia da reflusso gastroesofageo. Tale esame permette di rilevare una misura fisiologica diretta dell'acido nell'esofago ed \u00e8 il metodo pi\u00f9 obiettivo per documentare tale condizione, valutarne la gravit\u00e0 e monitorare la risposta all'eventuale trattamento farmacologico o chirurgico intrapreso.\nConsiste nell'inserimento di un sondino nasogastrico, alla cui estremit\u00e0 \u00e8 collegato un elettrodo, che permette di verificare il pH esofageo nell'arco delle 24 ore. Solitamente il pH esofageo \u00e8 tra 6 e 7."}
{"id": "5384851", "revid": "287204", "url": "https://it.wikipedia.org/wiki?curid=5384851", "title": "Green Lake (Wisconsin)", "text": "Green Lake \u00e8 una citt\u00e0 degli Stati Uniti d'America, situata in Wisconsin, nella Contea di Green Lake, della quale \u00e8 anche il capoluogo."}
{"id": "5384854", "revid": "298229", "url": "https://it.wikipedia.org/wiki?curid=5384854", "title": "Olivier Ragondet", "text": "Gioca nel ruolo di schiacciatore nel Rennes Volley 35.\nCarriera.\nLa carriera di Olivier Ragondet, fratello di Emmanuel e Pascal, entrambi pallavolisti, si svolge interamente nel Rennes Volley 35, a partire dal campionato 2010-11; con il club bianco-nero vince una Coppa di Francia, esordendo anche nelle coppe europee; nel 2014-15 segue il club nella seconda divisione francese dopo la retrocessione. Nel 2009 \u00e8 campione europeo pre-juniores con la nazionale francese."}
{"id": "5384856", "revid": "287204", "url": "https://it.wikipedia.org/wiki?curid=5384856", "title": "Hartford (Wisconsin)", "text": "Hartford \u00e8 una citt\u00e0 degli Stati Uniti d'America, situata in Wisconsin, nella Contea di Washington e in parte nella Contea di Dodge."}
{"id": "5384857", "revid": "1494169", "url": "https://it.wikipedia.org/wiki?curid=5384857", "title": "Organum (disambigua)", "text": ""}
{"id": "5384860", "revid": "287204", "url": "https://it.wikipedia.org/wiki?curid=5384860", "title": "Hayward (Wisconsin)", "text": "Hayward \u00e8 una citt\u00e0 degli Stati Uniti d'America, situata in Wisconsin, nella Contea di Sawyer, della quale \u00e8 anche il capoluogo."}
{"id": "5384862", "revid": "287204", "url": "https://it.wikipedia.org/wiki?curid=5384862", "title": "Hillsboro (Wisconsin)", "text": "Hillsboro \u00e8 una citt\u00e0 degli Stati Uniti d'America, situata in Wisconsin, nella Contea di Vernon."}
{"id": "5384864", "revid": "287204", "url": "https://it.wikipedia.org/wiki?curid=5384864", "title": "Horicon (Wisconsin)", "text": "Horicon \u00e8 una citt\u00e0 degli Stati Uniti d'America, situata in Wisconsin, nella Contea di Dodge."}
{"id": "5384865", "revid": "31886", "url": "https://it.wikipedia.org/wiki?curid=5384865", "title": "Villa Giusti (Firenze)", "text": "Villa Giusti (o Il Palagio) \u00e8 un edificio storico di Firenze, situato in via Tagliamento 4, zona di Sorgane. \u00c8 sede del Quartiere 3 di Firenze.\nStoria e descrizione.\nGi\u00e0 casa da signore medievale della famiglia Quaratesi, si trovava in aperta campagna, ed era il fulcro delle attivit\u00e0 agricole nei poderi circostanti. Nei secoli fu oggetto di molte trasformazioni e passaggi di propriet\u00e0, per cui dell'impianto antico restano oggi solo il portale, le finestre inginocchiate, una colonna e parte degli archi nel primo cortile, ujna fontanella in pietra sul retro. Ai primi del Novecento appartenne al musicista don Lorenzo Perosi, poi alla famiglia Giusti, e infine al Comune di Firenze.\nL'edificio si articola attorno a due cortili, uno dei quali ha un aspetto monumentale, con portici archiacuti retto da pilastri, probabilmente della fine del Settecento ma legato a una preesistenza. "}
{"id": "5384868", "revid": "339392", "url": "https://it.wikipedia.org/wiki?curid=5384868", "title": "5 in/38", "text": ""}
{"id": "5384869", "revid": "287204", "url": "https://it.wikipedia.org/wiki?curid=5384869", "title": "Hudson (Wisconsin)", "text": "Hudson \u00e8 una citt\u00e0 degli Stati Uniti d'America, situata in Wisconsin, nella Contea di St. Croix, della quale \u00e8 anche il capoluogo."}
{"id": "5384871", "revid": "287204", "url": "https://it.wikipedia.org/wiki?curid=5384871", "title": "Hurley (Wisconsin)", "text": "Hurley \u00e8 una citt\u00e0 degli Stati Uniti d'America, situata in Wisconsin, nella Contea di Iron, della quale \u00e8 anche il capoluogo."}
{"id": "5384883", "revid": "767487", "url": "https://it.wikipedia.org/wiki?curid=5384883", "title": "Independence (Wisconsin)", "text": "Independence \u00e8 una citt\u00e0 degli Stati Uniti d'America, situata in Wisconsin, nella Contea di Trempealeau."}
{"id": "5384884", "revid": "1318658", "url": "https://it.wikipedia.org/wiki?curid=5384884", "title": "Doppia identit\u00e0", "text": ""}
{"id": "5384886", "revid": "767487", "url": "https://it.wikipedia.org/wiki?curid=5384886", "title": "Vite interrotta", "text": "La vite interrotta \u00e8 un sistema meccanico tipicamente usato sull'otturatore delle artiglierie di medio e grosso calibro. Venne inventata intorno al 1845.\nL'otturatore aveva la forma di una vite, con sezioni di filettatura rimosse. Le stesse sezioni sono riportate sulla filettatura all'interno della culatta: le sezioni filettate sull'otturatore corrispondono a quelle non filettate sulla camera di scoppio, e viceversa. L'otturatore pu\u00f2 cos\u00ec essere inserito completamente nella culatta; poi, ruotandolo di circa un sesto di giro, le sezioni filettate dell'otturatore stesso ingaggiano quelle della culatta, sigillando la camera di scoppio. Anche se occasionalmente \u00e8 stato usato su fucili a retrocarica a polvere sciolta, questo meccanismo \u00e8 storicamente una delle poche soluzioni per garantire la tenuta dei gas nelle artiglierie a retrocarica impieganti cartocci a sacchetto (munizioni senza bossolo), sostituendo i precedenti otturatori a cuneo\nOtturatore a vite interrotta tipo de Bange.\nLa tenuta venne ulteriormente migliorata nel 1872 con l'introduzione dell'otturatore de Bange. Tutti gli otturatori che hanno adottato questa soluzione sono chiamati \"tipo de Bange\".\nOtturatore a vite interrotta tipo Welin.\nIl principale punto debole dei progetti originali era che solo met\u00e0 della circonferenza dell'otturatore poteva essere filettata, cosicch\u00e9 quest'ultimo doveva essere molto lungo per garantire una chiusura sicura, tramite un adeguato numero di creste. Axel Welin risolse il problema nel 1890. Progett\u00f2 una filettatura su otturatore e culatta a sezioni a raggio progressivamente pi\u00f9 ampio. Questo consentiva ad un otturatore con, per esempio, quattro sezioni di raggio diverso di impegnare quattro quinti della circonferenza interna della culatta: si potevano progettare cos\u00ec otturatori pi\u00f9 corti, che tra l'altro richiedevano solo un quinto di giro per andare in chiusura. L'otturatore \"tipo Welin\" \u00e8 ancora in uso sulle artiglierie con cariche di lancio a sacchetto."}
{"id": "5384887", "revid": "287204", "url": "https://it.wikipedia.org/wiki?curid=5384887", "title": "Juneau (Wisconsin)", "text": "Juneau \u00e8 una citt\u00e0 degli Stati Uniti d'America, situata in Wisconsin, nella Contea di Dodge, della quale \u00e8 anche il capoluogo."}
{"id": "5384888", "revid": "287204", "url": "https://it.wikipedia.org/wiki?curid=5384888", "title": "Kaukauna", "text": "Kaukauna \u00e8 una citt\u00e0 degli Stati Uniti d'America, situata in Wisconsin, nella Contea di Outagamie."}
{"id": "5384889", "revid": "287204", "url": "https://it.wikipedia.org/wiki?curid=5384889", "title": "Kewaunee", "text": "Kewaunee \u00e8 una citt\u00e0 degli Stati Uniti d'America, situata in Wisconsin, nella Contea di Kewaunee, della quale \u00e8 anche il capoluogo."}
{"id": "5384890", "revid": "965985", "url": "https://it.wikipedia.org/wiki?curid=5384890", "title": "Kewaunee (Wisconsin)", "text": ""}
{"id": "5384893", "revid": "287204", "url": "https://it.wikipedia.org/wiki?curid=5384893", "title": "Ladysmith (Wisconsin)", "text": "Ladysmith \u00e8 una citt\u00e0 degli Stati Uniti d'America, situata in Wisconsin, nella Contea di Rusk, della quale \u00e8 anche il capoluogo."}
{"id": "5384894", "revid": "287204", "url": "https://it.wikipedia.org/wiki?curid=5384894", "title": "Lake Mills (Wisconsin)", "text": "Lake Mills \u00e8 una citt\u00e0 degli Stati Uniti d'America, situata in Wisconsin, nella Contea di Jefferson."}
{"id": "5384897", "revid": "767487", "url": "https://it.wikipedia.org/wiki?curid=5384897", "title": "Lancaster (Wisconsin)", "text": "Lancaster \u00e8 una citt\u00e0 degli Stati Uniti d'America, situata in Wisconsin, nella Contea di Grant, della quale \u00e8 anche capoluogo."}
{"id": "5384902", "revid": "400694", "url": "https://it.wikipedia.org/wiki?curid=5384902", "title": "Casone di Sorgane", "text": "Il Casone di Sorgane \u00e8 un edificio storico di Firenze, situato in via Tagliamento 16, nella periferia sud-ovest della citt\u00e0. \u00c8 sede del Quartiere 3 di Firenze.\nStoria.\nAppartenne ai Tebalducci, ai Gugliaferri e ai Malispini: forse fu proprio tra quegli edifici della piana di Ripoli che i ghibellini distrussero ai guelfi Malispini dopo la battaglia di Montaperti. Nel Quattrocento era dei Giacomini Tebalducci, che lo tennero fino al 1622 quando pass\u00f2 a Mariotto di Niccol\u00f2 Geppi. Nel Settecento fu dei Miniati, poi dal 1764 dei Sassi-Landini e infine del musicista don Lorenzo Perosi, proprietario anche della vicina villa Giusti.\nA met\u00e0 degli anni Cinquanta, in una situazione di forte degrado, il Casone e i terreni circostanti furono acquistati dall'INA/Casa, per realizzarvi un nuovo quartiere di edilizia popolare. Dopo varie vicissitudini l'edificio fu vincolato dalla Soprintendenza nel 1960, anche se nel 1962 fu approvato il piano regolatore dell'architetto Edoardo Detti che destin\u00f2 il Casone a edificio scolastico e mise in opera nei poderi circostanti la creazione del moderno quartiere della case popolari di Sorgane. Privato del contesto originario, l'edificio storico fu anche snaturato demolendo la casa colonica collegata al corpo principale e realizzando una costruzione moderna di \"modestissima qualit\u00e0 architettonica\" (Gerini). \nSul finire degli anni Settanta, in concomitanza di un rifiorire di interesse verso gli edifici storici cittadini promosso anche dall'ex-sindaco Piero Bargellini, risorse l'interesse verso il Casone, che nel 1981 entr\u00f2 a far parte del patrimonio del Comune e, in seguito allo sgombero di alcuni occupanti abusivi, fu oggetto di un completo restauro, che ebbe luogo dal 1983, su progetto redatto dall'architetto Riccardo Geri. Dal 1986 \u00e8 sede della Scuola di Scienze Aziendali.\nDescrizione.\nNel 1907 Guido Carocci ricord\u00f2 questa villa, col nome di \"Giacomini\" o \"la Pergola\", quale edificio che aveva ormai perduto i caratteri di dimora signorile restando, semiabbandonata, ad uso degli agricoltori della zona. Nonostante il cattivo stato di conservazione dell'edificio, ne rilevava per\u00f2 come \"serba[sse] ancora tutti i caratteri di un antico e ricco palagio\". Effettivamente nell'aspetto massiccio e robusto si coglie ancora oggi la conformazione tipica delle dimore signorili fortificate tra XII e inizio del XIII secolo, con una torre probabilmente scapitozzata dopo la battaglia o comunque rovinata, e spesse mura merlate (sebbene i merli odierni siano frutto di un restauro successivo) a chiudere il complesso come un fortilizio. \nVi si accedeva da un portale che un tempo si trovava sopraelevato rispetto al terreno, con una scala in pietra antistante. \nAl Seicento risale la sua trasformazione ad uso agricolo, anzich\u00e9 militare, mutandone lo sviluppo da prevalentemente verticale a orizzontale. Viene ribassato tutto il complesso di un piano e viene creato il cortile interno, porticato su un lato e con archi ribassati su pilastri ottagonali in laterizio. La nuova scala per il piano nobile and\u00f2 a coprire alcune aperture archiacute (di cui \u00e8 stata messa in luce l'originaria struttura in pietra), proiettandosi verso il piano superiore con uno slanciato arco rampante.\nRisale solo al primo Novecento la parete merlata, che inglob\u00f2 pittorescamente un'altra casa colonica verso sud. "}
{"id": "5384903", "revid": "287204", "url": "https://it.wikipedia.org/wiki?curid=5384903", "title": "Lodi (Wisconsin)", "text": "Lodi \u00e8 una citt\u00e0 degli Stati Uniti d'America, situata in Wisconsin, nella Contea di Columbia."}
{"id": "5384904", "revid": "36426", "url": "https://it.wikipedia.org/wiki?curid=5384904", "title": "Case popolari di Sorgane", "text": ""}
{"id": "5384907", "revid": "287204", "url": "https://it.wikipedia.org/wiki?curid=5384907", "title": "Loyal (Wisconsin)", "text": "Loyal \u00e8 una citt\u00e0 degli Stati Uniti d'America, situata in Wisconsin, nella Contea di Clark."}
{"id": "5384922", "revid": "287204", "url": "https://it.wikipedia.org/wiki?curid=5384922", "title": "Manawa", "text": "Manawa \u00e8 una citt\u00e0 degli Stati Uniti d'America, situata in Wisconsin, nella Contea di Waupaca."}
{"id": "5384930", "revid": "287204", "url": "https://it.wikipedia.org/wiki?curid=5384930", "title": "Marinette", "text": "Marinette \u00e8 una citt\u00e0 degli Stati Uniti d'America, situata in Wisconsin, nella Contea di Marinette, della quale \u00e8 anche il capoluogo."}
{"id": "5384943", "revid": "690118", "url": "https://it.wikipedia.org/wiki?curid=5384943", "title": "Otturatore Welin", "text": ""}
{"id": "5384949", "revid": "56620", "url": "https://it.wikipedia.org/wiki?curid=5384949", "title": "Manlio Ianni", "text": " Fu presidente della provincia di Rieti dal 1973 al 1975 e segretario provinciale della Democrazia Cristiana dal 1975 al 1983.\nFu senatore dal 1983 al 1994, per tre legislature; in Senato fu membro della commissione d'inchiesta sulla P2, presidente della commissione Difesa e vice presidente della commissione Terrorismo e Stragi."}
{"id": "5384956", "revid": "767487", "url": "https://it.wikipedia.org/wiki?curid=5384956", "title": "I peggiori anni della nostra vita (film 1994)", "text": "I peggiori anni della nostra vita \u00e8 un film drammatico del 1994 diretto da Emilio Mart\u00ednez L\u00e1zaro.\nTrama.\nAlberto, invaghitosi di Maria, \u00e8 disposto a tutto per conquistarne l'amore; per riuscirci si affider\u00e0 all'aiuto prezioso di suo fratello Roberto. La sua vita, fino ad allora tranquilla, con la madre indaffarata in cucina e il padre ad allevare galline sul terrazzo di casa, \u00e8 entrata in quella fase in cui non esiste via di mezzo tra gioia e sofferenza."}
{"id": "5384979", "revid": "287204", "url": "https://it.wikipedia.org/wiki?curid=5384979", "title": "Marion (Wisconsin)", "text": "Marion \u00e8 una citt\u00e0 degli Stati Uniti d'America, situata in Wisconsin, nella Contea di Waupaca e in parte nella Contea di Shawano."}
{"id": "5384981", "revid": "181699", "url": "https://it.wikipedia.org/wiki?curid=5384981", "title": "Conventio in manum", "text": ""}
{"id": "5384987", "revid": "94663922", "url": "https://it.wikipedia.org/wiki?curid=5384987", "title": "Val Bossa", "text": "La Val Bossa nasce come Val Bodia nel 1538 in seguito all'acquisto da parte del senatore Egidio Bossi dell'omonimo feudo che comprendeva i paesi di Gazzada, Buguggiate, Azzate, Brunello, Daverio, Crosio della Valle, Galliate Lombardo e Bodio. \nLa valle \u00e8 una porzione di terra confinante a Nord con il Lago di Varese, a sud con i comuni di Mornago, Sumirago, Casale Litta. A ovest con la palude Brabbia e a est con la Valle dell'Olona.\nInteressanti sono le origini e le trasformazioni del nome. Alcuni vogliono far risalire l'origine del nome da Bovio-Bue, animale che era anche nello stemma posto sul castello dei Bossi, feudatari della Valle del Lago."}
{"id": "5384988", "revid": "767487", "url": "https://it.wikipedia.org/wiki?curid=5384988", "title": "Markesan", "text": "Markesan \u00e8 una citt\u00e0 degli Stati Uniti d'America, situata in Wisconsin, nella Contea di Green Lake."}
{"id": "5384991", "revid": "124123", "url": "https://it.wikipedia.org/wiki?curid=5384991", "title": "Vincenzo Meo", "text": ""}
{"id": "5384992", "revid": "767487", "url": "https://it.wikipedia.org/wiki?curid=5384992", "title": "Johannesburg Stadium", "text": "Lo Johannesburg Stadium \u00e8 uno stadio, situato nel sobborgo di Doornfontein a Johannesburg, nella provincia di Gauteng, in Sudafrica. L'impianto dispone di un tetto apribile e pu\u00f2 ospitare all'incirca 37.500 persone. \u00c8 stato inaugurato nel 1992.\nInizialmente progettato per le gare di atletica leggera, lo stadio \u00e8 adatto anche per incontri di rugby o di calcio. Viene utilizzato principalmente dalla squadra calcistica degli Orlando Pirates.\nLo stadio ha ospitato nel 1998 l'ottava edizione della Coppa del mondo di atletica leggera. \u00c8 inoltre stato l'impianto principale per i Giochi panafricani del 1999.\nNegli anni \u00e8 stato utilizzato anche per diversi concerti musicali. Vi hanno suonato artisti come i Bon Jovi durante il loro \"These Days Tour\" (1995), Tina Turner per il \"Wildest Dreams Tour\" (1996), Michael Jackson nell'HIStory World Tour (1997) e gli U2 nella tappa conclusiva del mastodontico \"PopMart Tour\" (1998)."}
{"id": "5385011", "revid": "287204", "url": "https://it.wikipedia.org/wiki?curid=5385011", "title": "Marshfield (Wisconsin)", "text": "Marshfield \u00e8 una citt\u00e0 degli Stati Uniti d'America, situata in Wisconsin, nella Contea di Wood e in parte nella Contea di Marathon."}
{"id": "5385026", "revid": "287204", "url": "https://it.wikipedia.org/wiki?curid=5385026", "title": "Mauston", "text": "Mauston \u00e8 una citt\u00e0 degli Stati Uniti d'America, situata in Wisconsin, nella Contea di Juneau, della quale \u00e8 anche il capoluogo."}
{"id": "5385027", "revid": "965985", "url": "https://it.wikipedia.org/wiki?curid=5385027", "title": "Mauston (Wisconsin)", "text": ""}
{"id": "5385040", "revid": "287204", "url": "https://it.wikipedia.org/wiki?curid=5385040", "title": "Mellen (Wisconsin)", "text": "Mellen \u00e8 una citt\u00e0 degli Stati Uniti d'America, situata in Wisconsin, nella Contea di Ashland."}
{"id": "5385092", "revid": "92723", "url": "https://it.wikipedia.org/wiki?curid=5385092", "title": "Dichiarazione (cricket)", "text": "La Dichiarazione (\"Declaration\") \u00e8 una importante regola del gioco del Cricket, introdotta nel 1890, che trova la sua applicazione solo nelle forme di cricket caratterizzate da due innings in battuta per ciascuna squadra e che si disputano senza un numero prefissato di overs massimi.\nDescrizione.\nLa Dichiarazione \u00e8 disciplinata dall'articolo 14 delle \"Leggi del cricket\", lo stesso articolo ne proibisce l'uso per le forme di cricket con numero limitato di overs. Essa consente al capitano della squadra in battuta di considerare l'innings in corso chiuso anzitempo, senza dover attendere pertanto che gli avversari al lancio eliminino i dieci battitori come di consueto.\nQuesto strumento regolamentare trova la sua giustificazione nel fatto che nelle forme non \"Limited Overs\" di cricket ogni squadra per vincere ha necessit\u00e0 di marcare pi\u00f9 runs dell'avversario ma anche di eliminare in entrambi gli innings l'intero lineup avversario (10 battitori su 11), infatti se una squadra dovesse marcare pi\u00f9 runs dell'altra senza aver per\u00f2 eliminato tutti i battitori la partita terminer\u00e0 in \"draw\", ovvero \"patta\", e non con la vittoria della squadra con il totale maggiore. Pu\u00f2 accadere pertanto che una squadra si ritrovi nella sgradevole condizione di aver marcato nel proprio innings una quantit\u00e0 ragguardevole di runs, portandosi in netto vantaggio nel punteggio, ma di rischiare di non vincere poich\u00e9 non ha il tempo necessario per poi eliminare tutti i battitori richiesti nel successivo innings di lancio. Quindi per guadagnare tempo \u00e8 stata introdotta per il capitano la possibilit\u00e0 di eseguire la dichiarazione nel momento in cui ritiene che il totale di runs marcate sia soddisfacente a garantirsi la vittoria, andando subito al lancio e guadagnando tempo prezioso per cercare di eliminare i 10 battitori avversari e vincere la partita.\nPrima che venisse introdotta questa regola i battitori si facevano volontariamente eliminare, per contro in una situazione simile i lanciatori tendevano a lanciare la palla malissimo per poter perdere tempo; dando in questo modo origine ad episodi ridicoli per il pubblico e per la credibilit\u00e0 del gioco. Per ovviare a questo problema \u00e8 stata introdotta la regola della dichiarazione.\nPer quanto riguarda la squadra che subisce la \"dichiarazione\", essa non preclude la possibilit\u00e0 di vittoria in quanto un innings \"dichiarato\" equivale ad uno in cui la squadra al lancio ha eliminato tutti i battitori. Quindi se la squadra che subisce la dichiarazione dovesse poi riuscire a raggiungere il target di runs necessario alla vittoria essa sar\u00e0 comunque considerata vincitrice, anche se non ha materialmente eliminato due volte il lineup avversario.\nEsempio di dichiarazione.\nUn valido esempio di dichiarazione si ha nel terzo Test Match delle Ashes Series 2006-07 tra Australia ed Inghilterra, giocato al WACA Ground di Perth.\nIn questa partita l'Australia ha vinto il sorteggio della moneta ed il capitano Ricky Ponting ha scelto di iniziare in battuta. La selezione australiana marc\u00f2 244 runs prima di vedere i propri 10 wickets cadere per mano dei lanciatori inglesi, un totale valido ma non eccezionale. A quel punto l'Inghilterra and\u00f2 in battuta, mantenendosi sullo stesso livello degli avversari, chiudendo con 215 runs. Al momento del ritorno in battuta l'Australia si ritrovava pertanto in vantaggio di 29 runs e la partita era ancora aperta. Stavolta gli aussies sfoderarono una gran prestazione in battuta marcando diverse centinaia di runs e aumentando il vantaggio australiano da 29 ad oltre 500 runs con ancora 5 wickets in piedi; poich\u00e9 per marcare un simile totale sono necessari almeno due giorni completi di gioco Ponting si era garantito almeno il \"draw\"; pertanto per l'Australia continuare a marcare runs ed aumentare un divario gi\u00e0 di per s\u00e9 quasi impossibile da raggiungere negli ultimi due giorni di gioco (con il pitch molto deteriorato) non solo non servirebbe a nulla ma sarebbe addirittura dannoso, poich\u00e9 gli aussies rischierebbero di non avere il tempo materiale di eliminare i 10 battitori inglesi, i quali consapevoli di non poter raggiungere il target mirerebbero solo a resistere per non perdere il proprio wickets ed ottenere un insperato \"draw\". A quel punto Pointing scelse di eseguire la \"Dichiarazione\", in modo da avere il tempo e la possibilit\u00e0 di eliminare i battitori inglesi, cosa che gli australiani riuscirono a fare all'ultimo giorno disponibile di gioco.\nForfeit.\nNel caso un capitano decida di dichiarare prima ancora dell'inizio dell'innings si parla di forfeit. L'ipotesi \u00e8 disciplinata sempre dall'articolo 14 ma si verifica davvero di rado, in oltre un secolo di Test cricket si \u00e8 verificata solo una volta: nel 2000 tra Sudafrica e Inghilterra. In quella occasione tuttavia si tratt\u00f2 di una situazione particolare in quanto era l'ultimo test match di una serie di 5 incontri e il Sudafrica aveva gi\u00e0 matematicamente vinto la serie. Dopo il primo giorno di gioco i sudafricani avevano marcato 155 runs perdendo 6 wickets. Nei tre giorni seguenti per\u00f2 la pioggia imped\u00ec di lanciare anche una sola palla e si arriv\u00f2 all'ultimo giorno di gioco con la certezza che la partita sarebbe stata un draw. Per cercare di aumentare l'interesse del pubblico i due capitani conclusero un singolare accordo: il Sudafrica avrebbe dichiarato appena raggiunte le 250 runs, poi entrambe le squadre avrebbero dato forfait nel loro innings (il primo per gli inglesi e il secondo per i sudafricani) per mandare infine l'Inghilterra in battuta in quello che sulla carta era il loro secondo innings con un target di 251 runs. Gli inglesi raggiunsero il target e vinsero la partita."}
{"id": "5385137", "revid": "599013", "url": "https://it.wikipedia.org/wiki?curid=5385137", "title": "Brandon Mechele", "text": ""}
{"id": "5385150", "revid": "112800757", "url": "https://it.wikipedia.org/wiki?curid=5385150", "title": "Parco archeologico industriale ex-Breda", "text": "Il parco archeologico industriale ex-Breda sorge a Sesto San Giovanni, non lontano dal confine con Milano e dal Parco Nord, in una parte di territorio un tempo occupata dagli stabilimenti della Breda. L'intera area era adibita a parco rottami interno della VI sezione Breda, quella dedicata all'attivit\u00e0 siderurgica.\nInaugurato nel 2006 il parco raccoglie alcune testimonianze del passato industriale di Sesto San Giovanni e di Milano: un maestoso carroponte, una Locomotiva FS 830 di produzione Breda, un carro lingottiera della Falck e lo Spazio MIL (Museo dell'industria e del lavoro) che ospita l'archivio Giovanni Sacchi, un maglio a vapore costruito dalla Breda e un ristorante. Tra la locomotiva e il carro ferroviario \u00e8 posizionata una parete in acciaio Corten, denominata \"il muro parlante\", con le iscrizioni delle date e dei principali avvenimenti relativi all'industrializzazione e pi\u00f9 in generale alla storia di Sesto San Giovanni.\nIl parco \u00e8 attraversato da una pista ciclabile dedicata a Luigi Malabrocca, storica maglia nera del Giro d'Italia e, verso la Villa Torretta, \u00e8 presente la scultura \"Porta Breda\" (sempre in Corten) dell'artista Michele Festa.\nCarroponte.\nIl carroponte presente nel parco venne costruito dalla Breda negli anni trenta del XX secolo. \u00c8 lungo circa 200 metri, largo circa 60 metri e alto circa 20 metri ed \u00e8 costituito da due file di colonne e di travi che un tempo sorreggevano sette gru a ponte della portata di tre, dieci e quaranta tonnellate. I rottami arrivavano nell'area su vagoni ferroviari provenienti dalla rete ferroviaria nazionale, che entravano negli stabilimenti Breda (e Falck) attraverso una rete di binari che attraversava buona parte della citt\u00e0 di Sesto San Giovanni. Le gru, scorrendo sui binari posti in cima al carroponte, movimentavano i rottami ferrosi depositati nell'area: li scaricavano dai vagoni e li dividevano per tipologia e infine li avviavano alla fonderia. I diversi movimenti del carroponte, dal sollevamento e abbassamento del carico tramite l'argano, al movimento longitudinale e trasversale, venivano manovrati da un operaio addetto nella cabina posta sul ponte stesso. In seguito alla chiusura dell'acciaieria il carroponte cess\u00f2 la sua attivit\u00e0, venendo definitivamente dismesso con la chiusura degli stabilimenti siderurgici Breda negli anni novanta.\nA partire dagli anni duemila il carroponte \u00e8 stato oggetto di una ristrutturazione e grazie alla costruzione di un palco coperto e ad una suggestiva illuminazione \u00e8 sede di eventi, concerti, spettacoli e attivit\u00e0 culturali.\nLocomotiva Breda FS 830.\nAll'interno del parco e in prossimit\u00e0 del carroponte \u00e8 esposta una Locomotiva FS 830 (unit\u00e0 017) di produzione Breda. Costruita nel 1906, faceva parte della seconda serie di 830, numerate da 15 a 44, che si differenziava dalla prima serie per il telaio pi\u00f9 lungo nella parte posteriore, la maggiore capacit\u00e0 della carboniera e la cabina di pilotaggio dal taglio pi\u00f9 moderno. La locomotiva Breda 830/017 era un modello ancora pi\u00f9 particolareggiato, data l'assenza del compressore e dell'impianto di frenatura ad aria compressa. Per trent'anni, fino al 1936, questa locomotiva ha viaggiato sulla rete delle Ferrovie dello Stato Italiane. In seguito venne ceduta alla Cokitalia, dove rimase in servizio fino al 1986, subendo diversi ammodernamenti. Nel 1988 venne acquistata dalla Finanziaria Ernesto Breda e nel 1995 venne ceduta al comune di Sesto San Giovanni.\nNel 2005 ha subito un restauro presso l'Ansaldo-Camozzi e nel 2006, centenario della sua costruzione, \u00e8 stata collocata all'interno del parco archeologico industriale ex-Breda e protetta da una copertura in plexiglass.\nCarro lingottiera.\nIn prossimit\u00e0 della locomotiva \u00e8 collocato un carro utilizzato per il trasporto delle lingottiere. Questo carro ferroviario veniva utilizzato per movimentare e pesare le lingottiere. Consentiva di ottenere un valore predefinito della tara delle lingottiere e agevolava il controllo della quantit\u00e0 del metallo che veniva colato al loro interno; insieme alla locomotiva \u00e8 una testimonianza dell'importanza del sistema ferroviario all'interno del contesto industriale urbano, soprattutto per il servizio di collegamento fra i diversi siti cittadini di lavorazione.\nSpazio MIL.\nLo \"Spazio MIL\" (dove MIL \u00e8 l'acronimo di \"Museo dell'Industria e del Lavoro\") \u00e8 un grande edificio in mattoni rossi a vista della prima met\u00e0 degli anni trenta, un tempo adibito a magazzino ricambi della Breda Siderurgica. \u00c8 stato ricostruito ed ampliato con una nuova porzione in ferro e cemento. Il complesso si articola su tre navate per uno spazio totale di circa tremila metri quadrati. Ospita spettacoli, mostre ed eventi.\nArchivio Giovanni Sacchi.\nAll'interno dello \"Spazio MIL\" \u00e8 ospitato l'archivio Giovanni Sacchi che raccoglie una grande quantit\u00e0 di documenti e modelli del noto designer e progettista sestese. I diversi materiali in archivio sono organizzati in aree predisposte per la loro conservazione e sono impiegati per allestire mostre tematiche temporanee. Nell'archivio \u00e8 presente anche un'esposizione permanente dedicata all'iter progettuale di alcuni oggetti di design progettati e prodotti nella bottega di Giovanni Sacchi, operativa sino al 1997. \u00c8 inoltre stato allestito un laboratorio con un'area attrezzata per lo svolgimento di laboratori di modellistica.\nL'archivio \u00e8 curato dalla Fondazione ISEC e fa parte del Circuito Lombardo dei Musei del Design. \nMaglio a vapore.\nIl grande maglio a vapore \u00e8 ospitato all'interno dello \"Spazio MIL\". Venne costruito dalla Breda tra il 1910 e il 1920 ed \u00e8 stato utilizzato fino alla fine degli anni ottanta. Completamente d'acciaio, il maglio veniva impiegato alla Breda Fucine nei lavori di fucinatura a caldo di pezzi di dimensioni ridotte. La grande mazza battente di acciaio poteva sviluppare una forza di millecinquecento chilogrammi per metro quadrato e per il suo funzionamento era necessario l'intervento di due o tre operai. Uno stantuffo a vapore, la cui valvola di alimentazione era manovrata da un operaio, sollevava la grande mazza battente, che veniva in seguito rilasciata e andava ad abbattersi sul pezzo in lavorazione. Il pezzo, di metallo riscaldato, veniva posizionato e tenuto sull'incudine da un altro operaio munito di pinze e riceveva i colpi necessari ad assumere la forma indicata dal disegno. Il peso dell'imponente maglio \u00e8 di circa quindici tonnellate, per un'altezza di circa 5 metri. \u00c8 stato donato dalla Metalcam al comune di Sesto San Giovanni."}
{"id": "5385161", "revid": "436907", "url": "https://it.wikipedia.org/wiki?curid=5385161", "title": "1995 (album)", "text": "1995 \u00e8 il primo album in studio del cantante italiano Lorenzo Fragola, pubblicato il 31 marzo 2015 dalla RCA Records e dalla Sony Music.\nDescrizione.\nL'album contiene 13 brani, tra cui \"The Reason Why\", scritto dallo stesso Fragola e originariamente pubblicato nell'EP \"Lorenzo Fragola\", e \"Siamo uguali\", brano scritto insieme a Fedez e Fausto Cogliati e presentato al Festival di Sanremo 2015.\nMolti dei brani portano la firma dello stesso Fragola, ma tante sono le collaborazioni all'interno dell'album, tra cui Nek, Tom Odell, Rebecca Ferguson, Ermal Meta, Madh e A/J Jackson dei Saint Motel.\nIn \"1995\" si alternano brani cantati in italiano e in inglese e sonorit\u00e0 molto diverse tra loro, che vanno dall'orchestra di \"Who Am I?\" alla freschezza di \"# Fuori c'\u00e8 il sole\", il tutto amalgamato dalla produzione di Fabrizio Ferraguzzo e Fausto Cogliati che Lorenzo ha affiancato nella cura degli arrangiamenti. All'interno dell'album \u00e8 presente anche una reinterpretazione del brano \"Dangerous\" di David Guetta riadattata in chiave jazz.\nPromozione.\nAd anticipare la pubblicazione di \"1995\" \u00e8 stato il singolo \"Siamo uguali\", pubblicato il 12 febbraio 2015 per il download digitale. Ad esso ha fatto seguito il secondo singolo \"The Rest\", entrato in rotazione radiofonica il 17 aprile 2015, e il terzo singolo \"# Fuori c'\u00e8 il sole\", entrato in rotazione radiofonica il 12 giugno.\nIl 27 aprile 2015 Lorenzo Fragola ha annunciato le prime date del tour in supporto a \"1995\". Composto da otto date, il tour partir\u00e0 il 2 ottobre da Roma e si concluder\u00e0 il 16 dello stesso mese a Venaria Reale."}
{"id": "5385194", "revid": "767487", "url": "https://it.wikipedia.org/wiki?curid=5385194", "title": "Nannocetus eremus", "text": "Il nannoceto (Nannocetus eremus) \u00e8 un cetaceo estinto, appartenente ai misticeti. Visse nel Miocene superiore (Messiniano, circa 6 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto animale era simile a una balena attuale, ma le dimensioni erano molto minori. I fossili, infatti, indicano che \"Nannocetus\" (il cui nome significa \"balena nana\") doveva raggiungere a malapena i 4 metri di lunghezza. Questo animale era caratterizzato dall'orientamento ventrale (in vista posteriore) del processo postglenoide, il quale era incurvato ventralmente (in vista ventrale) rispetto all'asse anteroposteriore del cranio. Altre caratteristiche di \"Nannocetus\" erano la presenza di una profonda incisura che separava i due lobi dell'osso timpanico, il quale possedeva una forma reniforme, una sottile cresta trasversale sul petroso e una \"pars cochlearis\" di forma emisferica (Bouetel e Muizon, 2006).\nClassificazione.\nL'olotipo (UCMP 26502) venne ritrovato in terreni del Miocene superiore (Messiniano) nella formazione Towsley di Humphreys, nella Contea di Los Angeles in California, e venne descritto per la prima volta nel 1929 da Kellogg. \"Nannocetus\" \u00e8 stato attribuito tradizionalmente alla famiglia dei cetoteridi, un gruppo di cetacei misticeti piuttosto primitivi; questa classificazione \u00e8 stata confermata anche in seguito alle revisioni che questa famiglia ha subito, grazie ad analisi cladistiche (Bisconti et al., 2013). "}
{"id": "5385206", "revid": "22356", "url": "https://it.wikipedia.org/wiki?curid=5385206", "title": "Nannocetus", "text": ""}
{"id": "5385211", "revid": "1226", "url": "https://it.wikipedia.org/wiki?curid=5385211", "title": "Una ragazza acqua e sapone", "text": ""}
{"id": "5385229", "revid": "149485", "url": "https://it.wikipedia.org/wiki?curid=5385229", "title": "Gamze Bulut", "text": "Ai Giochi olimpici di vinse la medaglia d'argento nei 1500 metri piani, ma a causa di irregolarit\u00e0 nel passaporto biologico le vennero successivamente annullati tutti i risultati ottenuti dal 20 luglio 2011 al 2016."}
{"id": "5385232", "revid": "729019", "url": "https://it.wikipedia.org/wiki?curid=5385232", "title": "Francois Maurice Allotte de la F\u00fcye", "text": "Biografia.\nNacque a La Rochelle il 6 novembre 1844, fratello del generale Georges, cugino dello scrittore Jules Verne e suocero di Marguerite Allotte de La Fu\u00ffe. Entr\u00f2 all'\u00c9cole polytechnique nel 1863, passando successivamente alla Scuola imperiale d'applicazione d'artiglieria e genio di Metz nel 1865, e diplomandosi quindi all'\u00c9cole pratique des hautes \u00e9tudes.\nDivenuto capitano nel 1870, nello stesso anno prese parte alla guerra franco-prussiana. Fu promosso maggiore nel 1885. Tra il 1886 e il 1887 diresse la costruzione di una caserma di cavalleria a T\u00e9bessa, in Algeria, e durante il periodo l\u00ec trascorso comp\u00ec studi accurati sui mosaici di Oued-Ath\u00e9menia, compilando anche un album fotografico comprendente la locale basilica.\nNel 1890 fu nominato comandante della Scuola del genio militare di Grenoble. Promosso tenente colonnello, divenne comandante del genio militare a Rennes nel corso del 1894, assumendo poi la direzione del genio militare a Nantes nel 1897. Elevato nel 1899 al rango di colonnello, assunse l'incarico di direttore del genio militare a Versailles nel 1901.\nDal 1897 al 1904 prese parte ai lavori della missione archeologica francese in Persia, collaborando con riviste archeologiche e numismatiche come la \"Revue d'Assyriologie\", la \"Revue numismatique\", i \"Recueil des travaux relatifs \u00e0 l'\u00e9gyptologie\" e il \"Journal asiatique\". Tra il 1908 e il 1911 diede alle stampe i primi due fascicoli dei \"Documents pr\u00e9sargoniques\", la cui pubblicazione prosegu\u00ec fino al 1920.\nI suoi studi sulla numismatica dell'Elyma\u00efde e della Sogdiana (1910), e sull'alfabeto armeno-sogdiano (1921) gli valsero l'assegnazione di due lauree da parte dell'Institut de France.\nDivenne membro corrispondente dell'Acad\u00e9mie des inscriptions et belles-lettres nel 1914, membro della Soci\u00e9t\u00e9 asiatique e presidente della Soci\u00e9t\u00e9 fran\u00e7aise de numismatique.\n\u00c8 noto per essere stato anche un collezionista di numismatica e di antichit\u00e0 assire.\nSi spense a Versailles il 13 febbraio 1939, poco prima dello scoppio della seconda guerra mondiale."}
{"id": "5385235", "revid": "72396", "url": "https://it.wikipedia.org/wiki?curid=5385235", "title": "Antonio Ricci Signorini", "text": "Biografia.\nAntonio Ricci Signorini, figlio di Angelo e Rosa Buzzi e fratello del poeta Giacinto Ricci Signorini si \u00e8 formato al Liceo musicale di Bologna avendo tra gli insegnanti Federico Parisini, Alessandro Busi e Giuseppe Martucci; nel 1889 si diplom\u00f2 in pianoforte, composizione e direzione d'orchestra. Nella prima parte della sua carriera, dal 1890 al 1898, fu concertista e direttore d'orchestra nei teatri lirici. Nel 1898 vinse il concorso, battendo 140 concorrenti, per la composizione di una \"Messa di Requiem\" in onore di Carlo Alberto di Savoia. Cominci\u00f2 allora la seconda parte della sua carriera, dedicata interamente alla composizione. Ricci Signorini lasci\u00f2 un'amplissima produzione nell'ambito della musica sacra, della musica da camera e della musica sinfonica.\nMor\u00ec a 98 anni. \u00c8 sepolto al Cimitero monumentale della Certosa di Bologna.\nLinguaggio e stile.\nAntonio Ricci Signorini \u00e8 stato un esponente italiano dei cosiddetti pianisti\u2013compositori, che annovera tra i suoi massimi esponenti Felix Mendelssohn, Chopin, Robert Schumann e Liszt. Il suo linguaggio \u00e8 caratterizzato da influssi tardo-romantici, tipici della sua epoca. Gi\u00e0 dai suoi contemporanei veniva considerato una personalit\u00e0 artistica elegante e geniale, portata ad esprimersi con idee sempre pi\u00f9 personali e raffinate. Nella musica da camera si \u00e8 contraddistinto per una scrittura efficacemente descrittiva. Per quanto riguarda le opere sinfoniche, si \u00e8 rivelato capace di robuste architetture sonore, il cui stile ben riconoscibile si \u00e8 snodato lungo tutto il suo percorso, dal primo poema musicale (\"Giuda di Herioth\") alle \"Dieci Rapsodie italiane\", che rimangono forse il suo progetto pi\u00f9 significativo e originale. Nelle \"Rapsodie\" (Abruzzese, Siciliana, Romagnola, Romanesca, Veneziana, Milanese, Sarda, Toscana, Piemontese e Napoletana), composte e pubblicate fra il 1918 e il 1935, Ricci Signorini raffigura musicalmente le regioni italiane nelle loro peculiarit\u00e0, avvicinando cos\u00ec la musica strumentale ad elementi di schiettezza e vigoria prettamente folcloristici.\nDue sono le biblioteche che conservano la maggior parte delle sue opere: il Museo internazionale e biblioteca della musica di Bologna e la Biblioteca Trisi di Lugo.\nComposizioni.\nAntonio Ricci Signorini \u00e8 autore di un catalogo di composizioni molto ricco e variegato che comprende circa sessanta liriche (o \"Lieder\") da camera, vari cicli pianistici, musica orchestrale comprendente almeno dieci poemi sinfonici, dieci rapsodie italiane, due suites e altre opere minori, riduzioni pianistiche delle composizioni orchestrali, trascrizioni di musica pianistica per vari tipi di complessi strumentali."}
{"id": "5385242", "revid": "102669813", "url": "https://it.wikipedia.org/wiki?curid=5385242", "title": "Unpredictable (Donatella)", "text": "Unpredictable \u00e8 l'album d'esordio del gruppo musicale Donatella, pubblicato l'8 aprile 2013 dalla Sony Music Entertainment.\nIl disco \u00e8 stato pubblicato nel formato standard (composta da 12 tracce).\nSingoli.\nDal disco vengono estratti rispettivamente, in ordine d'uscita, i singoli \"Fooled Again\", \"Magic\" e \"Love Comes Quickly\", cover del gruppo musicale inglese Pet Shop Boys. I primi due singoli sono stati accompagnati da video musicali"}
{"id": "5385249", "revid": "122259674", "url": "https://it.wikipedia.org/wiki?curid=5385249", "title": "Makaracetus bidens", "text": "Il makaraceto (Makaracetus bidens) \u00e8 un cetaceo estinto appartenente agli archeoceti. Visse nell'Eocene medio (Luteziano, circa 45 milioni di anni fa) e i suoi resti fossili sono stati ritrovati in Pakistan.\nDescrizione.\nQuesto animale possedeva un aspetto bizzarro. Il suo cranio, infatti, era completamente diverso da quello dei suoi stretti parenti (i protocetidi), bench\u00e9 il corpo doveva assomigliare a quello di altri cetacei primitivi. Una combinazione di caratteristiche craniche indica che \"Makaracetus\" possedeva una corta proboscide muscolosa, simile a quella di un tapiro. Sulla parte dorsale della premascella erano presenti scanalature nasali larghe e poco profonde, che estendevano il vestibolo nasale alla parte anteriore del rostro. Questi solchi erano accompagnati, sul lato ventrale, da fosse laterali molto profonde, che partivano dalla parte anteriore della mascella e sopra la premascella. Il rostro era ricurvo verso il basso, simile a quello di un dugongo attuale, e possedeva un numero di incisivi ridotto. Grandi forami posti di fronte alle orbite indicano che il rostro era notevolmente irrorato di sangue.\nClassificazione.\n\"Makaracetus\" venne descritto per la prima volta nel 2005, sulla base di fossili ritrovati nella formazione Domanda nel Balochistan (Pakistan). Questo animale \u00e8 unico tra gli archeoceti nelle sue specializzazioni craniche, comprendenti una proboscide e muscoli facciali ipertrofici. Il nome generico deriva da Makara, un animale della mitologia hindu, mezzo mammifero (spesso raffigurato come un elefante) e mezzo pesce. L'epiteto specifico, \"bidens\", significa \"due denti\" e si riferisce alla conservazione di solo due incisivi in ogni premascella. Le caratteristiche uniche di \"Makaracetus\" condussero gli studiosi a proporre una nuova classificazione della famiglia dei protocetidi, sulla base del grado delle loro specializzazioni acquatiche, e a istituire la sottofamiglia Makaracetinae per il solo \"Makaracetus\".\nPaleoecologia.\nNessun animale attuale mostra una simile combinazione di caratteristiche. Il nasale espanso \u00e8 presente nei tapiri, ma essi non sono animali acquatici. La morfologia dei rostri dei sirenii \u00e8 simile, ma questi animali sono erbivori, mentre \"Makaracetus\" possedeva una dentatura chiaramente da carnivoro. La morfologia del cranio dei trichechi \u00e8 differente, ma essi sono animali acquatici e usano muscoli facciali e boccali specializzati per nutrirsi di molluschi, i cui fossili sono abbondanti nella formazione Domanda (dove sono stati ritrovati i fossili di \"Makaracetus\"). \u00c8 possibile che i trichechi forniscano il miglior modello ecologico tra gli animali attuali per comprendere il modo di vita di \"Makaracetus\", ma \u00e8 necessario il ritrovamento di fossili pi\u00f9 completi."}
{"id": "5385251", "revid": "22356", "url": "https://it.wikipedia.org/wiki?curid=5385251", "title": "Makaracetus", "text": ""}
