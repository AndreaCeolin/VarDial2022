{"id": "5352586", "revid": "1733735", "url": "https://it.wikipedia.org/wiki?curid=5352586", "title": "Assiani (soldati mercenari)", "text": "Gli Assiani (in inglese: \"Hessians\"; in tedesco: \"Hessische Truppen\") erano soldati tedeschi del XVIII secolo reclutati come mercenari dal Regno di Gran Bretagna per prestare servizio e rafforzare le truppe del British Army in varie campagne di guerra; il loro nome derivava dallo stato tedesco dell'Assia-Kassel, dove erano in maggioranza reclutati.\nGli assiani furono impiegati dalla Gran Bretagna in una serie di conflitti ma la loro fama \u00e8 legata soprattutto alla partecipazione alla Guerra d'indipendenza americana, durante la quale costituirono spesso il nerbo e l'elemento pi\u00f9 efficiente del corpo di spedizione inviato dai britannici per schiacciare i ribelli delle colonie americane. Circa soldati tedeschi combatterono nelle file britanniche durante la guerra americana con le proprie uniformi, le insegne e i loro ufficiali; anche se quasi met\u00e0 dei mercenari tedeschi provenivano dall'Assia-Kassel, anche molti altri piccoli stati della Germania fornirono contingenti al British Army per la guerra d'America.\nGli assiani, ritenuti soldati disciplinati e combattivi, ma brutali e spietati, erano temuti dai militari e dai civili americani e sono passati alla storia con una reputazione negativa di mercenari senza scrupoli e violenti. Anche se complessivamente gli assiani combatterono con valore fino al termine della guerra, in realt\u00e0 un elevato numero di mercenari tedeschi nel tempo disert\u00f2 e pass\u00f2 nelle file dell'esercito americano e dopo il conflitto rimase negli Stati Uniti d'America.\nStoria.\nOrigine dei contingenti tedeschi per la guerra d'America.\nAl momento dello scoppio della guerra d'indipendenza americana, l'esercito britannico era una formazione piccola composta unicamente di volontari: in totale l'esercito schierava circa uomini, di cui una met\u00e0 era permanentemente stanziata in Irlanda per fronteggiare le periodiche insurrezioni locali e alcune migliaia erano dislocati nelle piazzeforti di Gibilterra e Minorca, lasciando solo soldati regolari per presidiare i possedimenti in Nordamerica. Se l'arruolamento forzato di marinai nella Royal Navy era una pratica riconosciuta e accettata, al contrario qualsiasi forma di coscrizione militare nelle forze di terra era guardata con profonda ostilit\u00e0 dalla classe politica e dalla societ\u00e0 britannica: dopo le esperienze della guerra civile inglese, il Parlamento della Gran Bretagna era profondamente sospettoso verso l'esistenza di un esercito regolare in servizio permanente anche in tempo di pace, visto come uno strumento di pressione e di intimidazione delle attivit\u00e0 parlamentari da parte del sovrano se non come un mezzo per possibili colpi di stato. L'opinione pubblica aveva una bassissima considerazione sociale per le forze di terra, considerate un ricettacolo di disoccupati non in grado di procurarsi lavori meglio pagati, di semicriminali o di aristocratici di idee reazionarie: qualunque forma di arruolamento obbligatorio nell'esercito veniva vista come un attentato alle libert\u00e0 fondamentali riconosciute al popolo.\nDi fronte alla necessit\u00e0 di costituire un cospicuo corpo di spedizione da inviare in America per sedare la imprevista ribellione delle Tredici colonie, il governo presieduto da Lord North var\u00f2 inizialmente il progetto di arruolare un esercito di volontari, cifra che si rivel\u00f2 impossibile da raggiungere. Una fonte di ulteriori truppe per i bisogni della Gran Bretagna era il dominio dinastico del sovrano Giorgio III, l'Elettorato di Hannover, e cinque battaglioni di hannoveriani furono inviati di guarnigione a Gibilterra e Minorca per liberare per il servizio in America le truppe britanniche l\u00ec dislocate; la mossa scaten\u00f2 per\u00f2 furiose polemiche in Parlamento: l'impiego degli hannoveriani per presidiare i possedimenti d'oltremare fu visto come il primo passo per stanziare truppe straniere fedeli al sovrano sul suolo della stessa Gran Bretagna, cosa che veniva ritenuta assolutamente inaccettabile.\nPer via di questa complessa situazione politico-sociale, era pratica comune per la Gran Bretagna appoggiarsi a nazioni estere per quanto riguardava le truppe terrestri: nel corso delle guerre del XVIII secolo il principale contributo britannico fu quello di finanziare gli eserciti di paesi alleati, come la Repubblica delle Sette Province Unite o il Regno di Prussia, in guerra contro i nemici della stessa Gran Bretagna, e su iniziativa principalmente del nuovo ed energico Segreteria di Stato per le Colonie Lord George Germain si decise di fare ricorso a questo sistema di alleanze per ottenere la fornitura di truppe per l'impiego in America. L'idea di reclutare, di fatto come mercenari, soldati dai paesi alleati incontr\u00f2 inizialmente forte ostilit\u00e0: il tentativo promosso dal gabinetto di Londra nell'autunno 1775 di ottenere dall'Impero russo un contingente di oltre soldati per l'America fu rigettato in maniera stizzita dalla zarina Caterina II di Russia, gli Stati Generali olandesi concessero l'uso di una brigata di truppe mercenarie del loro esercito ma a condizione che non venisse impiegata fuori dall'Europa, mentre Federico II di Prussia, fedele agli ideali dell'Illuminismo, consider\u00f2 la richiesta come uno \u00abscandaloso traffico di uomini\u00bb. Il governo britannico trov\u00f2 invece molto pi\u00f9 ascolto per le sue richieste presso i piccoli Stati tedeschi che componevano il Sacro Romano Impero: la Dieta imperiale aveva formalmente vietato l'arruolamento di truppe da parte di potenze straniere in qualsiasi parte dell'Impero, ma l'autorit\u00e0 dell'imperatore era quasi inesistente al di fuori dei suoi domini dinastici e gli ufficiali reclutatori britannici poterono agire indisturbati; le trattative pi\u00f9 importanti furono condotte dal colonnello William Faucitt secondo le indicazioni del ministro degli Esteri britannico, il conte di Suffolk, raggiungendo rapidamente i risultati auspicati dal governo di Londra.\nIl 9 gennaio 1776 venne concluso un formale trattato con il sovrano del Ducato di Brunswick-L\u00fcneburg, Carlo I: le clausole, molto dettagliate, prevedevano che il sovrano tedesco avrebbe fornito soldati di fanteria e 336 soldati di cavalleria leggera (circa un sesto di tutti gli uomini adatti alle armi del ducato), avrebbe completamente equipaggiato le truppe e avrebbe inviato le nuove reclute necessarie, ma in caso di perdite particolarmente elevate in azione o per \"non comune malattia contagiosa\" le spese di reclutamento sarebbero state sostenute dai britannici; il Duca garantiva la presenza nei reparti di ufficiali preparati ed esperti. La Gran Bretagna avrebbe pagato il soldo spettante alla truppa, uguale a quello dei militari britannici, direttamente ai soldati; al Duca sarebbe stata corrisposta la somma di trenta corone (equivalenti a oltre 74 sterline) per ogni soldato, mentre allo stato tedesco sarebbe stato erogato un sussidio annuale di sterline che sarebbe stato raddoppiato per altri due anni dopo la fine dell'impegno in guerra e il ritorno in patria delle truppe. Ulteriori clausole del trattato con il Ducato di Brunswick-L\u00fcneburg sembravano stabilire un cinico baratto tra la vita dei soldati e il denaro della corona britannica e suscitarono riprovazione e biasimo contro il Duca: si prevedeva infatti la corrisponsione di ulteriori trenta corone per ogni soldato ucciso o ferito direttamente al sovrano e non alla famiglia del militare.\nIl trattato di gran lunga pi\u00f9 importante concluso dalla Gran Bretagna fu tuttavia quello firmato il 15 gennaio 1776 con Federico II, il capace Langravio di Assia-Kassel. L'esercito dell'Assia-Kassel era uno dei pi\u00f9 efficienti della Germania: i suoi soldati, oltre uomini su una popolazione totale di persone, erano addestrati secondo i metodi del famoso esercito prussiano di Federico il Grande ed erano preparati ed esperti. La fornitura, dietro pagamento, ad altre potenze europee di mercenari addestrati da parte dell'Assia-Kassel era una politica tradizionale di questo stato tedesco e risaliva a molti anni prima: nel 1687 alcuni migliaia di soldati erano stati inviati alla Repubblica di Venezia per combattere contro i Turchi, mentre nei primi anni del Settecento oltre mercenari dell'Assia avevano combattuto in Italia; la Gran Bretagna in particolare durante la prima met\u00e0 del secolo aveva ripetutamente impiegato questi soldati tedeschi sia nelle guerre europee sia in patria. Il Langravio in realt\u00e0 aveva anche promosso l'istruzione, la cultura e le arti e non era insensibile al benessere dei suoi sudditi, e grazie agli ingenti guadagni realizzati con l'invio delle sue truppe in America fu in grado di ridurre in modo rilevante la tassazione.\nLe condizioni stabilite dal trattato stipulato da Federico II con la Gran Bretagna erano piuttosto favorevoli per il Langravio: in primo luogo veniva conclusa una vera alleanza difensiva tra i due stati, inoltre le truppe dell'Assia avrebbero mantenuto la propria organizzazione e le proprie uniformi, sarebbero stati comandati dai propri generali e ufficiali e avrebbero avuto a disposizione un proprio ospedale da campo; la loro condizione sarebbe stata totalmente equiparata a quella delle truppe britanniche. Sulla base di queste clausole, l'Assia-Kassel avrebbe messo a disposizione di Giorgio III circa fanti addestrati ed equipaggiati, oltre a 400 \"J\u00e4ger\" (\"cacciatori\") armati di carabine, 300 dragoni appiedati e tre batterie di artiglieria. Riguardo ai termini del pagamento, il trattato stabiliva che la Gran Bretagna avrebbe elargito trenta corone per ogni soldato come nel caso delle milizie di Brunswick, ma il sussidio erogato al Langravio sarebbe stato molto pi\u00f9 cospicuo: ogni anno l'Assia-Kassel avrebbe ricevuto sterline e questa somma sarebbe stata versata anche un anno dopo la fine delle ostilit\u00e0; le clausole riguardanti il pagamento dei soldati morti o feriti non erano invece presenti in questa convenzione. Alla fine della guerra sarebbe risultato che il Langravio aveva ricevuto una somma doppia per ogni mercenario rispetto ai compensi assegnati agli altri stati tedeschi.\nSubito dopo la conclusione dei trattati pi\u00f9 importanti con Assia-Kassel e Brunswick, anche i piccoli stati tedeschi di Hanau, Waldeck e Pyrmont, Ansbach-Bayreuth e Anhalt-Zerbst si accordarono con il governo britannico per la fornitura di contingenti: questi nuovi protocolli ricalcavano nel complesso il trattato con l'Assia-Kassel anche se contenevano, nel caso di Hanau e Waldeck, la clausola del pagamento al sovrano dei morti e dei feriti. Le offerte dell'Elettorato di Baviera e del Ducato di W\u00fcrttemberg non vennero invece accolte dalla Gran Bretagna che ritenne che i loro reparti non fossero adeguati per addestramento ed equipaggiamento.\nReazioni e polemiche.\nNel 1776 furono trasportati in America circa soldati tedeschi, di cui dell'Assia-Kassel, ma nel corso degli anni ulteriori piccoli contingenti furono richiesti dalla Gran Bretagna e accordati. Secondo i calcoli degli studiosi tedeschi, durante la Guerra d'Indipendenza americana furono impiegati soldati mercenari provenienti dalla Germania, di cui dell'Assia-Kassel e del Brunswick; gli altri stati inviarono truppe molto meno numerose: Hanau soldati, Waldeck , Ansbach e Anhalt . In America queste truppe straniere furono subito denominate nell'insieme con il termine di \"assiani\" (\"Hessians\") visto che in grande maggioranza provenivano dall'esercito dell'Assia-Kassel, ed \u00e8 con questa denominazione che sono prevalentemente conosciuti nella storia della rivoluzione americana.\nSembra che i piani del governo britannico originariamente non prevedessero l'impiego diretto in operazioni militari in America dei mercenari tedeschi: si parl\u00f2 inizialmente di un loro impiego in Irlanda, mentre in un secondo momento venne previsto il loro trasferimento in America per utilizzarli come truppe di guarnigione e presidio, rendendo disponibili in questo modo le truppe regolari britanniche da impegnare nelle azioni di guerra campali contro i \"ribelli\". Ben presto tuttavia, di fronte all'estensione dell'insurrezione delle colonie e a causa della grave carenza di effettivi dell'esercito britannico, i governanti di Londra decisero di impiegare gli \"assiani\" direttamente in prima linea nelle operazioni attive.\nL'organizzazione e l'impiego di questi cospicui contingenti tedeschi suscitarono fin dall'inizio polemiche e accese discussioni sia in Europa sia in Gran Bretagna, dove ebbero luogo turbolente riunioni in Parlamento durante i dibattiti sui termini dei trattati conclusi. In Germania nel complesso la stampa di regime diede un'interpretazione favorevole ai britannici della lotta indipendentistica dei coloni, mentre si cerc\u00f2 di minimizzare la partecipazione dei mercenari tedeschi. Molto diverse furono le reazioni delle correnti liberali presenti nei paesi europei: il francese Mirabeau fu estremamente critico contro le iniziative oscurantiste dei principi tedeschi ed esalt\u00f2 la lotta per la libert\u00e0 dei coloni; anche l'abate Raynal espresse riprovazione per l'invio degli assiani in America. Alcuni politici tedeschi invece difesero le scelte dei sovrani: sottolinearono che la storia delle truppe mercenarie risaliva molto indietro nel tempo, dai greci antichi agli svizzeri, e che la fornitura dei soldati serviva soprattutto a risanare le finanze e ripianare gli ingenti debiti dei bilanci degli stati tedeschi. Federico il Grande di Prussia non condivise affatto queste motivazioni utilitaristiche: in una lettera a Voltaire egli deplor\u00f2 la \u00abvendita di soldati all'Inghilterra\u00bb ed espresse compassione per i \u00abpoveri assiani\u00bb inviati dai propri governanti a morire \u00abinutilmente in America\u00bb; condanne dell'arruolamento di mercenari furono espresse anche da vari intellettuali tedeschi come Immanuel Kant e Johann Wolfgang von Goethe, mentre Gotthold Ephraim Lessing critic\u00f2 il suo protettore, il duca di Brunswick, per l'accordo stipulato con la Gran Bretagna.\nNel Parlamento britannico il dibattito sul reclutamento di truppe tedesche da inviare in America ebbe inizio il 29 febbraio 1776 e fu caratterizzato da un vivace e serrato contrasto di opinioni tra gli esponenti della maggioranza Tory e quelli della minoranza Whig. Il capo del governo Lord North afferm\u00f2 che la costituzione di un corpo di spedizione straniero era, a causa delle difficolt\u00e0 insormontabili per reclutare in fretta un esercito britannico, il modo pi\u00f9 semplice e rapido per controllare con successo la ribellione nelle colonie; Lord Germain e altri esponenti governativi sottolinearono come le clausole dei trattati fossero molto favorevoli e come ci fossero molti altri precedenti nella storia britannica riguardo l'impiego di soldati stranieri. Alcuni prestigiosi membri del Parlamento criticarono aspramente l'operato del governo: si afferm\u00f2 che la Gran Bretagna, assoldando mercenari, si sarebbe \u00abdisonorata agli occhi dell'Europa\u00bb e che la missione assegnata ai soldati tedeschi, privi di ogni controllo da parte delle autorit\u00e0 britanniche, era quella di supportare un \u00abpotere arbitrario\u00bb; venne inoltre rilevato l'enorme costo dell'invio in America dei mercenari. Altri parlamentari pronosticarono che le truppe straniere avrebbero disertato in massa una volta giunti del nuovo continente; mentre un deputato dichiar\u00f2 che \u00abgli schiavi tedeschi erano stati assoldati per sottomettere i figli dell'Inghilterra e della libert\u00e0\u00bb.\nNonostante queste aspre critiche, la mozione del governo sull'arruolamento delle truppe straniere fu facilmente approvata grazie alla schiacciante maggioranza parlamentare dei Tory. Il 5 marzo 1776 tuttavia un nuovo dibattito sulla questione venne suscitato nella Camera dei Lord da una mozione presentata dal Duca di Richmond; questi critic\u00f2 ogni aspetto della questione: evidenzi\u00f2 che l'invio di truppe mercenarie avrebbe esasperato le colonie e avrebbe esacerbato il conflitto; espresse indignazione per i costi e per le clausole dei trattati; defin\u00ec indegno inviare i mercenari in guerra come \u00abcarne da macello\u00bb, giunse al punto di invitare il governo ad annullare le decisioni prese e iniziare trattative con le colonie per una sospensione delle ostilit\u00e0. Il ministro degli esteri Suffolk cerc\u00f2 di controbattere sottolineando che le truppe mercenarie sarebbero state impiegate per breve tempo e sarebbero state totalmente sotto il controllo dei generali britannici in comando. Nel complesso i progetti del governo ricevettero molte critiche alla Camera dei Lord e si giunse al punto di affermare che gli stranieri erano assoldati \u00abper il massacro\u00bb ed erano \u00abtruppe mercenarie nel peggior senso della parola\u00bb, ma alla fine anche la mozione del Duca di Richmond venne respinta a schiacciante maggioranza.\nI piani del governo di Lord North quindi proseguirono come stabilito, ma l'arruolamento di truppe straniere e l'organizzazione di un corpo di spedizione di soldati tedeschi mercenari ebbe enormi conseguenze soprattutto nelle colonie americane dove queste notizie suscitarono scalpore e preoccupazione. La minacciosa costituzione di queste forze straniere contribu\u00ec a convincere i rappresentanti delle colonie ribelli a intraprendere con decisione la strada della piena indipendenza e tagliare irreversibilmente i legami con una madrepatria, che non esitava a inviare mercenari assoldati tra i poveri sudditi di retrivi sovrani tedeschi pur di sottomettere con la forza i coloni americani. La Dichiarazione di indipendenza degli Stati Uniti d'America del 4 luglio 1776 fece poi esplicito riferimento al trasferimento di \u00abgrandi armate di mercenari stranieri\u00bb inviate \u00aba completare l'opera di desolazione, morte e tirannia\u00bb gi\u00e0 in atto nei territori delle colonie americane.\nReclutamento e trasferimento in America degli \"assiani\".\nIl sistema militare degli stati tedeschi che fornirono i soldati mercenari alla Gran Bretagna era brutale e basato sull'impiego della forza e della coercizione. In teoria, l'Assia-Kassel era suddiviso in distretti che dovevano reclutare un numero stabilito di reclute assegnate a un preciso reggimento; tuttavia si cercava di reclutare soprattutto stranieri e di salvaguardare gli abitanti indigeni, e per raggiungere gli obiettivi previsti gli ufficiali reclutatori in pratica ricorrevano in buona parte all'arruolamento forzato di persone provenienti dagli stati confinanti. In prevalenza venivano immessi nei ranghi dell'esercito uomini di dubbia fama, con un passato turbolento, in gravi difficolt\u00e0 economiche, estremisti politici, disertori provenienti da altri eserciti; solo una minoranza di reclute erano prese tra i contadini tedeschi. Gli ufficiali reclutatori ricorrevano alla persuasione, alle minacce, all'inganno o alla forza per completare i contingenti previsti. Tra reparti costituiti con questi metodi erano inevitabili le diserzioni, gli ammutinamenti e il rifiuto di obbedienza, fenomeni che venivano repressi con spietata violenza dagli ufficiali; all'interno dei reggimenti vigeva la pi\u00f9 rigida disciplina basata su crudeli punizioni corporali.\nGli ufficiali dei reparti assiani provenivano in maggioranza dalla piccola nobilt\u00e0, anche se sembra, da un'analisi degli elenchi dei nomi, che quasi la met\u00e0 non fossero nobili; non \u00e8 chiaro se fosse possibile la promozione per merito fino al rango di ufficiale: alcune fonti riferiscono che un soldato semplice poteva aspirare al massimo al grado di sergente maggiore. Questi uomini avevano una limitata cultura e non conoscevano affatto le motivazioni e i risvolti politico-sociali della guerra a cui andavano a partecipare; privi di conoscenze linguistiche, in generale esprimevano idee molto conservatrici favorevoli all'autorit\u00e0 regia costituita.\nLe operazioni di trasferimento all'interno della Germania dei contingenti assoldati dalla Gran Bretagna e il loro trasporto via mare fino al continente americano non furono agevoli e dovettero essere affrontate notevoli difficolt\u00e0 politiche e organizzative. I reparti di Brunswick e dell'Assia-Kassel ebbero minori problemi perch\u00e9 i soldati poterono percorrere il territorio dell'Hannover, che era soggetto alla corona britannica, e quindi raggiunsero regolarmente i porti di imbarco. I primi reggimenti di Brunswick, circa uomini, partirono dal 22 febbraio 1776 e salirono sulle navi a Stade alla foce dell'Elba; un secondo contingente di altri soldati part\u00ec alla fine del mese di maggio 1776. Gli assiani invece si mossero in due scaglioni di soldati in totale: il primo part\u00ec da Kassel all'inizio di marzo 1776 e raggiunse la foce del fiume Weser dove si imbarc\u00f2 dal porto di Bremerhaven, mentre il secondo scaglione part\u00ec per l'America nel mese di giugno. Gli assiani erano disciplinati e ben equipaggiati ed effettuarono la marcia di trasferimento in buon ordine. Grandi difficolt\u00e0 invece sorsero per gli altri contingenti tedeschi: le truppe di Hanau e di Ansbach, partite nel marzo 1777, dovettero chiedere le autorizzazione di passaggio nel territorio dei piccoli stati da attraversare o lungo il corso del Reno. Le ripetute soste, le carenze di vettovagliamento e i disagi provocarono diserzioni, proteste e sanguinosi ammutinamenti tra i soldati; solo dopo un penoso viaggio su barconi lungo il fiume questi reparti raggiunsero nell'ottobre 1777 i Paesi Bassi, da dove furono imbarcati dalle navi britanniche.\nLe marce di trasferimento dei reparti di Anhalt e Zerbst furono intralciate anche dal rifiuto di Federico II di permettere il passaggio dei soldati attraverso il territorio prussiano; il sovrano riteneva pericoloso privare di ottimi soldati le difese della Germania e sprecare quelle truppe in America, inoltre simpatizzava per i coloni e intendeva intralciare per motivi di alta politica europea i piani della Gran Bretagna. In questo modo i trasferimenti divennero lunghi e degenerarono in alcune occasioni in disordini e violenze. Negli anni successivi della guerra ulteriori reparti tedeschi vennero spostati per essere imbarcati per l'America, ma questi nuovi trasferimenti si svolsero in un'atmosfera di opposizione tra la popolazione e tra i soldati che dovettero essere sorvegliati da guardie armate schierate lungo i percorsi.\nGiunti faticosamente ai porti di imbarco i reparti tedeschi erano sottoposti, prima di essere caricati sulle navi, a una ispezione e valutazione da parte di una commissione britannica, generalmente diretta dal colonnello Faucitt che era stato il principale negoziatore dei trattati con i sovrani; nel complesso i commissari di Londra valutarono favorevolmente la qualit\u00e0 delle truppe e in particolare i soldati dell'Assia-Kassel furono considerati eccellenti per addestramento ed equipaggiamento. Il colonnello Faucitt valut\u00f2 invece negativamente alcuni reparti a causa della presenza di uomini troppo anziani o di giovani ragazzi; inoltre le truppe di Brunswick, mal rifornite, erano a corto di scarpe e di cappotti. L'ultima parte del lungo viaggio dei soldati tedeschi fino in America si effettu\u00f2 a bordo delle navi britanniche; il trasporto via mare fu particolarmente disagevole per le truppe a causa delle carenze di organizzazione e vettovagliamento da parte dell'Ammiragliato. I soldati viaggiavano stipati in spazi estremamente angusti, erano alimentati con cibo scadente e venivano fornite scarse razioni di pessima acqua; le malattie e le sofferenze indebolirono gli uomini ancor prima del loro arrivo in America.\nI mercenari tedeschi che giunsero in America avevano scarsa conoscenza delle questioni politiche che avevano scatenato il conflitto e non mostravano particolare vicinanza alla potenza britannica che li aveva assoldati; gli uomini in parte erano stati reclutati per costrizione e in parte avevano accettato di partire per \"spirito d'avventura\", raccogliere un ricco bottino o eventualmente con il segreto obiettivo di disertare per stabilirsi in terra americana. Nonostante questa mancanza di alte motivazioni ideali, gli \"assiani\" tuttavia nel complesso si sarebbero dimostrati, secondo la tradizione militare germanica, disciplinati, obbedienti, efficienti e tecnicamente preparati. Fisicamente prestanti e resistenti agli stenti e ai disagi, erano truppe pienamente affidabili che avrebbero spesso dato prova di essere pi\u00f9 capaci e temibili dei contingenti regolari dell'esercito britannico.\nArrivo in America e battaglie a New York.\nLe prime truppe tedesche a partire per l'America furono i contingenti di Brunswick che, giunti a Stade il 22 febbraio 1776, salparono a bordo delle navi britanniche il 22 marzo; un secondo corpo raggiunse il porto d'imbarco a maggio. Si trattava di soldati guidati dal generale Friedrich Adolf Riedesel: questo ufficiale, esperto e capace, era un veterano della guerra dei sette anni e considerava con piena fiducia il suo incarico; la moglie, Frederika Charlotte Riedesel, e i figli avrebbero presto seguito in America il comandante in capo mentre il corpo di spedizione era accompagnato anche da settantasette mogli di militari appartenenti al contingente. Il colonnello Faucitt aveva dato un giudizio negativo sullo stato di preparazione ed equipaggiamento di queste truppe e il governo britannico aveva dovuto affrettarsi a inviare nuovi materiali per colmare le carenze pi\u00f9 gravi soprattutto nel vestiario, ma il generale Riedesel era ottimista e riteneva che i suoi uomini fossero nel complesso in buona forma e che il morale fosse alto.\nDopo la lunga e disagevole navigazione, il primo reparto di mercenari di Brunswick giunse sul continente americano tra aprile e maggio 1776; queste truppe erano state destinate, secondo i piani del comando britannico, alla difesa del Canada e sbarcarono a Portsmouth il 4 aprile e a Capo Gasp\u00e9 il 16 maggio; altre unit\u00e0 arrivarono il 1\u00ba giugno a Quebec. La situazione nel teatro di guerra settentrionale era favorevole ai britannici dopo il disastroso fallimento dell'invasione americana del dicembre 1775, e i reparti tedeschi furono impegnati per molti mesi solo in attivit\u00e0 di presidio lungo il fiume San Lorenzo tra Quebec e Montr\u00e9al. Nel settembre 1776 alcuni soldati parteciparono alla guerra lacustre sul lago Champlain che termin\u00f2 con il successo britannico; le truppe tedesche, che erano state rinforzate dall'arrivo a settembre del secondo contingente di Brunswick al termine di una disagevole traversata, trascorsero l'inverno successivo lungo le rive del fiume Richelieu con quartier generale a Trois-Rivi\u00e8res. Il generale Riedesel impieg\u00f2 questo lungo periodo di inattivit\u00e0 per rafforzare la disciplina e la preparazione delle sue truppe; il comandante tedesco cerc\u00f2 soprattutto di migliorare l'addestramento al tiro dei suoi soldati che egli riteneva insufficiente.\nNel frattempo dall'estate 1776, mentre i soldati di Brunswick rimanevano quasi completamente inattivi, il grande contingente di truppe tedesche dell'Assia-Kassel partito a marzo era giunto in America e aveva preso parte a molti importanti combattimenti nel teatro principale della guerra. Il comandante in capo britannico, generale William Howe, aveva completato con successo nel giugno 1776 lo sbarco del suo grande corpo di spedizione nell'isola di Staten Island di fronte a New York e il 15 agosto 1776 la prima divisione di assiani, composta da circa soldati, venne fatta sbarcare su quest'isola al comando dell'esperto ed energico generale Leopold Philipp von Heister.\nGli assiani parteciparono subito alla grande battaglia di Long Island contro l'esercito del generale George Washington, attestato su questa isola per proteggere New York; i reparti tedeschi del colonnello Karl Emil von Donop, costituiti da cacciatori e granatieri, furono aggregati all'avanguardia dell'esercito del generale Howe che sbarc\u00f2 a Long Island il 22 agosto 1776 e presero parte ai primi scontri tra le opposte avanguardie. Nel corso della battaglia principale gli assiani del generale von Heister furono schierati al centro delle linee d'attacco britanniche mentre il generale Henry Clinton effettuava una manovra aggirante sul fianco sinistro americano. La battaglia di Long Island si concluse con la netta vittoria dell'esercito del generale Howe dopo combattimenti aspri e sanguinosi, durante i quali sembra che le truppe anglo-tedesche in alcune occasioni non abbiano risparmiato i soldati nemici che volevano arrendersi. Secondo le testimonianze tedesche molti soldati americani, intimoriti dagli assiani e dalla loro reputazione di mercenari spietati, si arresero senza opporre grande resistenza. Washington fu costretto alla ritirata e nella notte del 29-30 agosto gli americani abbandonarono l'isola, ma riuscirono a evitare di essere agganciati grazie ad alcune abili azioni di retroguardia; gli assiani catturarono oltre mille prigionieri tra cui i generali John Sullivan e William Alexander Stirling, e mostrarono nei loro resoconti scarsa considerazione per gli avversari ritenuti una forza indisciplinata e poco addestrata.\nNelle settimane seguenti il generale Howe continu\u00f2 le operazioni offensive e l'avanguardia britannica, tra cui il reparto assiano del colonnello von Donop, sbarc\u00f2 senza difficolt\u00e0 il 15 settembre 1776 a Kip's Bay sull'isola di Manhattan da dove marci\u00f2 subito sulla citt\u00e0 di New York che fu occupata senza combattere. Dopo l'inatteso contrattacco americano nella battaglia di Harlem del 16 settembre che venne respinto con il contributo dei cacciatori e granatieri assiani, il generale Howe attese fino al 10 ottobre prima di riprendere l'offensiva contro le truppe di Washington che erano attestate sull'isola di Manhattan. Il tentativo di tagliare le comunicazioni americane non ebbe successo e l'esercito anglo-tedesco dovette attaccare frontalmente la nuova linea difensiva americana organizzata a White Plains. Nel frattempo il contingente assiano era stato rinforzato dall'arrivo di un'altra divisione al comando del generale Wilhelm von Knyphausen; con l'afflusso del reggimento di Waldeck e della compagnia di cacciatori del capitanto Ewald le forze tedesche a disposizione del generale Howe salirono a uomini sempre sotto il comando del generale von Heister.\nLa battaglia di White Plains ebbe inizio il 28 ottobre 1776 con l'attacco delle forze anglo-tedesche alle linee americane solidamente organizzate sulle alture e protette dal fiume Bronx; due reggimenti di assiani al comando dal colonnello Friedrich Wilhelm von Lossberg e dal colonnello Johann Rall sferrarono l'attacco decisivo contro le posizioni nemiche dell'ala destra attestate su Chatterton Hill. Gli americani si batterono accanitamente ma alla fine i tedeschi riuscirono a superare il fiume, conquistarono la collina e aggirarono il fianco delle truppe continentali; l'artiglieria degli assiani intervenne con efficacia e contribu\u00ec alla vittoria. Tre giorni dopo i combattimenti a White Plains, il 31 ottobre, Washington effettu\u00f2 una nuova ritirata notturna e fece ripiegare con ordine le sue truppe lasciando una forte guarnigione nel cosiddetto Fort Washington che sbarrava la punta settentrionale dell'isola di Manhattan.\nIl 16 novembre 1776 l'armata anglo-tedesca del generale Howe prese d'assalto il forte, la cui guarnigione affidata al tenente colonnello Robert Magaw era stata rinforzata su iniziativa del generale Nathanael Greene nonostante il pessimismo di Washington che avrebbe preferito evacuare la posizione. Il generale Howe sferr\u00f2 l'attacco con quattro colonne separate, ma furono gli assiani che svolsero il compito pi\u00f9 importante ed ebbero un ruolo decisivo guadagnando grande prestigio e onori per la vittoria. La divisione del generale von Knyphausen avanz\u00f2 in due gruppi al comando del colonnello Rall e del maggior generale Martin Conrad Schmidt a nord di Fort Washington attraverso un terreno impervio e paludoso; mentre i britannici attaccavano il fronte meridionale, gli assiani assaltarono i trinceramenti esterni e conquistarono le posizioni dopo un aspro scontro ravvicinato con gli americani. Dopo alcune trattative, il tenente colonnello Magaw prefer\u00ec arrendersi al generale von Knyphausen e Fort Washington venne occupato; gli assiani avevano subito ingenti perdite, 56 morti e 276 feriti, avanzando sotto il tiro preciso dei miliziani americani, ma catturarono oltre soldati nemici. Questa vittoria sembr\u00f2 confermare la superiorit\u00e0 dei mercenari tedeschi rispetto alle milizie indisciplinate e poco addestrate delle colonie americane; i resti dell'esercito di Washington batterono in ritirata a sud del fiume Delaware dopo la lunga serie di sconfitte e dopo aver perso tutte le posizioni intorno a New York.\nDa Trenton a Filadelfia.\nMentre Washington ritirava le sue modeste forze a sud del Delaware, il generale Howe occup\u00f2 il territorio del New Jersey prima di ritornare a New York cedendo il comando sul posto ai generali Charles Cornwallis e James Grant. Gli assiani parteciparono all'occupazione e si resero protagonisti di depredazioni e saccheggi alla ricerca di bottino; il loro comportamento sembr\u00f2 confermare i peggiori timori della popolazione che era gi\u00e0 impressionata dai racconti sulla violenza delle truppe mercenarie. Il generale Howe eman\u00f2 disposizioni precise e rigorose per evitare i saccheggi e le violenze ma i mercenari tedeschi continuarono ugualmente la loro ricerca di bottino e preda, infierendo sulla popolazione locale; sembra che gli assiani ritenessero del tutto normale, sulla base delle esperienze di guerra in Europa, impadronirsi con la forza delle propriet\u00e0 dei ribelli: i mercenari tedeschi erano stati del resto allettati con la promessa di poter saccheggiare liberamente e di poter \"fare una fortuna\" in America. Questo comportamento violento e brutale degli assiani contribu\u00ec ad accrescere ulteriormente l'ostilit\u00e0 della popolazione. Il generale Washington, peraltro, in lettere riservate non conferm\u00f2 le notizie sulla condotta spietata dei tedeschi e scrisse in privato che le truppe regolari britanniche si erano mostrate pi\u00f9 violente e sprezzanti nei riguardi dei civili e dei prigionieri rispetto ai mercenari.\nAlla met\u00e0 del mese di dicembre 1776 le operazioni militari sembravano ormai essere terminate e l'esercito anglo-tedesco d'occupazione aveva organizzato una serie di guarnigioni per controllare il territorio. Gli assiani erano schierati in prima linea con un reparto a Bordentown al comando del colonnello von Donop e una brigata, al comando del colonnello Rall, raggruppata nella cittadina di Trenton; il colonnello Rall disponeva di tre reggimenti per controllare il villaggio di Trenton che si trovava sulle due rive del Assanpink Creek, un affluente del Delaware. Tra le truppe tedesche schierate a Trenton prevaleva una tranquilla sicurezza, le procedure difensive erano minime e anche il colonnello Rall e i suoi ufficiali manifestavano grande ottimismo e disprezzo per le capacit\u00e0 dei loro avversari di cui non temevano affatto possibili iniziative aggressive. Nonostante gli avvertimenti del colonnello von Donop, piccole schermaglie e notizie su movimenti delle truppe americane, il colonnello Rall non predispose alcuna fortificazione campale e non rafforz\u00f2 in modo significativo i picchetti di guardia; anche quando giunsero notizie precise sul probabile attraversamento del Delaware da parte delle forze di Washington, Rall, convinto che i suoi nemici fossero solo \"una marmaglia male armata di poveri diavoli\", continu\u00f2 a trascurare le norme di sicurezza. La notte del 25 dicembre 1776 i soldati assiani riposarono nelle case di Trenton al riparo dalla tormenta, ignari dei movimenti degli americani; sembra inoltre che le truppe fossero in parte indebolite e impreparate dopo gli abbondanti festeggiamenti del Natale.\nDi conseguenza quando gli americani sbucarono da due direzioni a nord del Delaware e attaccarono di sorpresa, la battaglia di Trenton si concluse il 26 dicembre con la completa disfatta dei tre reggimenti assiani del colonnello Rall. Washington attacc\u00f2 durante la notte con le sue forze a nord del Assanpink Creek, mentre il generale Sullivan avanz\u00f2 da sud e occup\u00f2 il ponte sul fiume, tagliando la via della ritirata ai mercenari; i soldati di guardia furono completamente sorpresi dai soldati americani che arrivarono nella cittadina praticamente senza essere ostacolati: dopo aver opposto scarsa resistenza i picchetti vennero travolti. Il colonnello Rall fu svegliato bruscamente e cerc\u00f2, nonostante la grande confusione, di riorganizzare le sue truppe e contrattaccare ma cadde ben presto mortalmente ferito; i due reggimenti al suo comando diretto si disgregarono e cedettero le armi. Il reggimento von Knyphausen nel frattempo aveva tentato di ripiegare a sud del Assanpink Creek ma, avendo trovato il ponte gi\u00e0 occupato dagli americani di Sullivan, anche queste truppe si arresero dopo una breve resistenza.\nLa brigata del colonnello Rall venne quindi praticamente distrutta durante il riuscito attacco americano a Trenton: circa mille assiani furono presi prigionieri, 20 furono uccisi, 84 feriti e solo circa 400 soldati riuscirono a sfuggire dalla trappola; gli americani ebbero solo due morti e quattro feriti. La notizia del disastro suscit\u00f2 grande impressione in Assia-Kassel, dove il margravio si mostr\u00f2 indignato e accus\u00f2 i comandi sul posto di inettitudine e di non aver mantenuto l'ordine e la disciplina tra i reparti; egli critic\u00f2 pesantemente von Heister ed espresse l'assoluta esigenza di \"restaurare l'onore dell'esercito\". In realt\u00e0 la battaglia di Trenton segn\u00f2 una svolta nella storia del corpo di spedizione di mercenari tedeschi: questa prima sconfitta sul campo scosse infatti la sicurezza degli ufficiali e dei soldati assiani e soprattutto risollev\u00f2 grandemente il morale delle truppe americane che, dopo una lunga serie di sconfitte, ripresero l'iniziativa e dimostrarono di essere in grado di battere i temuti mercenari provenienti dall'Europa.\nI prigionieri assiani furono trasferiti prima in Pennsylvania e quindi in Virginia; nel complesso questi soldati, spesso impiegati come braccianti agricoli nella fattorie, furono trattati correttamente dagli americani e in particolare gli ufficiali trascorsero una prigionia poco disagiata; non mancarono peraltro violenze e minacciose manifestazioni di ostilit\u00e0 della popolazione civile di fronte alle colonne degli odiati mercenari tedeschi presi prigionieri. Nel frattempo le operazioni invernali nel New Jersey continuarono con andamento favorevole all'esercito del generale Washington: nella battaglia di Princeton i britannici furono sorpresi dalle abili manovre del comandante americano e alcuni reparti subirono forti perdite, mentre nelle successive operazioni furono impegnati soprattutto le formazioni di cacciatori e fanteria leggera degli assiani che dovettero affrontare una serie di schermaglie con esito alterno; i soldati del capitano Johann Ewald si distinsero particolarmente durante questi scontri. Le brillanti capacit\u00e0 dimostrate dai cacciatori assiani indussero i comandi britannici a richiedere allo stato tedesco l'invio di altri reparti di fanteria leggera; il Langravio accolse le richieste e nell'inverno 1777 arrivarono nuove formazioni. Cinque compagnie di cacciatori dell'Assia combatterono in questo periodo in America sotto il comando superiore del colonnello von Wurmb; divisi in piccole squadre questi reparti portarono a compimento numerose audaci operazioni di disturbo contro gli avamposti e le retrovie americane.\nDurante l'inverno del 1777 il generale von Heister fu richiamato in Germania e sostituito al comando degli assiani dal generale von Knyphausen. La sostituzione venne motivata con le precarie condizioni di salute del generale ma in realt\u00e0 sembra che von Heister non intrattenesse buoni rapporti con il comandante in capo britannico William Howe; inoltre il margravio di Assia-Kassel era molto irritato per la umiliante sorpresa di Trenton che attribuiva anche alla presunta negligenza e allo scarso controllo esercitato dal generale.\nNell'estate 1777 il generale Howe riprese le operazioni offensive: invece di coordinare le sue operazioni con l'avanzata dell'esercito del generale Burgoyne dal Canada lungo la valle del fiume Hudson, il comandante in capo britannico decise di intraprendere un'ambiziosa operazione direttamente contro Filadelfia, la sede del Congresso continentale. Il 23 luglio Howe mise in movimento via mare un'armata di soldati, tra cui oltre assiani, che si imbarc\u00f2 da Staten Island e si diresse verso la foce del fiume Elk dove le truppe anglo-tedesche sbarcarono senza alcuna opposizione nemica il 25 e 26 agosto 1777. Nei giorni seguenti le forze del generale Howe avanzarono senza molta opposizione fino all'11 settembre 1777, quando si trovarono di fronte l'esercito del generale Washington schierato su posizioni difensive a nord del fiume Brandywine. Howe sferr\u00f2 l'attacco su due colonne in entrambe delle quali erano presenti reparti tedeschi; mentre il generale von Knyphausen teneva impegnato il nemico frontalmente, la colonna principale, guidata da Howe e dal generale Cornwallis, super\u00f2 il fiume in un guado incustodito e aggir\u00f2 con un'abile manovra le linee americane sul fianco sinistro. Le forze principali della colonna aggirante erano precedute da uno schermo di cacciatori assiani guidati dai capitani Ewald e Wreden che si distinsero nei combattimenti; gli americani furono sorpresi e, dopo che anche la colonna di von Knyphausen era entrata a sua volta in azione frontalmente, il generale Washington ordin\u00f2 la ritirata generale. Gli americani persero oltre uomini nella battaglia di Brandywine, mentre le perdite anglo-tedesche furono di 622 uomini, tra cui 10 morti e 55 feriti tra gli assiani.\nDopo alcuni scontri di retroguardia l'esercito anglo-tedesco entr\u00f2 a Filadelfia il 26 settembre 1777; furono i reparti del generale Cornwallis, costituiti da due battaglioni britannici e due reggimenti di granatieri tedeschi, che entrarono per primi nella capitale americana. Nella successiva battaglia di Germantown del 3 ottobre 1777 invece gli assiani ebbero un ruolo secondario: presero parte ai duri combattimenti per respingere il contrattacco americano solo i cacciatori del tenente colonnello von Wurmb schierati sull'ala sinistra dello schieramento anglo-tedesco. Dopo questa serie di vittorie i reparti assiani andarono incontro invece a un grave insuccesso il 22 ottobre 1777, quando il colonnello von Donop fu inviato dal generale Howe ad attaccare la posizione americana di Fort Mercer che sbarrava il corso del fiume Delaware. L'ufficiale tedesco disponeva di tre battaglioni di granatieri e di un reggimento di fanteria assiani ma il suo attacco a Red Bank, sferrato frontalmente con troppa imprudenza contro le fortificazioni dei difensori, si concluse con un totale fallimento; il colonnello von Donop fu mortalmente ferito e gli assiani furono respinti con pesanti perdite. Fort Mercer venne infine demolito dal fuoco delle navi britanniche; gli americani evacuarono la posizione il 20 novembre dopo aver incendiato le strutture e fatto saltare in aria i depositi.\nCatastrofe a Saratoga.\nMentre gli assiani del generale von Heister prendevano parte ai combattimenti a New York e nel New Jersey, i soldati di Brunswick arrivati in Canada erano rimasti inattivi per molti mesi; nel settore settentrionale della guerra l'alto comando britannico non aveva preso alcuna iniziativa ed era impegnato soprattutto in accese discussioni sulle decisioni operative. Il governatore del Canada, generale Guy Carleton, era in disaccordo con i suoi principali collaboratori, il generale John Burgoyne e il generale William Phillips; alla fine venne deciso che il generale Burgoyne avrebbe guidato l'invasione attraverso la valle del fiume Hudson fino ad Albany dove le sue truppe si sarebbero ricongiunte con i reparti del generale Howe risaliti da New York. Il generale Burgoyne diede inizio alla sua offensiva il 1\u00ba giugno 1777 con circa uomini, tra cui mercenari tedeschi di Brunswick e 600 soldati di Hanau; il generale Riedesel avrebbe partecipato alle operazioni alla testa dei suoi reparti, ma non era in buoni rapporti con Burgoyne e non venne informato delle decisioni operative fondamentali.\nNonostante le carenze organizzative e le difficolt\u00e0 del territorio da percorrere, la fase iniziale dell'avanzata del generale Burgoyne procedette con apparente successo; la colonna principale, di cui facevano parte i contingenti tedeschi di Brunswick, marci\u00f2 lungo le sponde del lago Champlain e il 1\u00ba luglio 1777 raggiunse Fort Ticonderoga che fu abbandonato in fretta dalla guarnigione del generale Arthur St. Clair. La retroguardia americana in ritirata fu poi intercettata il 7 luglio a Hubbardton dalle truppe del generale britannico Simon Fraser, di cui facevano parte anche tre reggimenti di mercenari tedeschi. La battaglia di Hubbardton termin\u00f2 dopo aspri scontri con la vittoria degli anglo-tedeschi: oltre 200 americani caddero prigionieri mentre le perdite dei soldati di Brunswick furono di 22 morti e feriti.\nDopo questo primo successo il corpo di spedizione del generale Burgoyne dovette affrontare soprattutto le crescenti difficolt\u00e0 di rifornimento; l'avanzata degli anglo-tedeschi, rallentata dall'asprezza del territorio e dalla mancanza di mezzi di trasporto, continu\u00f2 lentamente. Sembra che soprattutto le truppe tedesche fossero pesantemente equipaggiate e la loro lentezza venne criticata dagli ufficiali britannici. Mentre gli americani si ritiravano su Saratoga, alla fine di luglio il generale Fraser si spinse con l'avanguardia fino a Fort Edward. A questo punto il generale Riedesel convinse Burgoyne a inviare un contingente di truppe tedesche, costituito da fanteria leggera e un reparto di dragoni appiedati di Brunswick, verso la valle del Connecticut alla ricerca di vettovagliamento, mezzi di trasporto e soprattutto cavalli per equipaggiare i suoi soldati. Questo contingente, comandato dal tenente colonnello Friedrich Baum e costituito da 550 soldati bianchi, di cui 374 tedeschi, e 150 indiani, si mise in marcia l'11 agosto 1777 in direzione di Bennington dove si sperava di trovare grandi depositi di rifornimenti.\nLa colonna del tenente colonnello Baum si trov\u00f2 per\u00f2 presto in difficolt\u00e0: l'ufficiale tedesco era privo di informazioni precise e inoltre gli alleati indiani erano indisciplinati e poco controllabili; il 14 agosto le truppe si trovarono di fronte inaspettatamente nel villaggio di Bennington miliziani americani guidati dal generale John Stark, che attaccarono con grande valore. Informato della difficile situazione Burgoyne invi\u00f2 in aiuto un secondo contingente tedesco di 640 uomini al comando del tenente colonnello Heinrich Breymann; i mercenari di Brunswisk per\u00f2, impacciati dal bagaglio e dalle pesanti uniformi, marciarono con grande lentezza sulle piste fangose dopo le recenti piogge. Nel frattempo la situazione delle truppe di Baum era diventata disperata: circondate dalle forze americane di Stark e abbandonate dagli alleati indiani, il 16 agosto 1777 furono costrette alla resa a Bennington dopo violenti combattimenti durante i quali il tenente colonnello cadde mortalmente ferito. Nella stessa giornata anche le forze del tenente colonnello Breymann, giunte quando la battaglia era gi\u00e0 terminata, furono messe in difficolt\u00e0 dai miliziani e dovettero ripiegare dopo aver abbandonato le armi pesanti; il 17 agosto i mercenari superstiti si ricongiunsero con l'esercito di Burgoyne: le colonne di Baum e Breymann avevano subito pesanti perdite, quasi 600 soldati tra morti, feriti e prigionieri.\nNonostante la sconfitta a Bennington e il contemporaneo fallimento dell'offensiva di sostegno lungo il fiume Mohawk del generale Barrimore Matthew St. Leger, respinta a Fort Stanwix e a Oriskany, il generale Burgoyne decise, dopo un mese di sosta, di riprendere l'audace avanzata lungo la valle dell'Hudson. Il 13 settembre 1777 l'armata anglo-tedesca riprese la marcia mentre numerose imbarcazioni con i rifornimenti discendevano il fiume; l'esercito avanzava diviso in tre colonne, e i mercenari di Brunswick erano schierati al comando del generale Riedesel nella colonna orientale a contatto con la riva dell'Hudson. Il 19 settembre la colonna centrale venne attaccata a Freeman's Farm, a nord del villaggio di Stillwater; i combattimenti furono accaniti ma alla fine gli attacchi degli americani furono respinti soprattutto grazie al tempestivo intervento sul fianco destro nemico delle truppe tedesche di Riedesel: si distinsero in particolare il tenente colonnello Breymann e il capitano dell'artiglieria Pausch. Nonostante il successo tattico, tuttavia, la situazione strategica stava diventando molto pericolosa per l'armata anglo-tedesca che si trovava isolata in un territorio inospitale mentre i miliziani americani stavano accorrendo sempre pi\u00f9 numerosi da tutte le direzioni; il 20 settembre 1777 Burgoyne decise di fermare l'avanzata e trincerare le truppe.\nCon il passare dei giorni, mentre i soldati rimanevano inattivi o erano impegnati in piccoli scontri, divenne molto critica la situazione dei rifornimenti; il 4 ottobre il generale Burgoyne fu costretto a ridurre di un terzo le razioni messe a disposizione delle truppe. In quello stesso giorno il comandante in capo si consult\u00f2 con i suoi principali generali e propose di effettuare un rischioso movimento aggirante sulla sinistra delle presunte linee nemiche, la cui esatta posizione era peraltro sconosciuta; il suo piano suscit\u00f2 molti dubbi e in un successivo consiglio di guerra svoltosi il giorno seguente il generale Riedesel afferm\u00f2 decisamente che a causa delle deplorevoli condizioni dell'esercito era senza dubbio preferibile battere in ritirata oltre l'Hudson e attendere gli aiuti da sud; anche il generale Fraser consigli\u00f2 il ripiegamento, ma Burgoyne prese la decisione di effettuare ugualmente un ultimo tentativo di riprendere l'avanzata prima di eventualmente rinunciare all'offensiva; il 7 ottobre quindi circa soldati, tra cui 500 tedeschi, si misero in movimento per aggirare la sinistra americana.\nLa manovra termin\u00f2 in un disastro: le colonne anglo-tedesche furono attaccate durante il movimento e costrette a retrocedere; il generale Fraser fu mortalmente ferito e infine gli americani del generale Benedict Arnold riuscirono, dopo confusi e drammatici combattimenti sulle Bemis Heights, a sbaragliare le truppe tedesche del colonnello Breymann che a sua volta venne ucciso, mentre la colonna di soccorso del tenente colonnello von Specht fu catturata. Le perdite dei reparti tedeschi furono molto pesanti e il generale Burgoyne dovette ordinare la ritirata generale che ebbe inizio al mattino dell'8 ottobre 1777; il generale Riedesel era al comando dell'avanguardia dell'esercito in marcia verso nord, ma il movimento venne effettuato lentamente e nella confusione; il 10 ottobre, dopo una marcia di sole otto miglia, le truppe raggiunsero la regione di Saratoga dove si accamparono.\nL'11 e il 12 ottobre Burgoyne consult\u00f2 i suoi principali luogotenenti; in entrambe le occasioni il generale Riedesel afferm\u00f2 con forza che, per evitare il disastro, era assolutamente necessario ripiegare rapidamente oltre l'Hudson, dopo aver abbandonato i materiali e il traino, e cercare di raggiungere Fort George marciando in mezzo alla foresta. Dopo lunghe discussioni e ulteriori rinvii, alla fine invece l'esercito anglo-tedesco rimase fermo sulle posizioni raggiunte e il 13 ottobre 1777 si trov\u00f2 ormai completamente circondato dalle forze americane. Il generale Burgoyne convoc\u00f2 un nuovo consiglio di guerra durante il quale illustr\u00f2 la disperata situazione tattica dell'armata e il quasi totale esaurimento delle vettovaglie per le truppe; egli cerc\u00f2 il consenso dei suoi subordinati e alla fine decise di iniziare trattative con il nemico per concordare una sospensione dei combattimenti; al mattino del 14 ottobre iniziarono i colloqui tra le due parti. Le trattative si prolungarono per alcuni giorni; infine dopo molte difficolt\u00e0 e incomprensioni il generale Horatio Gates, comandante delle truppe americane, sembr\u00f2 concordare con le proposte di Burgoyne che prevedevano la conclusione di una convenzione formale con la concessione degli onori di guerra e il pronto rimpatrio in Gran Bretagna delle truppe accerchiate. Il 17 ottobre 1777 cedettero le armi oltre soldati dell'esercito di Burgoyne, tra cui tedeschi; nel corso della campagna di Saratoga, le truppe tedesche avevano inoltre subito altre perdite tra morti e feriti. Dopo la catastrofe il generale Burgoyne espresse alcune critiche sul comportamento dei soldati di Brunswick, da lui ritenuti poco combattivi e desiderosi di cessare i combattimenti; al contrario il generale Riedesel manifest\u00f2 grande animosit\u00e0 verso Burgoyne che ritenne il vero responsabile della disfatta.\nNonostante gli accordi conclusi tra Burgoyne e Gates in realt\u00e0 le truppe anglo-tedesche che si erano arrese a Saratoga, note con la denominazione di \"armata della convenzione\", non ebbero mai l'autorizzazione a rientrare in patria. Accampando presunte irregolarit\u00e0 nel comportamento dei britannici, il Congresso continentale decise di considerare i soldati nemici come prigionieri di guerra e di trasferirli in campi di detenzione vicino a Cambridge nel Massachusetts dove furono alloggiati in baracche di fortuna con scarsi vettovagliamenti e assistenza; il comportamento della popolazione e dei soldati americani fu in generale corretto. I soldati di Brunswick vennero trasferiti nel novembre 1778 in Virginia che fu raggiunta dopo una lunga e faticosa marcia a piedi; nel gennaio 1779 i tedeschi arrivarono a Charlottesville: i prigionieri dovettero costruire le baracche dove sarebbero rimasti fino al termine della guerra impiegati in lavori nei campi e nei giardini delle fattorie virginiane. Il generale Riedesel, la cui salute si era deteriorata dopo le fatiche della campagna, fu scambiato sulla parola nell'autunno 1779 e ritorn\u00f2 in Canada senza pi\u00f9 prendere parte alla guerra.\nLa campagna meridionale.\nLa disastrosa e inattesa sconfitta di Saratoga provoc\u00f2 grande preoccupazione in Gran Bretagna ed ebbe importanti conseguenze strategiche e politiche; inoltre indusse i dirigenti britannici a procedere a una completa revisione dei piani di guerra e della catena di comando dell'esercito in America. Il generale Howe e il generale Guy Carleton si dimisero e nella primavera 1778 furono richiamati in patria; il comando supremo venne assunto dal generale Henry Clinton, un ufficiale esperto, in servizio in passato negli eserciti della Prussia e di Brunswick, che godeva della piena fiducia delle truppe tedesche. La prima decisione strategica di Clinton prevedeva, sulla base degli ordini di Londra e delle notizie circa l'arrivo nell'acque della foce del Delaware di una potente flotta da guerra francese che avrebbe potuto mettere in pericolo le linee di comunicazioni navali delle sue truppe, di evacuare Filadelfia e raggiungere New York con una marcia via terra dell'intero corpo di spedizione con tutti i suoi convogli di carriaggi.\nLa ritirata da Filadelfia delle truppe anglo-tedesche ebbe inizio il 18 giugno 1778 e si concluse con successo; i soldati assiani erano schierati nei reparti di avanguardia al comando del generale von Knyphausen, mentre il generale Cornwallis guidava la retroguardia che fu impegnata dagli americani nella battaglia di Monmouth ma riusc\u00ec a respingere gli attacchi e a proteggere le salmerie dell'armata. I soldati tedeschi soffrirono per il caldo soffocante e per i disagi della marcia ma alla fine l'esercito raggiunse New York senza gravi danni.\nPer gran parte del 1778 e del 1779 non furono pi\u00f9 combattute grandi battaglie sul continente americano e i contingenti assiani furono impegnati soprattutto in compiti di controllo del territorio e guarnigione delle citt\u00e0 ancora occupate dalle truppe del generale Clinton; inoltre fin dal novembre 1776 circa soldati tedeschi erano stati schierati a Newport nel Rhode Island, dove trascorsero quasi tre anni in sterili operazioni di presidio. La maggior parte dei contingenti tedeschi rimasero in questo periodo nell'area di New York e presero parte a costanti schermaglie con le truppe americane; furono soprattutto gli ottimi reparti di cacciatori assiani (\"J\u00e4ger\") del colonnello von Wurmb che entrarono in azione con efficacia sotto la guida di ufficiali abili ed esperti come il capitano Ewald e il tenente colonnello Emmerich; gli assiani ebbero un ruolo importante il 18 ottobre 1779 nella battaglia di Paulus Hook, dove un piccolo reparto di soldati tedeschi riusc\u00ec a respingere l'attacco degli americani.\nDopo la disfatta di Saratoga e l'entrata in guerra della Francia, la dirigenza politico-militare britannica dovette riconsiderare la pianificazione operativa per far fronte alle crescenti difficolt\u00e0; fu quindi progettato di trasferire le operazioni belliche principali nelle colonie meridionali per cercare di limitare il territorio controllato dai ribelli e sfruttare le previste simpatie lealiste tra la popolazione. L'offensiva negli stati del sud ebbe inizio nel novembre 1778 quando un primo corpo di spedizione, costituito da soldati tra cui due reggimenti di assiani, si imbarc\u00f2 da New York e si diresse a Savannah in Georgia dove sbarc\u00f2 con successo il 29 dicembre 1778. Il corpo di spedizione, rafforzato da altre truppe giunte via terra dalla Florida, intraprese poi una serie di operazioni limitate per estendere il territorio occupato. Gli assiani ebbero modo di distinguersi soprattutto nel combattimento di Stono Ferry del 20 giugno 1779 dove le truppe tedesche respinsero un attacco degli americani del generale Benjamin Lincoln, e soprattutto nel settembre 1779 quando i mercenari presero parte alla difesa di Savannah contro l'attacco terrestre e navale del generale Lincoln e dell'ammiraglio francese Charles Henri d'Estaing. I franco-americani furono sanguinosamente respinti e il colonnello von Porbeck venne elogiato per l'azione del suo reggimento assiano durante la battaglia.\nNel dicembre 1779 il generale Clinton decise di rafforzare il corpo di spedizione in combattimento nelle colonie meridionali; mentre il generale von Knyphausen prendeva il comando delle truppe nel settore di New York, il comandante in capo si trasfer\u00ec personalmente sul posto insieme con uomini tra cui numerose unit\u00e0 di assiani: quattro battaglioni di granatieri, un reggimenti di fanteria e 250 cacciatori con il capitano Ewald e il tenente Hinrichs. Le forze anglo-tedesche, dopo un difficile trasferimento via mare, sbarcarono il 9 febbraio 1780 e all'inizio di marzo il generale Clinton inizi\u00f2 ad avanzare verso Charleston difesa dall'armata del generale Benjamin Lincon. La marcia verso Charleston non incontr\u00f2 molta resistenza e fu caratterizzata da devastazioni e saccheggi da parte delle truppe anglo-tedesche; l'esercito di Clinton giunse a circa tre chilometri dalle fortificazioni di Charleston mentre nella serata del 30 marzo 1780 i cacciatori assiani all'avanguardia si portarono fino a un chilometro dalla citt\u00e0. L'assedio di Charleston continu\u00f2 fino al 12 maggio 1780 quando il generale Lincoln si arrese con tutte le sue truppe; furono catturati oltre soldati regolari americani e circa miliziani. Le truppe assiane si distinsero nel corso dell'assedio: l'artiglieria prese parte ai bombardamenti, mentre i cacciatori avanzarono fino a tenere sotto tiro gli artiglieri americani in servizio sulle fortificazioni. Dopo la brillante vittoria all'inizio di giugno 1780 il generale Clinton ritorn\u00f2 a New York con i reparti di granatieri e cacciatori assiani, lasciando il generale Cornwallis al comando nel teatro meridionale.\nNel frattempo in Florida erano impegnati fin dalla fine del 1778 altri reparti mercenari tedeschi: il reggimento Waldeck sbarc\u00f2 a Pensacola alla fine di gennaio 1779 insieme ad alcune formazioni britanniche e lealiste al comando del generale John Campbell; una parte dei soldati tedeschi vennero anche trasferiti a Baton Rouge per rinforzare la guarnigione. La Florida era minacciata dalla potente armata spagnola dell'energico governatore Bernardo de G\u00e1lvez y Madrid che nel settembre 1779 marci\u00f2 su Baton Rouge e la conquist\u00f2 dopo un breve assedio; la guarnigione, tra cui 200 soldati tedeschi, si arrese. Dopo altri scontri minori, nel marzo 1781 anche Pensacola fu attaccata e assediata dagli spagnoli di de G\u00e1lvez; il generale Campbell si arrese l'8 maggio 1781 con tutte le sue truppe, tra cui i mercenari tedeschi di Waldeck che peraltro furono subito rilasciati sulla parola e poterono rientrare a New York.\nNel settore settentrionale della guerra dopo la partenza del generale Clinton, il generale von Knyphausen, rimasto al comando, condusse durante l'inverno 1780 alcune operazioni locali contro l'indebolito esercito di Washington; in questa fase le truppe tedesche e britanniche mostrarono una crescente durezza di metodi e vennero effettuati vasti rastrellamenti con saccheggi e devastazioni del territorio e dei villaggi. All'inizio dell'estate invece l'esercito anglo-tedesco sferr\u00f2 l'ultimo grande attacco nella regione di New York. Il 6 giugno 1780 il generale von Knyphausen inizi\u00f2 una manovra offensiva in direzione di Springfield; duri scontri ebbero luogo a Connecticut Farm in cui si distinsero i cacciatori assiani: gli americani furono respinti ma in serata gli anglo-tedeschi abbandonarono le posizioni raggiunte. Un secondo attacco fu condotto personalmente dal generale Clinton il 23 giugno dopo il suo ritorno da Charleston. Presero parte alla nuova spedizione contro Springfield sei reggimenti britannici, quattro reggimenti tedeschi e i cacciatori assiani; gli americani opposero forte resistenza sul fiume Passaic, ma alla fine le truppe anglo-tedesche raggiunsero Springfield che fu incendiata; subito dopo inizi\u00f2 la ritirata che fu coperta con molte difficolt\u00e0 dai cacciatori assiani: le perdite furono pesanti.\nDopo queste deludenti offensive, nel settore di New York non si svolsero pi\u00f9 azioni importanti per il resto del 1780 e la prima met\u00e0 del 1781; la campagna decisiva della guerra era in corso da gennaio 1781 in Virginia e Carolina del Nord.\nYorktown e la fine della guerra.\nI soldati tedeschi non ebbero un ruolo importante durante le prime operazioni condotte dal generale Cornwallis nel settore meridionale della guerra; due reggimenti rimasero di guarnigione a Charleston, mentre un altro reggimento fu stanziato a Savannah. Nessuna unit\u00e0 tedesca prese parte alla battaglia di Camden del 16 agosto 1780 che si concluse con una schiacciante vittoria britannica, o alla sconfitta di Cowpens del 17 gennaio 1781. Nel frattempo alla fine del 1780 era giunto in Carolina del Sud il contingente di rinforzo del generale Leslie che comprendeva un reggimento assiano e un reparto di cacciatori; queste truppe si riunirono all'esercito di Cornwallis in marcia in Carolina del Nord e parteciparono con distinzione il 15 marzo 1781 alla dura e incerta battaglia di Guilford Court House, che si concluse con un parziale successo del corpo di spedizione anglo-tedesco. Il generale Cornwallis, indebolito dalle pesanti perdite, decise di trasferire temporaneamente le sue truppe a Wilmington in attesa di rinforzi.\nFin dal 10 dicembre 1780 il generale Benedict Arnold, che aveva defezionato passando nel campo britannico, era effettivamente sbarcato in Virginia alle foci del fiume James con 1600 uomini, tra cui cento cacciatori assiani al comando del capitano Ewald; questo piccolo contingente di truppe marci\u00f2 su Richmond e incendi\u00f2 la citt\u00e0 prima di ripiegare a Portsmouth. Il 19 marzo 1781 i cacciatori assiani respinsero brillantemente un attacc\u00f2 delle forze americane del generale Muhlenberg, e pochi giorni dopo le truppe di Arnold furono rinforzate da altri uomini trasferiti da New York al comando del generale William Phillips. Questi reparti ripresero le operazioni e avanzarono fino a Petersburg che venne occupata il 9 maggio, e poco dopo il generale Cornwallis giunse da Wilmington con i suoi soldati e assunse il comando supremo; tutte le forze anglo-tedesche nel teatro meridionale si congiunsero in Virginia.\nNelle settimane seguenti furono combattute una serie di battaglie tra il corpo di spedizione di Cornwallis e le deboli forze americane al comando del marchese di Lafayette e dei generali Anthony Wayne e Friedrich Wilhelm von Steuben, incaricate da Washington di contrastare il nemico in Virginia; gli anglo-tedeschi ottennero altri successi e il 26 giugno gli assiani del capitano Ewald e i britannici del tenente colonnello William Graves Simcoe respinsero un attacco del generale Wayne vicino a Williamsburg, con un secondo scontro il 6 luglio che termin\u00f2 con una nuova vittoria anglo-tedesca. La situazione strategica complessiva del generale Cornwallis tuttavia stava progressivamente peggiorando:; il generale Clinton aveva escluso l'invio di ulteriori rinforzi e al contrario aveva ordinato di trasferire almeno uomini a New York; in queste condizioni Cornwallis ritenne impossibile continuare le manovre offensive e ripieg\u00f2 lungo la Virginia Peninsula e nella prima settimana di agosto raggiunse con tutte le sue truppe la cittadina di Yorktown.\nNel frattempo Washington e il generale Jean-Baptiste de Rochambeau, comandante in capo del corpo di spedizione inviato dalla Francia in America, avevano preso nuove e audaci decisioni che avrebbero provocato una drammatica svolta della guerra: soldati americani e francesi impegnati sul fronte di New York si misero in movimento segretamente e iniziarono la marcia verso sud, giungendo in Virginia dopo quindici giorni senza alcun contrasto da parte di Clinton che, ingannato e passivo, non si mosse dalle sue posizioni nel New Jersey. Le truppe di Washington e Rochambeau si congiunsero il 27 settembre 1781 con le forze di Lafayette gi\u00e0 schierate in Virginia e con un altro contingente di francesi trasportati nella baia di Cheasapeake dall'ammiraglio Paul de Grasse. In questo modo fu completato con pieno successo un grande concentramento strategico nella penisola virginiana contro l'esercito di Cornwallis che, bloccato anche per mare dalla flotta francese, si trov\u00f2 in una situazione disperata.\nLe forze assediate a Yorktown era costituite da circa soldati, tra cui erano presenti uomini di Ansbach-Bayreuth e 850 assiani, e circa 800 marinai; queste truppe, accerchiate da quasi soldati franco-americani, non disponevano di solide fortificazioni e non furono in grado di opporre una prolungata resistenza. Dopo pesanti bombardamenti dell'artiglieria nemica e dopo aver perso alcune posizioni fortificate, Cornwallis ritenne impossibile continuare l'assedio; il 19 ottobre 1781, dopo brevi trattative, le truppe accerchiate si arresero all'esercito di Washington e Rochambeau.\nLa battaglia di Yorktown segn\u00f2 una svolta decisiva della guerra: le grandi operazioni militari furono interrotte ed entro pochi mesi si aprirono trattative diplomatiche; le truppe tedesche iniziarono a essere rimpatriate e il generale von Knyphausen fu richiamato in Germania e sostituito dal generale Friedrich Wilhelm von Lossberg. L'impegno bellico degli assiani e delle altre truppe tedesche in America era ormai esaurito; gli ultimi soldati dell'Assia-Kassel partirono da New York il 25 novembre 1783.\nBilancio.\nNel complesso quasi tutti i mercenari tedeschi diedero buona prova durante la guerra americana; in particolare le unit\u00e0 di cacciatori assiani si dimostrarono molto efficienti e utili: formate da soldati addestrati, intelligenti e buoni tiratori, ebbero spesso la meglio sugli avversari e guadagnarono la considerazione degli ufficiali britannici; nelle battaglie intorno a New York e Filadelfia mostrarono per la prima volta la loro superiorit\u00e0 e la loro abilit\u00e0 nel ruolo di esploratori e avanguardie tattiche. Il generale Howe faceva pieno assegnamento sugli \"j\u00e4ger\" assiani che venivano schierati in avanti come schermo protettivo del grosso dell'esercito.\nI contingenti tedeschi costarono alla Gran Bretagna sterline erogate direttamente agli stati della Germania, ma questa cifra \u00e8 incompleta e non comprende la paga fornita ai soldati e tutte le ingenti spese per il trasporto e il mantenimento delle truppe sul teatro bellico. L'impiego degli assiani in America fu quindi costoso per il governo di Londra ma in cambio i britannici poterono disporre di eccellenti soldati, disciplinati, esperti e affidabili; secondo lo storico britannico Piers Macksey senza l'impiego dei mercenari tedeschi \"il tentativo di sottomettere le colonie sarebbe stato impensabile\".\nNonostante il loro fondamentale contributo allo sforzo di guerra della Gran Bretagna, gli assiani non ebbero facili rapporti con le truppe regolari britanniche: gli ufficiali britannici criticarono la lentezza di movimento dei reparti tedeschi e l'eccessivo utilizzo di pesanti traini e bagagli; si manifestarono gelosie tra ufficiali e contrasti tra i soldati; in alcune occasioni i mercenari tedeschi lamentarono scarsa considerazione e discriminazioni da parte dell'esercito britannico in America.\nIl comportamento dei mercenari tedeschi durante i lunghi anni di guerra non fu sempre corretto: i soldati speravano di raccogliere un ricco bottino in terra americana e ci furono numerosi episodi di saccheggio, devastazioni e comportamento brutale verso i civili; la propaganda americana enfatizz\u00f2 questi episodi di violenza sulla popolazione, e tra i civili si diffusero duraturi sentimenti di paura e odio verso i mercenari germanici. Gli americani cercarono anche di favorire la disgregazione e le diserzioni tra gli assiani che ritenevano scarsamente motivati a combattere al soldo della Gran Bretagna: durante la guerra furono diffusi proclami e furono fatte allettanti promesse di benefici e assegnazioni di terre per i soldati tedeschi che fossero passati tra le file dei ribelli. Questi appelli raggiunsero in alcune occasioni risultati concreti: tra i prigionieri di guerra le diserzioni furono numerose, e vennero anche costituiti reparti dell'esercito formati da disertori tedeschi. Gli autori tedeschi peraltro hanno affermato che i disertori furono proporzionalmente meno numerosi che negli eserciti britannico e americano.\nGli ufficiali e i soldati tedeschi che ritornarono in Europa al termine del conflitto avevano appreso utili insegnamenti sulla guerra moderna; essi compresero i difetti delle antiquate tattiche settecentesche e favorirono l'impiego di nuovi metodi operativi basati sulla flessibilit\u00e0, sulla potenza di fuoco, sull'ordine aperto e sull'impiego dei cacciatori. Alcuni dei migliori soldati tedeschi distintisi nelle guerre napoleoniche, come August Neidhardt von Gneisenau e Johann Ewald, avevano combattuto nella guerra d'America.\nIn totale nel corso della guerra d'America gli stati tedeschi impiegarono al servizio della Gran Bretagna ufficiali e soldati; le perdite furono elevate: uomini morirono in combattimento e per malattie o incidenti, mentre i disertori furono circa ; al termine del conflitto tornarono in Germania soldati tedeschi.\nReparti tedeschi impiegati dalla Gran Bretagna nella Guerra d'indipendenza americana.\nAssia-Kassel.\nLo stato tedesco dell'Assia-Kassel invi\u00f2 in America quindici reggimenti di fanteria, ciascuno formato da circa 650 ufficiali e soldati divisi in cinque compagnie; con la compagnia di granatieri di ciascun reggimento e due compagnie di guardie del corpo del Langravio vennero inoltre costituiti quattro battaglioni di granatieri ciascuno formato da 524 ufficiali e soldati; infine erano disponibili cinque compagnie di cacciatori (\"J\u00e4ger\"), con una forza nominale di ufficiali e soldati, e tre compagnie di artiglieria. In totale l'Assia-Kassel trasfer\u00ec in America uomini, di cui tornarono in Germania al termine della guerra.\nBrunschwick-L\u00fcneburg.\nIl Ducato di Brunswick-L\u00fcneburg trasfer\u00ec in America soldati di cui ritornarono in Germania alla fine della guerra.\nAssia-Hanau.\nL'Assia-Hanau mise al servizio della Gran Bretagna per la guerra ufficiali e soldati; al termine della guerra uomini ritornarono in patria.\nAnsbach-Bayreuth.\nAnsbach-Bayreuth invi\u00f2 in America uomini, di cui fecero ritorno in Germania al termine del conflitto.\nAnhalt-Zerbst.\nAnhalt-Zerbst invi\u00f2 ufficiali e soldati; 984 uomini ritornarono in patria alla fine della guerra.\nWaldeck-Pyrmont.\nWaldeck-Pyrmont mise a disposizione uomini, di cui 505 fecero ritorno in Germania dopo la fine della guerra.\nGli \"Assiani\" nella cultura di massa.\nI mercenari tedeschi, \"The Hessians\", sono rimasti famosi nella cultura popolare americana e sono stati oggetto di opere letterarie e cinematografiche; nel complesso sono stati tradizionalmente rappresentati con connotazioni fortemente negative."}
{"id": "5352669", "revid": "339392", "url": "https://it.wikipedia.org/wiki?curid=5352669", "title": "Ultima Grande Guerra del Tempo", "text": ""}
{"id": "5352672", "revid": "1629429", "url": "https://it.wikipedia.org/wiki?curid=5352672", "title": "Fascio Giovanni Grion 1930-1931", "text": "Questa voce raccoglie le informazioni riguardanti il Fascio Giovanni Grion nelle competizioni ufficiali della stagione 1930-1931."}
{"id": "5352673", "revid": "1674066", "url": "https://it.wikipedia.org/wiki?curid=5352673", "title": "Ida Travi", "text": "Biografia.\nIda Travi nasce in provincia di Brescia, a Cologne. La sua poetica si inscrive nel rapporto tra oralit\u00e0 e scrittura e occupa una posizione unica nel panorama della poesia italiana. \u00c8 a Milano negli anni ottanta, dove collabora all'edizione italiana del magazine Rolling Stone con la rubrica \"Angolazioni\". I poeti Milo De Angelis, Giampiero Neri e Giancarlo Majorino accompagnano con note critiche i suoi primi scritti; Giuliano Manacorda scrive che \u00abIda Travi si avvale di tutti gli strumenti classici e moderni da Omero, a Havelock alla Kristeva [...] in un discorso insieme arduo e rigoroso che prende l'avvio dall'inizio della vita [...] il linguaggio come enigma sinch\u00e9 campeggia la parola dove narrazione e poesia si fondono\u00bb. A met\u00e0 anni novanta si trasferisce a Verona, dove \u00e8 redattrice di \"Anterem\", la sua presenza \u00e8 determinante per la svolta filosofica della rivista. Sposer\u00e0 Flavio Ermini direttore di Anterem, nel 2002. Del 2003 la sua ideazione di Opera Prima, collana di poesia poi diretta da Flavio Ermini: nel Comitato di Garanti Eugenio Borgna, Umberto Galimberti e Vincenzo Vitiello. Negli stessi anni con Flavio Ermini cura la linea editoriale Via HeraKleia- Forme della poesia contemporanea. Sposta la sua ricerca poetica sul rapporto oralit\u00e0-scrittura e lascia dunque la redazione della rivista Anterem nel 2010, anno in cui inizia la sua collaborazione con alcuni compositori contemporanei.\nLa sua poetica tra scrittura e oralit\u00e0 \u00e8 esposta nei saggi \"L'aspetto orale della poesia\" (Selezione Premio Viareggio 2001) e \"Poetica del basso continuo\". Per Gli Amici della Scala di Milano, nel 2000 cura gli incontri con Mario Luzi, Milo De Angelis, Emanuele Severino, Carlo Sini. Sempre nel 2011, il suo scritto per il teatro 'Diotima e la suonatrice di flauto, diventa libretto d'opera a firma del M\u00b0 Andrea Battistoni. \nLa serie poetica dei Tolki, i parlanti : dal 2011 al 2022 con i sette libri dei Tolki, Ida Travi inaugura un genere inedito in Italia nella contemporaneit\u00e0. La serie poetico-contemporanea dei Tolki, i parlanti: la serie in cinque libri, popolata da personaggi, \u00e8 edita in Italia da Moretti&amp;Vitali Editori dal 2011 al 2018 e viene ristampata nell'ottobre 2019 da Moretti&amp;Vitali raccolta in unico cofanetto. Il sesto e il settimo libro sono editi da Edizioni Volatili 2020 e 2022. \nClassificata ai Premi: Premio Camaiore-Belluomini 2019; Premio Bologna in Lettere 2018; Premio Anna Osti, 2017; Premio Tassoni, 2017; Premio Internazionale Citt\u00e0 di Como, 2015; Premio Gradiva New York, 2013; Premio Europa in Versi, 2013; Selezione Premio Viareggio Repaci, 2011 e 2001. Nel 2014 riceve il Premio alla Carriera Citt\u00e0 di Lugano e la targa del Premio Laurentum, con cerimonia in Quirinale.\nPoetica.\nVoce tra arcaico e contemporaneo: \"Poesia come verso, poesia come prosa: talvolta trascrivibile, talvolta no\u2026. Ida Travi si avvale di tutti gli strumenti classici e moderni da Omero a Platone, da Havelocck alla Kristeva,\u2026in un discorso insieme arduo e rigoroso che prende l'avvio dall'inizio della vita (da un lato il nutrimento, dall'altro il suono, la parola\" il linguaggio come enigma sinch\u00e9 campeggia la parola dove narrazione e poesia si fondono\u2026\" (su \"L'aspetto orale della poesia\", Giuliano Manacorda in Annuario \"la poesia italiana 1999-2000). I riferimenti al cinema nella modalit\u00e0 di scrittura si fanno di libro in libro sempre pi\u00f9 evidenti.\nIn \"Tas\u00e0r, animale sotto la neve\" (2018) compare l'asino Tas\u00e0r e si esplicita il riferimento al cinema di Robert Bresson (Au hasard Balthazar). Il riferimento \u00e8 ripreso poi nel 2020 con \"Mar\u00ece canta la famiglia del secolo,\" a partire dal nome Mar\u00ece. Per il rapporto parola-immagine in Le maestre e i maestri indiretti. Per una poetica delle immagini.(2014) Perch\u00e9 Godard. I riferimenti al cinema di Bresson proseguono nel 2022 con \"Musc\u00e8t parla col cane\", Edizioni Volatili, febbraio 2022. \nPoetica dei Tolki, i parlanti.\nPrima serie poetica contemporanea edita in Italia da Moretti&amp;Vitali Editore, in sette libri dal 2011 al 2018 (v. Opere)\n\" Chi sono i Tolki, parlanti? Esseri sacri e miserabili, misteriosi e semplici. Penso a un Tolki come a un \"parl\u00eatre,\" un essere marchiato dal linguaggio. P\"arl\u00eatre,\" \u00e8 un neologismo di Lacan che fonde l'essere al linguaggio, nell'atto della pronuncia. Il \"parl\u00eatre\" rompe con la tradizione della metafisica intenta a pensare l'essere. Vedo i Tolki come lavoranti o non lavoranti, esseri che nello scontro con la poesia assumono su se stessi il peso d'un linguaggio povero duro come una colpa, leggero come una liberazione.\" (Ida Travi in esergo a \"Katrin saluti dalla casa di nessuno,\" III\u00b0 libro dei Tolki, i parlanti - Moretti&amp;Vitali 2013)\n\"...per quel che ne sapevo non esisteva nulla del genere in Italia, non conoscevo altre esperienze di serie nella poesia contemporanea, e non mi davo altro riferimento che la pura invenzione. Nacque cos\u00ec per Moretti&amp;Vitali Editori questo accordo-progetto lanciato nel tempo e, a partire dal 2011, sono arrivati uno dopo l\u2019altro, i primi cinque libri dei Tolki i parlanti. \" (Bologna in Lettere \"Pesi e Contrappesi\" in dialogo con Daniele Barbieri 15.04.2019)\n\u201c... i Tolki vanno e vengono di libro in libro. Attraverso sette libri compongono una serie, una scrittura per immagini. Si tratta di una scrittura per inquadrature. I Tolki sono inquadrati oltre un cancello, li intravedi dietro uno spiraglio. Il loro \u00e8 un vivere in sequenza, \u00e8 un\u2019illusione d\u2019eternit\u00e0, una finzione istantanea che si prolunga in serie.\u201d (da \"Poetica del basso continuo\" Moretti&amp;Vitali, 2015)"}
{"id": "5352674", "revid": "1444886", "url": "https://it.wikipedia.org/wiki?curid=5352674", "title": "Giuseppe Civinini", "text": "Fu garibaldino e poi deputato del Parlamento italiano nella IX, X e XI Legislatura. Dal 16 ottobre 1869 fino alla morte fu direttore del quotidiano fiorentino \"La Nazione\".\nBiografia.\nI primi anni.\nGiuseppe Civinini nacque l'11 aprile 1835 a Pisa, in una famiglia colta e discretamente benestante di origine pistoiese.\nEra figlio del medico e scienziato Filippo Civinini (1805-1844), professore di anatomia presso l'Universit\u00e0 di Pisa, e di Gioconda Marini.\nNel 1844 il padre mor\u00ec prematuramente e la vedova torn\u00f2 a Pistoia con i figli Giuseppe e Giulia.\nIl patriottismo giovanile.\nA soli 15 anni, Giuseppe si dedic\u00f2 alla causa repubblicana aderendo alla \"Giovine Italia\" e impegnandosi in un'intensa attivit\u00e0 cospirativa fra la Toscana e il Piemonte che lo port\u00f2 pi\u00f9 volte ad essere arrestato dalla polizia granducale e da quella sabauda con l'accusa di propaganda sovversiva.\nPer questo si rifugi\u00f2 in Inghilterra, a Liverpool. Poco dopo torn\u00f2 a Genova, dove fu inizialmente protetto dall'esule mazziniano pistoiese Francesco Franchini, ma dove poi venne nuovamente arrestato ed estradato in Toscana. Non essendo state trovate prove decisive a suo carico gli inquirenti furono costretti a rilasciarlo.\nSi trasfer\u00ec quindi a Firenze, dove ebbe modo di entrare a far parte del gruppo di patrioti che si riuniva presso la villa di Bettino Ricasoli per preparare azioni cospirative.\nFra il 1850 e il 1857 seguirono sette anni di intensa attivit\u00e0 cospirativa che lo videro alternarsi fra Toscana e Piemonte, spesso ospite delle relative galere. A Firenze lavor\u00f2 qualche tempo nella tipografia \"Bianchi-Barbera\". In Piemonte invece insegn\u00f2 come maestro elementare a Cuneo e a Mondov\u00ec, ed allo stesso tempo inizi\u00f2 l'attivit\u00e0 giornalistica collaborando a \"\"L'Italia del popolo\" di Genova e a \"La Sentinella delle Alpi\"\" di Cuneo.\nNel 1858 fece amicizia con il patriota livornese Adriano Lemmi, stretto collaboratore di Giuseppe Mazzini, e lo segu\u00ec per due anni, prima in Svizzera e poi in Turchia, a Costantinopoli, come educatore dei suoi figli.\nLa fase \"garibaldina\" e l'ingresso in politica.\nNel 1860 torn\u00f2 in Italia per iniziare la sua fase \"garibaldina\". A Palermo si un\u00ec alla spedizione dei Mille e Garibaldi gli affid\u00f2 incarichi nell'intendenza dell'esercito.\nTerminata la campagna del 1860 torn\u00f2 in Piemonte e si stabil\u00ec a Torino dove divenne direttore della rivista \u00abIl diritto\u00bb, portavoce della sinistra parlamentare, alternando l'attivit\u00e0 di giornalista politico a quella militare. Nel 1862 fu ancora con Garibaldi sull'Aspromonte e ne condivide la prigionia nella Fortezza del Varignano, vicino a La Spezia, e il successivo esilio a Caprera.\nCivinini si affili\u00f2 anche alla Loggia massonica \"Dante Alighieri\", dove trov\u00f2 come confratelli l'esponente della sinistra Agostino Depretis, il repubblicano Aurelio Saffi, il democratico Antonio Mordini e tanti altri protagonisti del Risorgimento. \nPoco dopo Civinini si avvicin\u00f2 alle posizioni legalitarie della parte dei democratici facenti riferimento a Francesco Crispi e Antonio Mordini, e nel settembre 1864 si oppose, insieme a Crispi, al trasferimento della capitale a Firenze, che a molti patrioti appariva come rinuncia definitiva a Roma capitale. Comunque fin\u00ec per accettare il fatto compiuto e nel 1865 si spost\u00f2 a Firenze, divenuta capitale del Regno d'Italia, continuando a dirigere \u00abIl diritto\u00bb.\nL'elezione a deputato in Parlamento.\nNello stesso anno fu eletto deputato al Parlamento Nazionale nella IX legislatura, nel Collegio elettorale di Pistoia, come candidato della sinistra storica.\nNel 1866 torn\u00f2 a seguire Garibaldi, partecipando alla vittoriosa battaglia di Bezzecca. In seguito alla rottura con Francesco Crispi, avvenuta per la sua presa di posizione contro la campagna in Trentino, fu costretto a lasciare la direzione de \u00abIl diritto\u00bb. Fond\u00f2 allora una nuova rivista, \u00abIl nuovo diritto\u00bb, in un clima politico piuttosto teso che favoriva intese tra Destra liberale e Sinistra moderata.\nFu in questo contesto che avvenne la svolta politica di Civinini il quale, nel 1867, venne rieletto deputato al Parlamento nella X legislatura, sempre nel collegio di Pistoia, ma questa volta con l'appoggio della Destra di Ricasoli.\nPoco dopo fu coinvolto nel primo grosso scandalo dell'Italia unita relativo alla concessione della privativa della fabbricazione dei tabacchi. In tale occasione fu accusato di aver favorito il voto sulla concessione mosso da interessi personali, ma usc\u00ec assolto dall'inchiesta parlamentare, e anche dai successivi strascichi giudiziari, per mancanza di prove.\nNel 1870 ebbe pertanto la possibilit\u00e0 di ripresentarsi alle elezioni e fu rieletto per la terza volta.\nGli ultimi anni.\nDal 16 ottobre 1869 Civinini fu direttore del quotidiano fiorentino \"La Nazione\", a cui dette un'impronta fortemente culturale e una nuova impaginazione, organizzata stabilmente su sei colonne. Inizi\u00f2 a pubblicare racconti tratti dal \"Monthly Chronicle\" e dal \"New York Magazine\", novelle di Charles Dickens e racconti di grandi scrittori e giornalisti italiani e stranieri. Durante il periodo della sua direzione, nelle pagine del quotidiano fiorentino apparvero rubriche letterarie, bibliografiche, musicali, artistiche, che negli ambienti culturali furono molto apprezzate.\nPer quanto riguarda l'attivit\u00e0 politica, nel gennaio 1871 si schier\u00f2 contro la \"Legge delle Guarentigie\"\", volta a regolare i rapporti tra Stato e Chiesa, dopo la fine dello Stato Pontificio, per assicurare al Papa il libero esercizio del potere spirituale. Di fatto Civinini temeva che con questa legge il Pontefice avrebbe continuato ad influire in modo sensibile nelle scelte politiche dello Stato italiano.\nLa morte lo colse prematuramente a soli 36 anni, per un male incurabile, il 19 dicembre 1871. Lasci\u00f2 una giovane vedova, la francese Antonietta Klein, e un figlio piccolo, Filippo.\nGli scritti.\nOltre ai numerosi articoli pubblicati su quotidiani e riviste italiani e stranieri, fra gli scritti politici di Giuseppe Civinini gli storici sottolineano i seguenti discorsi pronunciati alla Camera: \"\"Per la legge sul riordinamento della amministrazione centrale e provinciale dello stato\", \"Per la legge che toglie l'esenzione dei chierici dalla leva\", \"Le disposizioni eccezionali in materia di sicurezza interna\", \"La questione romana\" e \"Per la proposta di una inchiesta intorno alla Regia dei Tabacchi\"\", a difesa delle accuse che gli erano state rivolte in merito. Rimase incompiuto un saggio sull'antico impero germanico, che aveva iniziato a scrivere nei mesi precedenti la sua morte.\nLasciti al Comune di Pistoia\nNel 1875 la vedova di Giuseppe Civinini, Antonietta Klein, don\u00f2 la biblioteca del marito al Comune di Pistoia. La libreria, attualmente presso la Biblioteca Forteguerriana, a Pistoia, comprende 953 volumi e 25 miscellanee.\nNel 1936 Filippo Civinini, figlio di Giuseppe, don\u00f2 al Comune di Pistoia, per disposizione testamentaria, le carte pubbliche e private appartenenti a lui, a suo padre Giuseppe e a suo nonno Filippo (1805-1844). L'intero fondo \u00e8 conservato presso la Biblioteca Forteguerriana, a Pistoia. Le carte di Giuseppe Civinini rivestono particolare interesse per la storia del Risorgimento italiano e del primo decennio dell'Unit\u00e0 d'Italia."}
{"id": "5352690", "revid": "212348", "url": "https://it.wikipedia.org/wiki?curid=5352690", "title": "Botola 1", "text": ""}
{"id": "5352692", "revid": "729019", "url": "https://it.wikipedia.org/wiki?curid=5352692", "title": "Pier Arrigo Barnaba", "text": "Biografia.\nMembro della nobile famiglia dei Barnaba, prese parte alla Grande guerra nell'8\u00ba Reggimento alpini e ottenendo varie decorazioni. Nel 1917, subito dopo la disfatta di Caporetto, il tenente degli alpini Barnaba fu paracadutato oltre le linee nemiche del Piave con il compito di reperire informazioni da inviare poi alle linee italiane. Per questa attivit\u00e0 fu poi decorato con la medaglia d'oro al valor militare. Fu il primo alpino paracadutista della storia .\nAmico di Italo Balbo con cui aveva condiviso gli anni dello squadrismo nel 1923 fu promosso luogotenente della Milizia Volontaria Sicurezza Nazionale. Nel 1924 nelle liste dei Blocchi Nazionali fu eletto alla Camera in quota al Partito Nazionale Fascista. Il 20 ottobre 1927 nasce la figlia Simonetta.\nPrese parte come capitano alla guerra d'Etiopia al termine della quale fu nominato podest\u00e0 di Udine nel 1937. Mantenne la carica anche alla proclamazione della Repubblica Sociale Italiana nonostante che i territori orientali fossero stati di fatto annessi dai tedeschi nella zona d'operazioni del Litorale adriatico. Nel 1944 fu arrestato dai tedeschi con l'accusa di aver aiutato i partigiani. Dopo la reggenza di Lorenzo Alciati il Comune fu commissariato con Giovanni Mantovani.\nRitiratosi dalla politica al termine della guerra, fu eletto consigliere comunale a Udine nel Movimento Sociale Italiano nel 1965.\nOnorificenze.\nBarnaba fu decorato con una medaglia di bronzo e d'argento nel corso della Grande guerra. La medaglia d'argento fu commutata in medaglia d'oro al valor militare l'8 gennaio 1922 con regio decreto. In seguito fu ancora decorato con una medaglia d'argento nella Guerra d'Etiopia."}
{"id": "5352693", "revid": "913245", "url": "https://it.wikipedia.org/wiki?curid=5352693", "title": "Selina B\u00fcchel", "text": ""}
{"id": "5352695", "revid": "599013", "url": "https://it.wikipedia.org/wiki?curid=5352695", "title": "Bart Quinn", "text": "Carriera.\nDopo l'high school gioc\u00f2 per una stagione nelle NBL con i Fort Wayne General Electrics, segnando 170 punti in 18 partite e guadagnandosi l'inclusione nell\"'All-NBL Second Team\".\nIn seguito disput\u00f2 tre stagioni con la University of Toledo dove, in tre anni, segn\u00f2 702 punti.\nLa sua carriera si interruppe nel 1942, a causa della Seconda guerra mondiale, dove prest\u00f2 servizio nella U.S. Navy."}
{"id": "5352696", "revid": "110157", "url": "https://it.wikipedia.org/wiki?curid=5352696", "title": "Latvijas kauss 2014-2015", "text": "La Coppa di Lettonia 2014-2015 fu la 73\u00aa edizione del torneo a eliminazione diretta, iniziata il 1\u00ba giugno 2014 e terminata il 20 maggio 2015.\nLo si \u00e8 confermato campione vincendo il trofeo per la quinta volta nella sua storia, la seconda consecutiva.\nPrimo turno.\nPartecipano al primo turno 16 squadre di 2. L\u012bga, il terzo livello del campionato lettone di calcio.\nSecondo turno.\nPartecipano al secondo turno le 8 squadre vincenti il primo turno pi\u00f9 ulteriori 8 squadre di 2. L\u012bga, il terzo livello del campionato lettone di calcio.\nTerzo turno.\nPartecipano al secondo turno le 8 squadre vincenti il secondo turno pi\u00f9 le 16 squadre di 1. L\u012bga, il secondo livello del campionato lettone di calcio.\nQuarto turno.\nPartecipano al terzo turno le 12 squadre vincenti il secondo turno.\nOttavi di finale.\nPartecipano agli ottavi di finale le 6 squadre vincitrici del quarto turno e le 10 squadre della Virsl\u012bga."}
{"id": "5352698", "revid": "963244", "url": "https://it.wikipedia.org/wiki?curid=5352698", "title": "Norberto Perini", "text": "Biografia.\nNasce a Carpiano, in provincia ed arcidiocesi di Milano, il 6 giugno 1888; l'ultimogenito dei suoi 12 fratelli \u00e8 il senatore Carlo Perini.\nIl 7 luglio 1912 \u00e8 ordinato presbitero a Milano dal cardinale Andrea Carlo Ferrari.\nIl 22 ottobre 1941 papa Pio XII lo nomina arcivescovo metropolita di Fermo; succede ad Ercole Attuoni, deceduto il 31 maggio precedente. Il 30 novembre seguente riceve l'ordinazione episcopale, a Busto Arsizio, dal cardinale Alfredo Ildefonso Schuster, coconsacranti l'arcivescovo Enrico Montalbetti e il vescovo Ettore Castelli. Il 5 gennaio 1942 prende possesso dell'arcidiocesi.\nDal 1952 aiuta le opere intraprese da don Ernesto Ricci e dalla beata Madre Speranza di Ges\u00f9, come la creazione degli \"Artigianelli del Sacro Cuore\". Ricopre l'incarico di presidente della Commissione Episcopale Italiana per la scuola.\nIl 21 giugno 1976 papa Paolo VI accoglie la sua rinuncia, presentata per raggiunti limiti di et\u00e0 e problemi di salute; gli succede l'arcivescovo coadiutore Cleto Bellucci. Il 9 dicembre 1977 muore novantenne a Rho, nella casa di riposo dedicata a suo fratello, che lui aveva inaugurato nel 1955.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "5352700", "revid": "297059", "url": "https://it.wikipedia.org/wiki?curid=5352700", "title": "Fibromiolipoma", "text": ""}
{"id": "5352701", "revid": "297059", "url": "https://it.wikipedia.org/wiki?curid=5352701", "title": "Fibrolipoma", "text": ""}
{"id": "5352702", "revid": "114494938", "url": "https://it.wikipedia.org/wiki?curid=5352702", "title": "Return-oriented programming", "text": "Il Return-oriented programming (ROP) o Programmazione orientata al Ritorno \u00e8 un exploit di sicurezza informatica che permette ad un attaccante di eseguire codice alla presenza di difese di sicurezza come memoria non eseguibile e firma del codice."}
{"id": "5352703", "revid": "54354", "url": "https://it.wikipedia.org/wiki?curid=5352703", "title": "Programmazione orientata al Ritorno", "text": ""}
{"id": "5352704", "revid": "2232961", "url": "https://it.wikipedia.org/wiki?curid=5352704", "title": "Crisi costituzionale russa del 1993", "text": "La crisi costituzionale russa del 1993 fu una battaglia politica fra il presidente russo Boris El'cin e il parlamento russo, risolta solo con l'intervento delle forze armate e l'insediamento di Boris El'cin come presidente della Federazione Russa. Lo scontro tra le due parti politiche caus\u00f2 all'incirca 150 morti.\nIn quell'anno le relazioni fra il presidente ed il parlamento andarono sempre pi\u00f9 deteriorandosi. La crisi costituzionale raggiunse l'apice quando, il 21 settembre 1993, Boris Nikolaevi\u010d El'cin decise di sciogliere il parlamento, ossia il Congresso dei Deputati del Popolo ed il suo Soviet Supremo, sebbene egli fosse, secondo la costituzione allora vigente, privo di tale potere di scioglimento. El'cin utilizz\u00f2 i risultati del referendum dell'aprile 1993 per giustificare le proprie azioni. In risposta, il parlamento dichiar\u00f2 che la decisione del presidente era invalida e priva di efficacia, e lo mise in stato d'accusa.\nIl programma di riforme economiche di El'cin entr\u00f2 in vigore il 2 gennaio 1992. In poco tempo i prezzi salirono alle stelle, la spesa pubblica venne ridotta e nuove e pesanti tasse entrarono in vigore. Segu\u00ec una profonda crisi del credito che condusse alla chiusura di molte industrie, provocando una prolungata recessione. Contemporaneamente alcuni politici presero rapidamente le distanze dal programma.\nNel corso del 1992, il fronte all'opposizione alle riforme politiche di El'cin divenne pi\u00f9 forte e intrattabile, con i burocrati preoccupati per le condizioni dell'industria e i leader regionali che pretendevano maggior indipendenza da Mosca. Il vice presidente russo, Aleksandr Ruckoj, denunci\u00f2 il programma di El'cin considerandolo alla stregua di un \"genocidio economico\". Infatti, durante il primo semestre del 1992, il reddito medio della popolazione diminu\u00ec di 2\u20132.5 volte. I leader delle repubbliche ricche di giacimenti petroliferi, come il Tatarstan e la Ba\u0161kiria, chiesero la piena indipendenza dalla Russia.\nAssedio ed assalto.\nIl 21 settembre 1993, El'cin dichiar\u00f2 il Soviet Supremo dissolto; questo atto era in contraddizione con diversi articoli della Costituzione russa del 1978, modificata tra il 1989 e il 1993, come l'articolo 121 che stabiliva:\nConquista della Casa Bianca.\nFra il 2 e il 4 ottobre 1993 la posizione dell'esercito fu il fattore decisivo. I militari esitarono per diverse ore su come rispondere alla richiesta di intervento da parte di El'cin. Quando si decisero a intervenire, decine di persone erano gi\u00e0 state uccise e centinaia erano state ferite. \nIl piano di azione fu proposto dal capitano Gennadij Zacharov. Dieci carri armati avrebbero dovuto aprire il fuoco sui piani superiori della Casa Bianca russa con l'obiettivo di minimizzare le perdite ma di creare confusione e panico tra i difensori. Quindi le truppe speciali delle unit\u00e0 Vympel e Alpha avrebbero dovuto assaltare l'edificio del parlamento. Secondo Aleksandr Kor\u017eakov, guardia del corpo di El'cin, fu inoltre necessario sparare sui piani superiori della Casa Bianca per spaventare i cecchini.\nAll'alba del 4 ottobre 1993 l'esercito russo circond\u00f2 l'edificio del parlamento e, poche ore dopo, i carri armati dell'esercito accerchiarono la Casa Bianca. Alle ore 8:00 di Mosca, la dichiarazione di El'cin fu annunciata dal suo servizio stampa. El'cin dichiar\u00f2:"}
{"id": "5352705", "revid": "767487", "url": "https://it.wikipedia.org/wiki?curid=5352705", "title": "Ospedale San Marco", "text": "L'ospedale San Marco fu probabilmente il primo vero ospedale di Catania e la sua costruzione risale molto probabilmente alla prima met\u00e0 del XIV secolo e intorno al 1336 secondo alcune fonti.\nStoria.\nFu prima realizzata una sede provvisoria che a fine secolo venne trasferita in un edificio fatto costruire dal Senato di Catania. Detta sede era adiacente alla chiesa di San Marco dalla quale l'ospedale prese il nome.\nUna bolla papale di Eugenio IV, nel 1445, stabil\u00ec l'unificazione di tutti gli ospedali di Catania trasferiti al San Marco che era ubicato nei pressi della strada della Luminaria. Nel 1565 vi fu la fusione con l\"'Ospedale degli Incurabili\" e l'ospedale assunse la denominazione di \"Ospedale San Marco e degli Incurabili\".\nNel 1636 si realizz\u00f2 l'ampliamento dell'ospedale che venne dotato di 25 posti letto e di tutte le attrezzature necessarie alla degenza dei malati, in un edificio della piazza della Fiera. Cinquant'anni dopo l'ospedale venne spostato nei locali in precedenza occupati dal monastero di Santa Lucia alla periferia della citt\u00e0\nDopo il terremoto del 1693 che distrusse quasi completamente la citt\u00e0 di Catania, l'ospedale venne trasferito in un edificio realizzato sulle macerie del convento delle monache benedettine alla \"Civita\" nei pressi del porto.\nNella seconda decade del XVIII secolo l'ospedale venne trasferito nella nuova sede di Palazzo Tezzano nel centro di Catania. Agli inizi del XIX secolo l'ospedale aveva una circa 200 posti letto, adeguati ad una citt\u00e0 che era andata ripopolandosi dopo il terremoto.\nNel 1839 avvenne la fusione dell'Ospedale San Marco con l'Ospedale Santa Marta che era stato fondato nel 1755. L'ospedale venne trasferito nei locali del Santa Marta lasciando la sede di palazzo Tezzano.\nDopo l'unit\u00e0 d'Italia l'Ospedale San Marco venne trasferito nei nuovi locali di via del Plebiscito e successivamente assunse il nome di Ospedale Vittorio Emanuele, nome che ha ancora nel XXI secolo.\nNuovo Ospedale San Marco e Centro di eccellenza ortopedico in Librino.\nL'idea del nuovo ospedale nasce con il progetto Prometeo (1986) su terreni di propriet\u00e0 dell'imprenditore-direttore-editore-finanziere Mario Ciancio Sanfilippo.\nUna gara del 1990 attribu\u00ec l'opera al gruppo Cogefar-Impresit (oggi Salini Impregilo S.p.A.), anche se sopraggiunte questioni burocratico-giudiziarie ne impedirono effettivamente l'inizio dei lavori. Pi\u00f9 tardi, l'aggiudicazione dell'appalto con una nuova gara \u00e8 andato alla Uniter Consorzio Stabile, un raggruppamento di imprese che ha come capofila la Tecnis di Francesco Domenico Costanzo e Concetto Bosco Lo Giudice, per una spesa complessiva di 170 milioni di euro per conto della Regione Sicilia (245 milioni secondo altre voci). La prima pietra fu posata l'11 settembre 2008 dal presidente della Regione Sicilia Raffaele Lombardo. La data di fine dei lavori era fissata per il 1\u00ba ottobre 2011.\nDal 2008 proseguono i lavori, nel quartiere Librino di Catania, per la realizzazione del \"Nuovo Ospedale San Marco\" che all'inizio prevedevano un centro di ortopedia e 1.200 posti-letto, dove far trasferire i reparti dei vecchi presidi Vittorio Emanuele e Santo Bambino dell'Azienda Ospedaliero-Universitaria Vittorio Vittorio Emanuele - Ferrarotto - S. Bambino (poi \"Policlinico - Vittorio Emanuele\", dal 2009).\nNel frattempo, una norma nazionale ha cancellato l'istituzione di nuovi centri di eccellenza. I posti-letto programmati sono scesi a poco pi\u00f9 di 400. E, in disaccordo con il progetto iniziale, il \"Pronto soccorso Generale\" dall'Ospedale Vittorio Emanuele \u00e8 stato dislocato presso il Policlinico della Cittadella universitaria, il 18 novembre 2018.\nRimane in piedi soltanto il disegno di trasferimento dal Vittorio Emanuele al Nuovo Ospedale San Marco per la destinazione del \"Pronto soccorso Pediatrico\", attivo ancora nella vecchia sede in via Plebiscito, come per le altre Unit\u00e0 Operative presenti nel Presidio etneo.\nSecondo la proposta lanciata dall'on. prof. Giuseppe Palumbo, gi\u00e0 pi\u00f9 volte presidente della Commissione Sanit\u00e0 al Parlamento e gi\u00e0 direttore della Clinica Ostetrica dell'Universit\u00e0 di Catania, l'intera struttura andrebbe trasformata in Istituto di ricovero e cura a carattere scientifico (IRCCS) per le donne."}
{"id": "5352709", "revid": "1442080", "url": "https://it.wikipedia.org/wiki?curid=5352709", "title": "Gruppo Sportivo Fascio Giovanni Grion 1931-1932", "text": "Questa voce raccoglie le informazioni riguardanti il Gruppo Sportivo Fascio Giovanni Grion nelle competizioni ufficiali della stagione 1930-1931.\nIl \"Campo Sportivo del Littorio\" viene inaugurato il 28 ottobre 1931 alla presenza dei Principi di Piemonte Umberto II di Savoia e consorte Maria Jos\u00e9. Il campo fu progettato dall'Ingegner Brass il quale, tra l'altro, progett\u00f2 la Casa del Balilla di Pola. Il campo fu inaugurato con una partita amichevole, vinta dalla Triestina 2 a 1."}
{"id": "5352710", "revid": "767487", "url": "https://it.wikipedia.org/wiki?curid=5352710", "title": "Bill Hapac", "text": "Carriera.\nDopo una carriera di successo nella NCAA con Illinois, dove fu All-American nel 1940, disput\u00f2 la stagione 1940-41 nella NBL con in Chicago Bruins, venendo inserito nell\"'All-NBL Second Team\".\nDopo una forzata interruzione dovuta alla Seconda guerra mondiale, disput\u00f2 altre tre stagioni nella NBL. Si ritir\u00f2 nel 1948."}
{"id": "5352711", "revid": "300067", "url": "https://it.wikipedia.org/wiki?curid=5352711", "title": "William Hapac", "text": ""}
{"id": "5352712", "revid": "729019", "url": "https://it.wikipedia.org/wiki?curid=5352712", "title": "Tevita Kuridrani", "text": "Biografia.\nNativo di Suva e cresciuto nel villaggio figiano di Namatakalua, Kuridrani inizi\u00f2 a giocare a rugby nel suo Paese prima di trasferirsi nel 2007, all'et\u00e0 di 16 anni, in Australia con la sua famiglia.\nKuridrani \u00e8 imparentato con una serie di rugbisti noti, in quanto nipote di Noa Nadruku, ex internazionale per nonch\u00e9 cugino di Lote Tuqiri, Samu Wara, Chris Kuridrani (australiani) e Nemani Nadolo (figiano).\nTevita Kuridrani prese parte nel 2010 al Campionato mondiale giovanile di rugby con le Figi Under-20 ma poi prefer\u00ec optare per la Federazione australiana per la cui Nazionale a VII scese in campo per poi in seguito disputare il Mondiale giovanile 2011 in Italia con la rappresentativa U-20.\nNel 2012 debutt\u00f2 in Super Rugby nelle file dei e l'anno dopo si guadagn\u00f2 la maglia di titolare.\nKuridrani fu l'autore dell'unica meta realizzata dai Brumbies in occasione dell'unica sconfitta infrasettimanale dei British and Irish Lions nel corso del loro \"tour\" in Australia del 2013.\nReduce dalla finale del Super Rugby 2013, che vide i Brumbies sconfitti 27-22 dai , il 17 agosto Kuridrani collezion\u00f2 la sua prima presenza internazionale con gli \"Wallabies\" affrontando la nella prima giornata del Championship, presto divenendo titolare.\nSuccessivamente fece parte della selezione che vinse il Championship 2015; convocato per la , esord\u00ec nella competizione contro che schierava in campo suo cugino Nemani Nadolo; nella competizione giunse in finale, poi persa contro la , anche se, a livello individuale, nei 17 punti australiani contro i 34 degli \"All Blacks\" figura a tabellino una sua meta.\nDopo la Coppa del Mondo fu invitato nei insieme ad alcuni suoi connazionali reduci e non dalla competizione per disputare alcuni incontri amichevoli di fine anno a Twickenham."}
{"id": "5352713", "revid": "580", "url": "https://it.wikipedia.org/wiki?curid=5352713", "title": "Diga del Liscia", "text": "La diga del Liscia \u00e8 uno sbarramento artificiale situato in localit\u00e0 Calamaiu, nel territorio di Luras - provincia di Sassari - che d\u00e0 origine all'omonimo lago.\nRealizzata su progetto redatto dall'ingegnere Claudio Marcello, l'opera venne edificata tra il 1958 e il 1962 e collaudata soltanto nel 2007. L'impianto di produzione di energia risulta non ancora operante.\nLo sbarramento, realizzato sul fiume omonimo, \u00e8 una diga muraria a gravit\u00e0 a speroni, a vani interni; comprese le fondamenta ha un'altezza di 69 metri e sviluppa un coronamento di 281 metri a 179 metri sul livello del mare.\nAlla quota di massimo invaso, prevista a m 177 s.l.m., il bacino generato dalla diga ha una superficie dello specchio liquido di circa 5,700\u00a0km\u00b2 mentre il suo volume totale \u00e8 calcolato in 108 milioni di m\u00b3. La superficie del bacino imbrifero direttamente sotteso risulta pari a 285\u00a0km\u00b2.\nL'impianto, di propriet\u00e0 della Regione Sardegna, fa parte del sistema idrico multisettoriale regionale ed \u00e8 gestito dall'Ente acque della Sardegna."}
{"id": "5352714", "revid": "1061635", "url": "https://it.wikipedia.org/wiki?curid=5352714", "title": "Edwin G\u00f3mez", "text": ""}
{"id": "5352715", "revid": "633110", "url": "https://it.wikipedia.org/wiki?curid=5352715", "title": "47 mm Mle 1937", "text": "Il Canon antichar de 47 mm mod\u00e8le 1937 o 47 SA 37 era un cannone controcarro francese sviluppato nel 1936 dall'Atelier de construction de Puteaux (APX).\nStoria.\nL'origine del cannone risale al \"canon de 47 de marine mod\u00e8le 1885\", dal quale l'Atelier de construction de Puteaux svilupp\u00f2 una famiglia di pezzi da 47\u00a0mm per l'esercito francese, tra i quali il 47 mm AC Mle 1934 da fortezza, il 47 mm SA 34 e 35 da carro armato ed un cannone d'accompagnamento da 47\u00a0mm; quest'ultimo non venne accettato dall'arma di fanteria dell'Arm\u00e9e de terre, che gli prefer\u00ec il Hotchkiss 25 mm Mle. 1934. Il progetto venne tuttavia ripreso dall'artiglieria dell'Arm\u00e9e, che negli anni trenta cercava un rimpiazzo per i derivati del venerando cannone campale 75 mm Mle. 1897, adattati al ruolo anticarro. Nel dicembre 1936 lo adott\u00f2 come \"mat\u00e9riel de 47 mod\u00e8le 1937\".\nLa produzione delle bocche da fuoco fu affidata all'arsenale di Bourges, mentre quella degli affusti coinvolse quattro stabilimenti: Salmson, Alstom, Delaunay-Belleville e l'arsenale di Roanne. La produzione in serie inizi\u00f2 da gennaio 1939 fino a giugno 1940, per un totale registrato di cannoni costruiti, con l'obiettivo di formare 51 unit\u00e0 militari da 12 pezzi da assegnare alle divisioni di fanteria di prima linea.\nNel 1940, alla vigilia dell'invasione tedesca, settanta cannoni Mle 37 furono installati su chassis Laffly W15T per realizzare il cacciacarri Laffly W15TCC, operato dalle \"Batterie d'Anti-Chars Automoteurs\" (BACA), con una forza di cinque semoventi per ogni batteria.\nIl 10 maggio 1940, all'inizio della campagna di Francia, l'Arm\u00e9e disponeva di 111 \"Batteries divisionnaires antichars\" (BDAC, \"batterie divisionali anticarro\") da 47\u00a0mm, delle quali 20 motorizzate e 10 ancora miste, cio\u00e8 parzialmente equipaggiate con il cannone da 75\u00a0mm. Quarantacinque pezzi erano stati inviati in Nordafrica. Durante la campagna di Francia, vennero mobilitate 38 batterie supplementari, tra le quali 28 motorizzate ed 11 BACA.\nDopo la resa della Francia, la Wehrmacht si affrett\u00f2 ad immettere in servizio i cannoni di preda bellica sotto la denominazione \"4,7 PaK 181(f)\", in quanto superiore al proprio 3,7 cm PaK 36 e simile al 5 cm PaK 38 di recente introduzione. Nel complesso la Wehrmacht utilizz\u00f2 823 PaK 181(f), che andarono ad armare sia le compagnie anticarro dei reggimenti di fanteria che le opere del Vallo Atlantico.\nI tedeschi cedettero alcuni cannoni anche all'alleato italiano. Il Regio Esercito ridenomin\u00f2 questi pezzi \"47/50 Mod. 37\", che furono usati per la difesa territoriale per armare i capisaldi antisbarco in Sardegna.\nTecnica.\nLe qualit\u00e0 balistiche del pezzo, tanto in precisione quanto in capacit\u00e0 di perforazione, ne facevano uno dei cannoni anticarro pi\u00f9 prestanti della sua epoca, capace di contrastare tutti i carri allora in servizio. L'alta velocit\u00e0 della sua munizione tuttavia causava una rapida usura dell'anima della canna, che rese necessaria la messa a punto, nel 1938, di una versione \"bibloc\" che permetteva il rapido cambio di canna.\nPezzi e munizioni erano per la maggior parte a traino animale, tramite avantreni ai quali venivano agganciati i pezzi o i cassoni delle munizioni. Questo treno, trainato da due pariglie di cavalli, era lo stesso del 75\u00a0mm Mle. 1897, modificato per la circostanza. La trazione meccanica era invece effettuata dai trattori d'artiglieria leggeri semicingolato Citro\u00ebn-K\u00e9gresse P17E, poi sostituiti dai Laffly W15T.\nMunizionamento.\nI cartocci proietti erano trasportati in casse di legno da 11 colpi completi ognuna. I cappucci balistici di magnesio erano non verniciati o laccati marrone; il corpo del proietto era non verniciato o laccato in blu o in nero. I cappucci erano stivati separatamente nelle casse ed in caso di emergenza le munizioni potevano essere utilizzate anche senza."}
{"id": "5352724", "revid": "599013", "url": "https://it.wikipedia.org/wiki?curid=5352724", "title": "Alan Willey", "text": "Carriera.\nWilley inizia la carriera agonistica nel Middlesbrough, militante nella massima serie inglese. Nella stagione d'esordio, la 1974-1975, ottiene con il suo club il settimo posto finale, mentre in quella seguente il tredicesimo.\nNel 1976 si trasferisce negli Stati Uniti d'America per giocare nei Minnesota Kicks. Nella prima stagione con i \"Kicks\" raggiunge la finale del torneo, persa contro i canadesi del Toronto Metros-Croatia.\nLa stagione seguente raggiunse i quarti di finale, identico traguardo ottenuto nel campionato 1978.\nNella North American Soccer League 1979 raggiunge gli ottavi di finale come nella stagione seguente.\nInizia la stagione 1981 in forza ai canadesi del Montr\u00e9al Manic, con cui raggiunse i quarti di finale della competizione, identico risultato ottenuto nel 1982. Nella North American Soccer League 1983 raggiunse invece le semifinali del torneo.\nNel 1984 pass\u00f2 ai Minnesota Strikers. In quella che fu l'ultima stagione della NASL prima del fallimento della lega, i \"Kicks\" e Willey ottennero il terzo posto della Western Division.\nRimasto con i \"Kicks\" sino al 1988, disputando tornei indoor, chiuse la carriera ai San Diego Sockers."}
{"id": "5352725", "revid": "474175", "url": "https://it.wikipedia.org/wiki?curid=5352725", "title": "Eccidio di Montalto", "text": "L'eccidio di Montalto \u00e8 stata una strage fascista compiuta dal 1\u00ba Battaglione M Camicie Nere \"IX Settembre\" il 22 marzo 1944 nell'omonima frazione del comune di Cessapalombo, in provincia di Macerata. Nell'eccidio vennero fucilati 31 partigiani.\nLa storia.\nNei primi giorni di marzo 1944, nelle colline maceratesi, durante i mesi dell'occupazione nazifascista seguiti alla dichiarazione di armistizio dell'8 settembre 1943 un folto gruppo di ragazzi, per la maggior parte originari di Tolentino, decisero di non rispondere al bando di chiamata alle armi della Repubblica Sociale Italiana e partire per la montagna per costituire una formazione partigiana.Pressoch\u00e9 privi di armamento essi si stabilirono a Montalto di Cessapalombo, trovando supporto negli abitanti locali.\nDal 19 marzo, a seguito della cattura nelle vicinanze di alcuni giovani partigiani, si cominci\u00f2 a spargere la voce di un prossimo rastrellamento; ci\u00f2, tuttavia, non indusse i ragazzi ad allontanarsi, ed anzi essi vennero colti di sorpresa il 22 marzo da un attacco delle truppe nazifasciste: pochi riuscirono a salvarsi, alcuni furono uccisi e molti vennero catturati, incluso il loro comandante Achille Barilatti.\nRadunati a piccoli gruppi, essi vennero immediatamente fucilati finch\u00e9 l'esecuzione fu inaspettatamente sospesa da un ufficiale tedesco, mentre Barilatti venne fucilato il giorno successivo.\nAlla fine si contarono complessivamente oltre 30 caduti (solo uno di essi, Nello Salvatori, riusc\u00ec fortunosamente a salvarsi): le loro salme furono trasferite nella cappella del cimitero di Montalto per poi essere l\u00ec tumulate. Solo dopo la Liberazione esse vennero riportate a Tolentino nel corso di una solenne cerimonia cui partecip\u00f2 l'intera cittadinanza.\nPer volont\u00e0 del Comitato dei genitori dei Caduti e delle Amministrazioni comunali di Tolentino, Caldarola e Cessapalombo sul luogo della strage fu costruito un monumento in onore della memoria dei partigiani caduti, inaugurato nel 1947. Dal 2003 si tiene ogni anno la \"Marcia della Memoria\", una marcia commemorativa attraverso cui si ripercorrono i luoghi della tragedia tra Tolentino - Caldarola e Montalto.\nCaduti.\nFra i fucilati si salva Nello Salvatori.\nOnorificenze.\nAnche a seguito di questo episodio al Comune di Cessapalombo \u00e8 stata concessa la Croce al valor militare con la seguente motivazione: \u226aDurante l'occupazione tedesca il Comune di Cessapalombo dimostrava in difficili circostanze, ferma patriottica decisione. Particolarmente meritevole di elogio il contegno tenuto dalle popolazioni di Montalto e Monastero che rifornivano di viveri, armi e munizioni i partigiani e partecipavano anche, con i loro uomini, ai combattimenti del marzo e del maggio. Settembre 1943 \u2013 Giugno 1944\u226b.\nAi \"Martiri di Montalto\" \u00e8 dedicata la sezione A.N.P.I (Associazione Nazionale Partigiani d'Italia) di Tolentino."}
{"id": "5352727", "revid": "446353", "url": "https://it.wikipedia.org/wiki?curid=5352727", "title": "Ivanne Trebbi", "text": "\u00c8 spesso indicata anche come Ivonne Trebbi.\nBiografia.\nIvanne Trebbi \u00e8 stata partigiana con il nome di battaglia \"Bruna\", partecipando a partire dall'aprile 1944 al Gruppo di difesa della donna (GDD) di Castel Maggiore e poi alla 4\u00aa Brigata SAP \"Venturoli\"; arrestata il 5 gennaio 1945, fu rinchiusa nel carcere bolognese di San Giovanni in Monte fino al 23 aprile 1945.\nNel dopoguerra, si candid\u00f2 a Bologna alle elezioni comunali del 1951 per la lista \"Due Torri\" (formata dal Partito Comunista Italiano e da indipendenti), venendo eletta in Consiglio comunale con 611 preferenze. Si dimise quindi il 1\u00ba aprile 1955, poich\u00e9 si trasfer\u00ec a Roma per motivi di lavoro.\nSposata con Giancarlo Aloardi, ha da quel momento usato il doppio cognome \"Trebbi Aloardi\".\nTrasferitasi quindi a Varese, fu anche l\u00ec eletta in Consiglio comunale dal 1970 al 1975.\nAlle elezioni del 1979 fu eletta deputata nelle file del PCI, grazie a preferenze ottenute nella circoscrizione Como-Sondrio-Varese (il capolista Aldo Tortorella opt\u00f2 infatti per il collegio di Milano-Pavia, facendo ripescare la Trebbi); alle successive elezioni del 1983 fu riconfermata nella medesima circoscrizione, con preferenze."}
{"id": "5352728", "revid": "585241", "url": "https://it.wikipedia.org/wiki?curid=5352728", "title": "Ivanne Trebbi Aloardi", "text": ""}
{"id": "5352729", "revid": "585241", "url": "https://it.wikipedia.org/wiki?curid=5352729", "title": "Ivonne Trebbi", "text": ""}
{"id": "5352730", "revid": "300067", "url": "https://it.wikipedia.org/wiki?curid=5352730", "title": "Jerrelle Benimon", "text": ""}
{"id": "5352740", "revid": "697352", "url": "https://it.wikipedia.org/wiki?curid=5352740", "title": "Tavole genealogiche di Casa Savoia", "text": "Tavola di sintesi sulle origini.\nLe ricorrenti distruzioni degli archivi da parte di armate nemiche o ad opera di incendi non permettono di accertare la paternit\u00e0 di Umberto Biancamano. Ciononostante, tramite alcuni atti, per lo pi\u00f9 di donazione, \u00e8 possibile ricostruire un'ipotesi per la famiglia acquisita del primo conte di Savoia.\nLuoghi e sepolture.\nCenotafi\nTombe"}
{"id": "5352741", "revid": "1629429", "url": "https://it.wikipedia.org/wiki?curid=5352741", "title": "Gruppo Sportivo Fascio Giovanni Grion 1933-1934", "text": "Questa voce raccoglie le informazioni riguardanti il Gruppo Sportivo Fascio Giovanni Grion nelle competizioni ufficiali della stagione 1933-1934."}
{"id": "5352743", "revid": "205250", "url": "https://it.wikipedia.org/wiki?curid=5352743", "title": "Claudio Castiglioni", "text": "Noto soprattutto per il suo ruolo, assieme al fratello Gianfranco, alla guida della Cagiva. Nel corso del tempo, la Cagiva acquis\u00ec altre famose ditte motociclistiche come la Moto Morini, la Ducati e l'Husqvarna, oltre a rilevare, nel 1991, il marchio MV Agusta. \u00c8 padre di Giovanni Castiglioni."}
{"id": "5352744", "revid": "1185701", "url": "https://it.wikipedia.org/wiki?curid=5352744", "title": "Riechiedly Bazoer", "text": ""}
{"id": "5352745", "revid": "124271468", "url": "https://it.wikipedia.org/wiki?curid=5352745", "title": "Smite", "text": "Smite (generalmente stilizzato come SMITE) \u00e8 un videogioco d'azione in terza persona online, pubblicato e sviluppato da Hi-Rez Studios il 25 marzo 2014 per Microsoft Windows, Xbox One, PlayStation 4; dal 24 gennaio 2019 presente anche su Nintendo switch.\nIl gioco si distingue dagli altri del suo genere per due caratteristiche principali: \u00e8 un MOBA in terza persona, con telecamera che insegue il personaggio anzich\u00e9 puntata dall'alto e liberamente manovrabile, e inoltre include come personaggi una grande quantit\u00e0 di divinit\u00e0 appartenenti alla mitologia di numerose antiche religioni.\nModalit\u00e0 di gioco.\nGenerale.\nIl gioco \u00e8 un tipico MOBA e presenta varie modalit\u00e0 di gioco differenti, la pi\u00f9 popolare \u00e8 il Conquest: due squadre di giocatori (da 3 a 5 per ciascuna) e iniziano partendo ai lati opposti della mappa. Prima di iniziare vengono riforniti con 1.500 pezzi d'oro per equipaggiarsi prima della battaglia, dando bonus ed abilit\u00e0. Come nei MOBA vi sono tre piste da seguire: a sinistra, in mezzo e a destra. Ogni corsia \u00e8 difesa da Torri e Fenici che proteggono le basi dei giocatori danneggiando gli avversari in avvicinamento. Lo scopo del gioco \u00e8 distruggere la Fenice della squadra avversaria e infine il Titano all'interno della base per assicurarsi la vittoria. In mezzo alle corsie vi \u00e8 una giungla piena di mostri che i giocatori possono sconfiggere per guadagnare bonus extra come ricarica del mana, danni, velocit\u00e0 di movimento e velocit\u00e0 di attacco. Il gioco si differenzia dagli altri per il punto di vista in terza persona, piuttosto che dall'alto, tipico di questo genere.\nPersonaggi.\nI personaggi del videogioco sono tutti basati su divinit\u00e0 appartenenti a differenti religioni, sia passate che ancora professate. Negli anni, con l'accrescersi della popolarit\u00e0 del gioco, sono stati aggiunti personaggi giocabili non religiosi o mitologici, degli esempi sono Cthulhu e le skin rappresentanti personaggi di due franchise Nickelodeon (Stati Uniti d'America) : \"Avatar - La leggenda di Aang\" e \"Tartarughe Ninja\".\nPartnership.\nHi-Rez Studios \u00e8 in collaborazione con Tencent Holdings Ltd. e con Level Up! per diffondere il gioco su territorio cinese e latinoamericano.\nControversie.\nNel 2012, quando il gioco era in fase di progettazione, ricevette subito critiche da parte di alcune autorit\u00e0 ind\u00f9 circa la manipolazioni di figure divine della loro religione, ritenendo offensivo l'uso adottato per i fedeli ed esortando i creatori del gioco a rimuoverli.\nTodd Harris di Hi-Rez risponde: \"\"Smite\" include divinit\u00e0 ispirate da un insieme di pantheon diversi e in continua espansione, tra cui quello greco, cinese, egiziano e norreno. L'Induismo, essendo una tradizione tra le pi\u00f9 antiche, grandi e diversificate del mondo, fornisce un'ispirazione alle divinit\u00e0 del gioco. In realt\u00e0, dato il concetto dell'Induismo di una sola verit\u00e0 con pi\u00f9 manifestazioni fisiche potrebbe validamente interpretare tutti gli dei all'interno di \"Smite\" come ind\u00f9. Cos\u00ec come anche gli dei al di fuori di \"Smite\".\"\nNonostante la risposta, ancora il governo ind\u00f9 non si dichiara convinta. Maggiori preoccupazioni sono state prese riguardo all'aspetto di Kal\u00ec, rappresentata come molto erotica, anche se la sua figura \u00e8 stata abbastanza modificata per coprirle il corpo."}
{"id": "5352749", "revid": "830939", "url": "https://it.wikipedia.org/wiki?curid=5352749", "title": "Seconda spedizione ateniese in Sicilia", "text": ""}
{"id": "5352772", "revid": "74801", "url": "https://it.wikipedia.org/wiki?curid=5352772", "title": "Lee Frost", "text": "Nel corso della sua carriera ha usato una gran variet\u00e0 di pseudonimi, facendosi accreditare come Leoni Valentino, Carl Borch, Robert Lee Frost o semplicemente R.L.Frost.\nBiografia.\nNato in Arizona, \u00e8 cresciuto a Glendale (in California) e quindi a Oahu, Hawaii. Dopo essersi trasferito a Hollywood ha iniziato la propria carriera dirigendo spot televisivi per lo studio Telepics.\nHa debuttato nel mondo del cinema dirigendo \"Surftide 77\" nel 1962. Tra gli anni sessanta e settanta ha diretto molti film d'exploitation tra i quali i pi\u00f9 noti sono \"Camp 7 - Lager femminile\" del 1969 e \"Polizia investigativa femminile\" del 1974. Frost era solito ritagliarsi sempre dei piccoli ruoli come attore nei propri film.\nCon il tramonto dell'epoca d'oro del genere che lo ha reso celebre si \u00e8 dedicato a lavorare come montatore e direttore della fotografia, incarichi che aveva gi\u00e0 ricoperto pi\u00f9 volte nei propri film. Nel 1995 \u00e8 tornato alla regia, dirigendo il suo ultimo film \"Private Obsession\"."}
{"id": "5352785", "revid": "119982", "url": "https://it.wikipedia.org/wiki?curid=5352785", "title": "Robert Lee Frost", "text": ""}
{"id": "5352811", "revid": "1573940", "url": "https://it.wikipedia.org/wiki?curid=5352811", "title": "Moschea del Re (Berat)", "text": "La moschea del Re (in lingua albanese: \"Xhamia Mbret\") \u00e8 una moschea ottomana di Berat, in Albania. Fu fatta costruire su ordine del Sultano Bayezid II.\nRientra nei monumenti culturali religiosi dell'Albania dal 1948."}
{"id": "5352812", "revid": "83531", "url": "https://it.wikipedia.org/wiki?curid=5352812", "title": "Seregno Foot-Ball Club 1973-1974", "text": "Questa voce raccoglie le informazioni riguardanti il Seregno Foot-Ball Club nelle competizioni ufficiali della stagione 1973-1974."}
{"id": "5352814", "revid": "92723", "url": "https://it.wikipedia.org/wiki?curid=5352814", "title": "Ostroh (Ucraina)", "text": "Ostroh (; ) \u00e8 una citt\u00e0 dell'Ucraina di circa 15.000 abitanti, situata nell'oblast' di Rivne. Degno di nota il Castello."}
{"id": "5352819", "revid": "86083204", "url": "https://it.wikipedia.org/wiki?curid=5352819", "title": "Associazione Sportiva Solbiatese 1973-1974", "text": "Questa voce raccoglie le informazioni riguardanti l'Associazione Sportiva Solbiatese nelle competizioni ufficiali della stagione 1973-1974."}
{"id": "5352824", "revid": "33751", "url": "https://it.wikipedia.org/wiki?curid=5352824", "title": "Futbol Klubi AGMK Olmaliq", "text": "Il Futbol Klubi AGMK Olmaliq (, \"Almalykskij gorno-mettalurgicheskij kombinat\", \"azienda metalurgica e mineraria di Olmaliq\", aconimo \"AGMK\"), gi\u00e0 noto come Olmaliq Professional Futbol Klubi, \u00e8 una societ\u00e0 calcistica uzbeka con sede nella citt\u00e0 di Olmaliq. Milita nella Uzbekistan Super League, la massima divisione del campionato uzbeko.\nDisputa le partite casalinghe allo stadio del Complesso sportivo AGMK, inaugurato nel marzo 2014. In precedenza era di scena allo stadio Metallurg, costruito nel 1960 e utilizzato dalla squadra sino al 2014.\nStoria.\nFondato nel 2004 come successore del Metallurg Olmaliq, club che aveva militato nella Vtoraja Liga dal 1966 al 1969 e nel 1987-1988, era inizialmente noto come \"Futbol Klubi AGMK Olmaliq\" (in uzbeko \"OTMK Olmaliq\") e fu ammesso all'O\u2018zbekiston Birinchi Ligasi. Chiuse al sesto posto il campionato della confederazione est. L'anno seguente concluse al settimo posto, ma fu ammesso nell'O\u02bbzbekiston Professional Futbol Ligasi dopo che due club ne erano stati esclusi per problemi finanziari.\nA gennaio 2009 Igor Shkvyrin fu nominato allenatore della squadra. L'Olmaliq termin\u00f2 la prima stagione nella massima divisione locale al decimo posto, mentre l'anno seguente si classific\u00f2 in quarta posizione. Nel 2009 la squadra adott\u00f2 la denominazione \"Olmaliq Professional Futbol Klubi\".\nNel gennaio 2018 la squadra torn\u00f2 alla denominazione originaria di \"Futbol Klubi AGMK Olmaliq\".\nIl 28 ottobre 2018 vinse il suo primo trofeo, la Coppa d'Uzbekistan, battendo in finale il per 3-1 a Fergana."}
{"id": "5352826", "revid": "121897805", "url": "https://it.wikipedia.org/wiki?curid=5352826", "title": "Santuario della Santissima Trinit\u00e0", "text": ""}
{"id": "5352828", "revid": "298229", "url": "https://it.wikipedia.org/wiki?curid=5352828", "title": "Michel Torn\u00e9us", "text": "Biografia.\nNato da padre congolese e madre svedese, i suoi primi risultati di rilevanza internazionale li ottenne nel 2009, quando prese parte ai campionati europei di atletica leggera e ai campionati del mondo, anche se in entrambi i casi non super\u00f2 le fasi di qualificazione, cos\u00ec come ai mondiali indoor del 2010.\nLa sua prima medaglia internazionale arriv\u00f2 nel 2012, quando vinse il bronzo ai campionati europei di Helsinki. Nello stesso anno ottenne il quarto posto ai Giochi olimpici di Londra, ad un solo centimetro di distanza dallo statunitense Will Claye che si aggiudic\u00f2 la medaglia di bronzo.\nNel 2013 batt\u00e9 il record svedese nel salto in lungo al coperto con la misura di che gli valse la medaglia d'argento ai campionati europei indoor, due centimetri dietro il russo Aleksandr Men'kov.\nNel 2014 vinse la medaglia di bronzo ai mondiali indoor di Sopot, mentre si piazz\u00f2 al quinto posto agli Europei di Zurigo.\nNel 2015 torn\u00f2 a superare il record nazionale nel salto in lungo indoor, con la misura di ottenuta ai campionati europei di atletica leggera indoor a Praga."}
{"id": "5352829", "revid": "297059", "url": "https://it.wikipedia.org/wiki?curid=5352829", "title": "Artrosi trapezio-metacarpale", "text": ""}
{"id": "5352831", "revid": "28592", "url": "https://it.wikipedia.org/wiki?curid=5352831", "title": "Ostrog (Ucraina)", "text": ""}
{"id": "5352833", "revid": "46291", "url": "https://it.wikipedia.org/wiki?curid=5352833", "title": "Lilium carniolicum", "text": "Il giglio di Carniola (Lilium carniolicum ) \u00e8 una pianta della famiglia delle Liliacee.\nEtimologia.\nL'epiteto specifico \"carniolicum\" si riferisce alla regione storica della Carniola (oggi Slovenia nord-occidentale).\nDescrizione.\nPianta che pu\u00f2 raggiungere un'altezza di 30\u201360\u00a0cm, presenta un bulbo ovale e squamoso, con un fusto abbastanza ricco di foglie sulla parte bassa e meno sulla parte alta. I suoi fiori sono arcuati, pendenti verso il basso, costituiti normalmente da 6 tepali, di colore arancione tendente al giallo e caratterizzati da puntini neri. Il Lilium Carniolicum cresce soprattutto durante la stagione estiva, tra maggio e luglio.\nDistribuzione e habitat.\nLa specie \u00e8 diffusa in Austria, Italia nord-orientale (Veneto e Friuli Venezia Giulia) e nei Balcani.\nUsi.\nPu\u00f2 essere usato con propriet\u00e0 medicinali, soprattutto per terapie diuretiche, antiartriche, espettoranti ed emollienti."}
{"id": "5352834", "revid": "31789", "url": "https://it.wikipedia.org/wiki?curid=5352834", "title": "Modello marchigiano", "text": ""}
{"id": "5352835", "revid": "46291", "url": "https://it.wikipedia.org/wiki?curid=5352835", "title": "Rhinantheae", "text": "Rhinantheae \u00e8 una trib\u00f9 di piante spermatofite dicotiledoni parassite appartenenti alla famiglia delle Orobanchaceae, dall'aspetto di piccole erbacee annuali o perenni e dai piccoli fiori labiati.\nEtimologia.\nIl nome della trib\u00f9 deriva dal suo genere pi\u00f9 importante (\"Rhinanthus\") il cui nome a sua volta \u00e8 stato assegnato dal biologo e scrittore svedese Carl von Linn\u00e9 (Rashult, 23 maggio 1707 \u2013 Uppsala, 10 gennaio 1778) nel 1737, e pubblicato nel 1753, accostando due termini greci : \"rhin\" o \"rhin\u00f2s\" (= naso) e \"\u00e0nthos\" (= fiore), e fa riferimento alla particolare forma del fiore (fiore nasuto). Il nome scientifico della trib\u00f9 \u00e8 stato definito dal naturalista, zoologo, botanico enciclopedista e chimico francese Jean-Baptiste Lamarck (1744 \u2013 1829) insieme al botanico e micologo svizzero Augustin Pyrame de Candolle (1778 \u2013 1841) in una pubblicazione del 1806.\nDescrizione.\nLe piante di questa trib\u00f9 sono alte al massimo 80 \u2013 100\u00a0cm. La forma biologica prevalente \u00e8 terofita scaposa (T scap), ossia sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme, sono inoltre munite di asse fiorale eretto con poche foglie. Altre specie hanno un ciclo biologico perenne e sono arbustive. Sono presenti anche piante suffruticose e rosulate (\"Pedicularis\"). La superficie pu\u00f2 essere densamente villosa anche per peli ghiandolari. Queste piante sono definite \u201cemiparassite\u201d: ossia vivono sulle radici di altre piante per prelevare acqua e sali minerali, mentre sono capaci di svolgere la funzione clorofilliana (al contrario \"Lathraea\" e \"Conopholis\" sono gli unici generi del gruppo definiti \u201cparassita assoluto\u201d, ossia privi della funzione clorofilliana). \nRadici.\nLe radici in genere sono tipo fittone.\nFusto.\nI fusti sono eretti o eretto-prostrati e poco ramosi. Raramente (\"Pterygiella\" e \"Tozzia\") il fusto ha una sezione quadrangolare a causa della presenza di fasci di collenchima posti nei quattro vertici.\nFoglie.\nLa forma delle foglie varia da lanceolata a ovata-ellittica oppure sono quasi lineari. Sono sessili e lungo il fusto sono disposte in modo opposto (raramente alternato in \"Rhynchocorys\"). La consistenza \u00e8 erbacea oppure subcoriacea; in \"Lathraea\" e \"Conopholis\" le foglie sono ridotte a delle squame (a volte reniformi). I bordi possono essere sia interi che seghettati o crenati; a volte sono revoluti. In \"Phtheirospermum\" sono presenti anche forme pennatifide e pennatosette con segmenti ovoidi-oblunghi e con margini interi o acutamente dentati. In \"Pedicularis\" sono presenti anche delle rosette basali.\nInfiorescenza.\nL'infiorescenza si presenta come un racemo terminale \u201cspiciforme\u201d, pi\u00f9 o meno compatto, con fiori sessili o con brevissimi peduncoli. Possono essere presenti delle brattee glabre o pubescenti con margini per lo pi\u00f9 dentati. Le bratteole sono presenti solamente in \"Conopholis\". In \"Melampyrum\" sono presenti brattee colorate.\nFiore.\nI fiori sono ermafroditi, zigomorfi (del tipo bilabiato), con quattro verticilli (calice \u2013 corolla - androceo \u2013 gineceo) e pentameri (la corolla \u00e8 a 5 parti).\nFrutti.\nIl frutto \u00e8 contenuto nel calice (persistente e a volte accrescente) ed ha la struttura di una capsula mucronata a deiscenza variabile (loculicida o setticida, oppure \u00e8 indeiscente in \"Tozzia\" in quanto \u00e8 una drupa) e con superficie glabra. La forma \u00e8 arrotondata ma appiattita ai lati. In alcune specie nel suo interno sono presenti delle logge che si aprono tramite due valve. Nelle logge sono contenuti diversi semi reniformi provvisti di endosperma, abbastanza grandi ma compressi quasi discoidali e circondati in alcune specie da un'ala traslucida. A volte la testa dei semi \u00e8 reticolata.\nBiologia.\nAlcune di queste piante non contengono clorofilla per cui possiedono organi specifici per nutrirsi della linfa di altre piante. Le loro radici infatti sono provviste di uno o pi\u00f9 austori connessi alle radici ospiti per ricavare sostanze nutritive. Inoltre il loro parassitismo \u00e8 tale per cui anche i semi per germogliare hanno bisogno della presenza delle radici della pianta ospite; altrimenti le giovani piantine sono destinate ad una precoce degenerazione.\nDistribuzione e habitat.\nLe specie di questa trib\u00f9 sono distribuite in Europa, Asia settentrionale e Nord America, con la maggiore diversit\u00e0 di specie in Europa. L'habitat tipico \u00e8 quello temperato anche a quote medio-alte.\nTassonomia.\nLa famiglia di appartenenza della trib\u00f9 (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti. La trib\u00f9 Rhinantheae \u00e8 una delle 10 trib\u00f9 nella quale \u00e8 divisa la famiglia.\nFilogenesi.\nLa classificazione tassonomica della trib\u00f9 \u00e8 in via di definizione in quanto fino a poco tempo fa quasi tutti i suoi generi appartenevano alla famiglia delle \"Scrophulariaceae\" (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) sono stati assegnati alla famiglia delle \"Orobanchaceae\"; anche i livelli superiori sono cambiati (vedi box tassonomico in alto a destra).\nSecondo una recente ricerca di tipo filogenetico la famiglia Orobanchaceae \u00e8 composta da 6 cladi principali nidificati uno all'interno dell'altro. La trib\u00f9 Rhinantheae occupa il penultimo clade pi\u00f9 interno. Il \"core\" del gruppo \u00e8 formato dai generi \"Parentucelia\", \"Bartsia\", \"Hedbergia\", \"Odontites\" e \"Tozzia\", mentre il \"gruppo basale\" \u00e8 composto dalle specie del genere \"Melampyrum\". Il genere \"Pterygiella\", in questa ricerca, risulta \u201cgruppo fratello\u201d del resto della trib\u00f9. Nell'ambito della famiglia Rhinantheae \u00e8 \u201cgruppo fratello\u201d delle altre due trib\u00f9 Buchnereae e Pedicularidae (vedi paragrafo seguente) e insieme formano il \"core\" della famiglia. Una ricerca del 2012 suddivide la trib\u00f9 in 5 cladi principali (ed esclude i generi \"Pedicularis\" e \"Conopholis\"). La monofilia di Rhinantheae tuttavia non \u00e8 ancora stata accertata completamente.\nIl cladogramma a lato, tratto dallo studio citato e semplificato, mostra l'attuale conoscenza filogenetica di alcuni generi della trib\u00f9.\nIl numero cromosomico delle specie di questa trib\u00f9 varia da 2n = 9 a 2n = 14.\nElenco dei generi della trib\u00f9.\nL'elenco seguente (21 generi e circa 900 - 1100 specie) \u00e8 stato ricavato dalla pubblicazione \"The Families and Genera of Vascular Plants\" e inoltre fa riferimento ad altre fonti. Comunque la circoscrizione della trib\u00f9 \u00e8 ancora in fase di studio; il gruppo di ricerca sulle angiosperme Angiosperm Phylogeny Group assegna alla trib\u00f9 18 generi con oltre 500 specie, descrivendo alcuni generi come \"Pedicularis\" in un'altra trib\u00f9. Studi recenti (vedi il paragrafo precedente \"Filogenesi\") suddividono la trib\u00f9 in tre cladi diversi: (1) clade III Orobancheae (\"Conopholis\"), (2) clade IV Pedicularideae (\"Pediculris\" e \"Phtheirospermum\"), (3) clade V Rhinantheae (gruppo principale).\nDescrizione dei generi spontanei della flora italiana.\nPer meglio comprendere ed individuare i vari generi della trib\u00f9 (relativamente ai generi spontanei della flora italiana) l\u2019elenco seguente utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue un genere dall'altro).\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "5352841", "revid": "767487", "url": "https://it.wikipedia.org/wiki?curid=5352841", "title": "Ilia Coppi", "text": "Biografia.\nPartigiana, diventa funzionaria di partito per la citt\u00e0 di Siena, dove viene eletta nella I Legislatura nelle file del Partito Comunista Italiano. Nel 1953 termina la sua esperienza nazionale rientrando in Toscana dove ricopre il ruolo di assessore del comune senese, e successivamente quello di consigliere nel Consiglio regionale della Toscana, una delle due sole donne elette insieme a Loretta Montemaggi."}
{"id": "5352842", "revid": "8660", "url": "https://it.wikipedia.org/wiki?curid=5352842", "title": "Power of Scotland", "text": ""}
{"id": "5352844", "revid": "297059", "url": "https://it.wikipedia.org/wiki?curid=5352844", "title": "Vigoressia", "text": ""}
{"id": "5352847", "revid": "767487", "url": "https://it.wikipedia.org/wiki?curid=5352847", "title": "Angelo D'Agostino", "text": "Biografia.\nInsegnante, viene eletto nelle file del Partito Comunista Italiano alla Camera dei deputati nella I Legislatura."}
{"id": "5352848", "revid": "1546219", "url": "https://it.wikipedia.org/wiki?curid=5352848", "title": "Ensemble (musica)", "text": "Il termine ensemble (, che in francese significa \"insieme\") viene usato nel contesto musicale moderno per riferirsi ad una formazione musicale d'insieme (nel senso astratto di insieme di parti oppure concreto di insieme di musicisti che suonano insieme). In alcune lingue, come l'inglese, il termine ha un'estensione molto ampia e indica pressoch\u00e9 ogni genere di formazione musicale, mentre in tedesco l'accezione del termine \u00e8 meno generica, e si usa nella musica strumentale per fare riferimento a piccole formazioni di musica leggera, oppure nell'opera per indicare l'insieme del personale cantante di un teatro. Nel contesto operistico, il termine indica un numero musicale che coinvolge pi\u00f9 personaggi, da due solisti fino all'intero cast.\nIl termine deriva dal francese \"morceau d'ensemble\", che indica un pezzo nel quale pi\u00f9 partecipanti cantano o suonano. Il termine ha assunto il significato moderno verso la met\u00e0 del XVIII secolo, passando ad indicare la formazione esatta di un gruppo di musicisti ed entrando nell'uso corrente di altre lingue oltre il francese, come l'inglese o l'italiano."}
{"id": "5352853", "revid": "287204", "url": "https://it.wikipedia.org/wiki?curid=5352853", "title": "Federazione di baseball e softball della Finlandia", "text": "La Federazione finlandese di baseball softball (fin. \"Suomen Baseball- ja Softball-Liitto\") \u00e8 un'organizzazione fondata nel 1981 per governare la pratica del baseball e del softball in Finlandia.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5352857", "revid": "28592", "url": "https://it.wikipedia.org/wiki?curid=5352857", "title": "Deportazioni di massa", "text": ""}
{"id": "5352858", "revid": "108843004", "url": "https://it.wikipedia.org/wiki?curid=5352858", "title": "Paolo Fabbri (musicologo)", "text": "Biografia.\nNoto soprattutto per gli studi su Gioachino Rossini e per studi sul libretto e il rapporto tra metrica e musica, \u00e8 ordinario di Storia della Musica Moderna e Contemporanea all'Universit\u00e0 di Ferrara ed \u00e8 il direttore della Fondazione Donizetti di Bergamo. Tra gli altri suoi interessi anche Claudio Monteverdi, Andrea Gabrieli, Vincenzo Bellini e Giovan Battista Pergolesi.\nHa scritto su \"Il saggiatore musicale\", \"Rivista italiana di musicologia\", \"Quadrivium. Rivista di filologia e musicologia medievale\", \"L'organo. Rivista di cultura organaria e organistica\", \"Studi Romagnoli\", \"Musica e filologia\", \"Studi musicali\", \"Bollettino del Centro Rossiniano di studi\", \"Chigiana. Rassegna annuale di studi musicologici\", \"Romagna arte e storia\", \"Civilt\u00e0 mantovana\" e altrove.\nHa collaborato all'edizione critica delle opere di Gioachino Rossini con Bruno Cagli, Philip Gossett, Alberto Zedda e Patricia B. Brauner e alla direzione dell'edizione nazionale delle opere di Gaetano Donizetti.\nNel 1989 \u00e8 stato premiato con la Dent Medal (Royal Musical Association) ed \u00e8 socio onorario dell'American Musicological Society.\nNel 2003 ha fondato \"Musicalia. Annuario internazionale di studi musicologici\", di cui \u00e8 direttore."}
{"id": "5352859", "revid": "4175", "url": "https://it.wikipedia.org/wiki?curid=5352859", "title": "Federazione di baseball e softball della Francia", "text": "La Federazione francese di baseball e softball (fra. \"F\u00e9d\u00e9ration Fran\u00e7aise de Baseball et de Softball\") \u00e8 un'organizzazione fondata nel 1924 per governare la pratica del baseball e del softball in Francia.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5352870", "revid": "767487", "url": "https://it.wikipedia.org/wiki?curid=5352870", "title": "Penisola di B\u014ds\u014d", "text": "La \u00e8 una penisola il cui territorio corrisponde a quello della prefettura di Chiba, nell'isola di Honsh\u016b, in Giappone. Si estende per circa 130 km nell'Oceano Pacifico, dando forma alla baia di Tokyo a ovest. La penisola ha una larghezza massima di 106 km ed \u00e8 caratterizzata da ampie valli e basse colline, la cui altezza varia da sud-est (dove raggiungono in media un'altezza di 100 m) a nord-ovest (30 m). La costa \u00e8 lunga circa 534,4 km e presenta uno scenario variegato: la spiaggia di Kuj\u016bkuri si estende lungo il Pacifico nel nord-est, mentre l'altopiano di Shim\u014dsa costituisce il confine settentrionale della penisola insieme alla golena del fiume Tone.\nNella parte meridionale della penisola si trova il parco seminazionale di Minami B\u014ds\u014d, mentre a nord-est vi \u00e8 il parco seminazionale di Suig\u014d-Tsukuba, posto al confine tra la prefettura di Ibaraki e quella di Chiba.\nA causa della sua vicinanza geografica con la frattura di Sagami (nella baia di Sagami), la penisola \u00e8 sovente soggetta a terremoti di varia intensit\u00e0: il terremoto del Genroku del 1703 e quello del Kant\u014d del 1923 furono due dei pi\u00f9 forti terremoti che colpirono l'area."}
{"id": "5352872", "revid": "71306714", "url": "https://it.wikipedia.org/wiki?curid=5352872", "title": "ABB Tecnomasio", "text": ""}
{"id": "5352873", "revid": "71306719", "url": "https://it.wikipedia.org/wiki?curid=5352873", "title": "ABB Trazione", "text": ""}
{"id": "5352879", "revid": "114566201", "url": "https://it.wikipedia.org/wiki?curid=5352879", "title": "Ralla (meccanica)", "text": "La ralla \u00e8 un tipo di cuscinetto assiale per impieghi a bassa velocit\u00e0 di rotazione e alto carico assiale. La costruzione pu\u00f2 essere a una o pi\u00f9 corone di sfere, oppure a una o pi\u00f9 corone di rulli. Oltre al carico assiale, a seconda del tipo, pu\u00f2 sopportare anche momento flettente e/o carico trasversale. Pu\u00f2 essere costruita con corona dentata interna, esterna o senza corona dentata.\nAlcuni impieghi sono:"}
{"id": "5352882", "revid": "71306934", "url": "https://it.wikipedia.org/wiki?curid=5352882", "title": "Anne de Lenclos", "text": ""}
{"id": "5352885", "revid": "287204", "url": "https://it.wikipedia.org/wiki?curid=5352885", "title": "Tha\u00efs (film)", "text": ""}
{"id": "5352886", "revid": "767487", "url": "https://it.wikipedia.org/wiki?curid=5352886", "title": "La spada a tre lame", "text": "La spada a tre lame (\"The Sword and the Sorcerer\") \u00e8 un film del 1982 diretto da Albert Pyun.\nTrama.\nIn un Medioevo favolistico e fantastico, il perfido Cromwell conquista il regno di re Riccardo con l'aiuto di Xusia, mago malvagio. Ma Talon, figlio del re ucciso, qualche anno pi\u00f9 tardi si vendicher\u00e0.\nProduzione.\nIl film \u00e8 costato 4 milioni di dollari e al ritiro dalle sale ne aveva incassati oltre 39."}
{"id": "5352887", "revid": "287204", "url": "https://it.wikipedia.org/wiki?curid=5352887", "title": "Tha\u00efs (film 1917)", "text": ""}
{"id": "5352888", "revid": "287204", "url": "https://it.wikipedia.org/wiki?curid=5352888", "title": "Thais (film 1917)", "text": ""}
{"id": "5352889", "revid": "38120", "url": "https://it.wikipedia.org/wiki?curid=5352889", "title": "Tha\u00eds", "text": ""}
{"id": "5352890", "revid": "682087", "url": "https://it.wikipedia.org/wiki?curid=5352890", "title": "Pietro Dal Pozzo", "text": "Biografia.\nMilitare nella Prima guerra mondiale, viene ferito nella Battaglia di Caporetto, nel 1917. Nel 1921 si iscrive al Partito Comunista d'Italia appena formato. Partecipa alla guerra di Spagna nelle brigate internazionali. Imprigionato nell'Isola di Ventotene fino al 1943, rilasciato si aggrega al movimento di Resistenza. Al termine del conflitto \u00e8 nominato dal Comitato di Liberazione Nazionale primo sindaco di Treviso libera, in sostituzione del designato Vittorio Ghidetti ammalatosi di tifo. Nel 1948 viene eletto alla Camera dei deputati nella I Legislatura."}
{"id": "5352892", "revid": "729019", "url": "https://it.wikipedia.org/wiki?curid=5352892", "title": "Bill Watts", "text": "Celebre soprattutto negli Stati del Sud degli Stati Uniti, contribu\u00ec alla nascita della Universal Wrestling Federation.\nNel 1992, era il vicepresidente esecutivo della World Championship Wrestling ma a seguito di contrasti con la dirigenza circa sue presunte dichiarazioni di stampo razzista, diede le dimissioni. Fu rimpiazzato da Ole Anderson al quale poi succedette Eric Bischoff.\nBiografia.\nCarriera da wrestler.\nCome lottatore professionista, ebbe un celebre feud con il WWWF Champion Bruno Sammartino, senza riuscire per\u00f2 mai a strappargli la cintura. Negli anni sessanta, lott\u00f2 in svariati territori, nelle zone di San Francisco, Chicago, St. Louis, e persino in Giappone, dove militava nella All Japan Pro Wrestling. Durante questo periodo, Watts lott\u00f2 ad alti livelli sia nella National Wrestling Alliance che nella American Wrestling Association.\nCarriera da booker e promoter.\nUniversal Wrestling Federation.\nPrincipalmente Bill Watts \u00e8 forse pi\u00f9 famoso come promotore e booker che come wrestler. La sua federazione era la Mid-South Wrestling, dove fu un pioniere nell'ideazione di angle e storyline atte a coinvolgere il pubblico, e lanci\u00f2 talenti quali \"Dr. Death\" Steve Williams, Junkyard Dog, Ted DiBiase e Jim Duggan. Fermamente convinto della regola dell'infrangibilit\u00e0 delle kayfabe, i wrestler che lottavano nelle federazioni di Watts erano distintamente divisi in \"buoni\" e \"cattivi\", e si cambiavano in due spogliatoi differenti in modo che il pubblico avesse la percezione che heel e face si odiassero davvero. Celebre era anche la sua attitudine di cambiare i suoi piani per smentire le fughe di notizie sulla stampa, come quando un giornale annunci\u00f2 che Jake \"The Snake\" Roberts avrebbe lasciato la compagnia perdendo il suo ultimo match, e allora Watts cambi\u00f2 il \"copione\" e fece invece vincere Roberts (che comunque lasci\u00f2 ugualmente la federazione). Nel 1986, trasform\u00f2 la Mid-South Wrestling nella Universal Wrestling Federation con l'intenzione di espandersi a livello nazionale.\nQuasi sull'orlo del fallimento, nel 1987 Watts vendette l'UWF alla Jim Crockett Promotions, che acquis\u00ec tutte le star della compagnia, tra i quali c'era anche un giovane Sting.\nWorld Championship Wrestling.\nNel 1992 Watts divenne Executive Vice President della World Championship Wrestling (succedendo a Kip Frey). In WCW prese delle decisioni molto impopolari, come la messa al bando delle mosse aeree dalla terza corda e la restaurazione di una netta divisione tra face e heel. Secondo quanto affermato nella sua biografia \"Controversy Creates Ca$h\", Eric Bischoff (all'epoca dipendente di Watts) pensava che Watts fosse un prepotente prevaricatore e che fosse solo interessato a riportare indietro la WCW agli anni settanta, con show in piccole arene ed eventi in remote cittadine di campagna. Inoltre, Watts introdusse nella federazione suo figlio, Erik Watts, ritenuto da molti non ancora pronto per lavorare ad alti livelli.\nCome promoter, puntava molto su e spingeva lottatori afroamericani come Junkyard Dog, \"Big Cat\" Ernie Ladd, e Ron Simmons (che fece diventare il primo campione mondiale di colore della WCW), in modo da poter allargare il bacino d'utenza del wrestling.\nLe circostanze della fuoriuscita di Watts dalla WCW nel 1993 sono controverse. Prima del 1992, egli aveva rilasciato un'intervista nella quale comment\u00f2 il caso di Lester Maddox, un ristoratore (e futuro Governatore della Georgia) che aveva preferito vendere il suo locale piuttosto che essere obbligato a servire anche gente di colore all'interno dello stesso. Watts lod\u00f2 Maddox per aver tenuto fede a ci\u00f2 che credeva e per la sua coerenza intellettuale. Fece poi anche molte altre dichiarazioni controverse su argomenti quali il razzismo e gli orientamenti sessuali. Quando venne assunto dalla WCW, Watts diede le sue motivazioni circa le dichiarazioni rilasciate e l'incidente sembr\u00f2 chiuso. Tuttavia, un anno dopo, il giornalista sportivo Mark Madden port\u00f2 l'intervista incriminata all'attenzione di Hank Aaron, altro membro della dirigenza dell'organizzazione di Ted Turner, che pretese la dimissioni di Watts. Anche se Madden rivendic\u00f2 di essere stato lui a far licenziare Watts, egli disse di aver abbandonato la carica di vicepresidente di sua propria volont\u00e0 sentendosi amareggiato dalla \"pugnalata alle spalle\" ricevuta. Watts fu sostituito da Ole Anderson.\nWorld Wrestling Federation/Entertainment.\nBill pass\u00f2 quindi alla World Wrestling Federation in qualit\u00e0 di booker, anche se il suo periodo nella compagnia fu di breve durata (circa tre mesi). Il 4 aprile 2009, Watts venne introdotto nella WWE Hall of Fame.\nAutobiografia.\nNel marzo 2006, Watts ha pubblicato la sua autobiografia intitolata \"The Cowboy and the Cross: The Bill Watts Story: Rebellion, Wrestling and Redemption\" per la casa editrice ECW Press. Nel libro vengono raccontate la sua carriera come wrestler e poi come promoter unitamente a fatti della sua vita privata, e al dettagliato resoconto della sua conversione come \"cristiano rinato\".\nVita privata.\nWatts ha cinque figli: William III, Joel, Erik, Micah e una femmina di nome Ene."}
{"id": "5352894", "revid": "287204", "url": "https://it.wikipedia.org/wiki?curid=5352894", "title": "Polesden Lacey", "text": "Polesdey Lacey \u00e8 una storica residenza di campagna situata nei pressi del villaggio inglese di Great Bookham (dintorni di Dorking), nel Surrey (Inghilterra sud-orientale), che fu costruita in stile Regency da Cubitt nel 1824 e che \u00e8 stata fatta rimodellare nel 1906 in stile edoardiano dalla sua principale proprietaria, Margaret Greville. La residenza \u00e8 nota per il fatto di aver annoverato molti ospiti illustri, che comprendevano regnanti e altre celebrit\u00e0.\nAttualmente l'edificio \u00e8 di propriet\u00e0 del National Trust.\nDescrizione.\nPolesden Lace si trova tra Dorking e Leatherhead, a circa 4 miglia da Dorking. La vista da Polesdey Lacey abbraccia le Surrey Hills e la campagna del Surrey.\nLa tenuta si estende in un'area di 1.400 acri.\nGli interni della villa sono rimasti pressoch\u00e9 intatti rispetto all'epoca in cui vi risiedeva Mrs. Greville : vi si possono ancora ammirare i men\u00f9 e i lunghi elenchi di men\u00f9 che animavano un tempo le serate mondane nella villa, oltre che la collezione di arte e ceramiche della Grenville, che comprende, tra l'altro, varie oper di artisti olandesi. Tra le sale principali, figura la \"Gold Room\" (\"Sala d'Oro\"), realizzata per impressionare reali e maharaja.\nFra i dipinti, degno di nota il Miracolo della neve, opera di Perugino. \nLa villa \u00e8 circondata da giardini, in cui spiccano piante quali l'acero e fiori quale le rose e l'iris.\nD'estate, nei giardini della villa vengono tenuti spettacoli teatrali e musicali.\nStoria.\nSulla tenuta in cui ora sorge l'attuale villa, fu costruita un'abitazione gi\u00e0 nel 1336.\nIn seguito, la tenuta fu acquisita da Anthony Rous e dal celebre poeta Richard Brinsley Sheridan, rispettivamente nel 1630 e nel 1804.\nNegli anni venti-trenta del XX secolo, la tenuta era di propriet\u00e0 di Joseph Bonsor (morto nel 1835), che vi fece costruire l'attuale villa.\nNel 1906, gli interni furono ampliati per volere dei nuovi proprietari, i Grenville, da Charles Mew\u00e8s e Arthur Davis, progettatori dell'Hotel Ritz di Londra.\nNel 1923 alloggiarono a Polesden Lacey, durante il loro viaggio di nozze, re Giorgio VI d'Inghilterra e la consorte, la regina Elisabetta. Quest'ultima, durante il suo soggiorno, comment\u00f2:"}
{"id": "5352906", "revid": "56620", "url": "https://it.wikipedia.org/wiki?curid=5352906", "title": "Lo scudo di pietra", "text": "Lo scudo di pietra (Piemme Edizioni, 4 novembre 2014) \u00e8 il terzo romanzo per ragazzi della serie fantasy \"Nelle terre di Aurion\", scritta da Luca Azzolini.\nTrama.\nNel prologo Yoria, il cantastorie di Aurion, raggiunge il punto di confine tra le Montagne Senza Tempo e il Regno della Notte Eterna. Arrivato ai Cancelli della Notte Eterna, scopre che il Principe della Notte sta per invadere Aurion. All'improvviso, il cancello si apre e da esso fuoriesce per primo il Triagon, che apparentemente riesce ad ucciderlo.\nNel presente, Baba si intrufola nelle rovine del Tempio della Luce Suprema, dove rivede i ritratti di tutti gli arcimaghi, compreso quello del suo antico mentore: Yoria. Dietro il ritratto, Baba trova un'armatura e una pergamena che recita una delle profezie del suo Maestro:\nRientrata a casa, Baba scopre che ci sono Lerion e Ilian, il Cavaliere d'Oro dei Laghi Nebbiosi, i quali la informano di voler preparare un esercito per combattere il Principe della Notte. Solo in quel momento Baba capisce il significato della profezia.\nIntanto, Dorian, Mayra, Ravi, Honor e Kiki percorrono la Via Antica sulle Montagne Senza Tempo. In quel momento Mayra prende la febbre e il piccolo gruppo decide di fermarsi in una grotta. Durante la sera, Ravi racconta a Dorian della guerra contro il Principe della Notte e che stavano perdendo duramente contro lo spietato tiranno. Decisero addirittura di attaccare il Palazzo delle Tenebre nella speranza di riuscire finalmente a sconfiggerlo; insieme a Ravi c'era anche il suo fido destriero: il drago bianco Alimantes. Tuttavia vennero sconfitti e ravi fu separato da Alimantes. Durante la notte, Mayra fa un sogno in cui si ritrova nei sotterranei del Palazzo delle Tenebre, dove sono le tombe dei Senzavita e dei kadavar. Scappata da quel posto raggiunge un portale dorato che, una volta toccato, la fa svegliare. Il giorno dopo, il gruppetto si rimette in viaggio ma vengono attaccati proprio dai Senzavita a cavallo dei kadavar. Messi alle strette vengono salvati appena in tempo da una volpe delle nevi, che chiamano Zib\u00ec (a causa del suo verso), e dalle aquile d'argento, che riducono a brandelli alcuni dei Senzavita e dei kadavar e li portano nella citt\u00e0 degli airin, coloro che si accorsero dei movimenti dell'Esercito Oscuro sulle Montagne Senza Tempo, ma non vennero creduti, e per questo si opposero in prima persona al principe della Notte. Alla fine vennero sconfitti, e il Principe della Notte li maledisse, trasformandoli in esseri mostruosi e privandoli della parola. Dorian, Mayra, Ravi, Honor e Kiki fanno la conoscenza del loro capotrib\u00f9 Raj, il quale li informa che sono state due streghe alleate del Principe della Notte a renderli cos\u00ec, e che proteggono il Castello Sospeso, il luogo dove \u00e8 custodito lo Scudo di Pietra, dall'alto di una torre oltre il Ponte che Canta, e che nel burrone vive l'Argonath, un'orribile creatura del Regno della Notte Eterna. Il giorno dopo, la compagnia si rimette in viaggio verso il Castello Sospeso, e, insieme a Zib\u00ec, raggiungono il Ponte che Canta. Il ponte presenta sulle mattonelle un indovinello, ma non riuscendo a capirlo risvegliano l'Argonath e le orribili gargolle presenti sul ponte, finendo catturati, tranne Kiki e Zib\u00ec. dorian, Mayra, Ravi e Honor vengono portati alla torre delle streghe Cineria e Nerea, che intendono consegnarli ai Senzavita. Nel frattempo Kiki riesce a raggiungere gli airin e chiede loro aiuto. Gli airin, a cavallo delle aquile d'argento, attaccano la torre delle streghe e riassestano un duro colpo ai Senzavita; la stessa Zib\u00ec fronteggia Cineria e Nerea, rimanendo ferita, ma alla fine Dorian, Mayra, Ravi e Honor riescono a fuggire, e per liberarsi delle streghe decidono di passare attraverso il Ponte che Canta, in quanto hanno capito la soluzione dell'indovinello, e le fanno divorare dall'Argonath. Con la morte delle streghe, gli airin ritornano alle loro sembianze umane, e perfino Zib\u00ec, che si scopre essere la fata Haires, trasformata in volpe delle nevi dalle streghe dopo aver tentato di affrontarle. La compagnia, insieme ad Haires, si mette ora in viaggio verso il Castello Sospeso; durante il viaggio Mayra e Haires hanno modo di conoscersi meglio, ma quando la fata comincia a parlargli dei suoi poteri (dato che aveva notato qualcosa di strano in lei), che sembrano farle avere dei sogni premonitori, la ragazza, timorosa, mente, ma haires capisce subito la verit\u00e0. Arrivati al Castello Sospeso, si ritrovano ad affrontare dei lupi di ghiaccio posti a guardia dell'entrata che Mayra e Haires riescono a sconfiggere, e successivamente cercano di aprire il cancello. Appena cominciano ad aprirlo, dei volti mostruosi cominciano a tormentare Mayra incitandola ad uccidere i suoi compagni; ma alla fine, con grande sforzo, Mayra riesce ad aprire il cancello. In quel momento, proprio mentre stanno per prendere lo Scudo di Pietra, vengono attaccati da soldati fantasma, che vengono trattenuti da Haires; e intanto, emerge anche la figura del Drago delle Montagne Senza Tempo. Dorian, sapendo che sotto quelle mostruose sembianze si trovava Atlas, il Cavaliere d'Oro del Drago che aveva tradito Aurion, si getta a capofitto contro di lui, finendo per\u00f2 in trappola e in balia dei getti di fuoco del guardiano. In quel momento a Dorian viene l'idea di far cadere il soffitto di ghiaccio del castello sul drago, e grazie alla magia di Haires su Radiosa il piano riesce, uccidendo il drago e facendo scomparire i soldati fantasma. Una volta recuperato lo Scudo di Pietra, Dorian lo usa per riportarlo alle sue vere sembianze: Atlas. Ripresosi, il Cavaliere d'Oro del Drago vede davanti a lui la spada di Dorian pronto ad ucciderlo. Tuttavia, i talismani rivelano la sconcertante verit\u00e0 a Dorian: Atlas aveva ascoltato le parole degli airin, e stava controllando i dintorni delle Montagne Senza Tempo insieme al suo lupo Artiglio, quando all'improvviso la sua cavalcatura fu uccisa dalla strega Ombria, la quinta e pi\u00f9 potente delle cinque streghe alleate del Principe della Notte, mentre lui cadde sotto uno dei suoi malefici e lei lo manovr\u00f2 facendogli tradire Aurion. Distrutto ma sollevato dalla verit\u00e0, Dorian perdona Atlas. Ora la loro prossima destinazione \u00e8 la Foresta di Cristallo, dove \u00e8 custodito il Flauto dei Venti, e con grande sorpresa di Dorian, Ravi lo informa che anche Atlas vuole venire con loro per potersi riscattare.\nIntanto, al Palazzo delle Tenebre, il Principe della Notte fa visita alla fata Mirage nella sua prigione, che rappresenta l'illusione di un mondo perfetto. Il despota le rivela che ha trovato la persona che lei gli aveva portato via quando era una neonata e la fa precipitare in un baratro."}
{"id": "5352911", "revid": "287204", "url": "https://it.wikipedia.org/wiki?curid=5352911", "title": "Good Night, Nurse (film)", "text": ""}
{"id": "5352912", "revid": "287204", "url": "https://it.wikipedia.org/wiki?curid=5352912", "title": "Good Night Nurse (film)", "text": ""}
{"id": "5352914", "revid": "38120", "url": "https://it.wikipedia.org/wiki?curid=5352914", "title": "Un chapeau de paille d'Italie (farsa)", "text": ""}
{"id": "5352917", "revid": "290351", "url": "https://it.wikipedia.org/wiki?curid=5352917", "title": "Hotel Transylvania 2", "text": "Hotel Transylvania 2 \u00e8 un film d'animazione del 2015 diretto da Genndy Tartakovsky.\nSequel del film del 2012 \"Hotel Transylvania\", \u00e8 prodotto dalla Sony Pictures Animation per la Columbia Pictures ed \u00e8 girato con l'uso della computer grafica.\nTrama.\nDopo gli eventi del primo film, Mavis e Johnny si sposano. Un anno dopo il matrimonio, la ragazza rivela al padre di essere incinta e in seguito d\u00e0 alla luce un bambino che la coppia chiamer\u00e0 Dennis, soprannominato \"Dennisovitch\" da Dracula.\nDrac teme che suo nipote possa non acquisire poteri da vampiro dato che non gli sono ancora uscite le zanne e che il suo quinto compleanno si sta avvicinando. Notando i potenziali pericoli che suo figlio potrebbe affrontare vivendo in Transilvania, Mavis considera l'idea di trasferirsi nella citt\u00e0 natale di Johnny in California per dare a Dennis un'infanzia pi\u00f9 \"normale\", con grande disapprovazione di Drac. Quest'ultimo dice a Johnny (che non vuole nemmeno lasciare l'hotel) di portare Mavis in California per far visita ai suoi genitori, Mike e Linda. Dracula in realt\u00e0 intende fare diventare Dennis un vampiro e, mentre Johnny e Mavis sono via, arruola i suoi amici Frank, Wayne, Griffin, Murray e Blobby per il suo scopo, ma tutti i suoi piani falliscono.\nNel frattempo, in California, Mavis si diverte ad esplorare il mondo umano. La coppia arriva poi a casa di Mike e Linda, dove quest'ultima cerca di far sentire Mavis a suo agio coprendo la sua stanza con decorazioni spettrali di Halloween e invitando altre coppie di mostri-umani.\nNel frattempo, Drac e la banda arrivano al Campo Winnepacaca, il campo estivo dell'infanzia di Drac, dove ha imparato ad affinare le sue abilit\u00e0 da vampiro. Tuttavia, \u00e8 scioccato e infastidito nello scoprire che il campo \u00e8 diventato molto pi\u00f9 sicuro di quando lui era piccolo. Drac crede ostinatamente che Dennis sia un \"vampiro tardivo\", quindi lancia il nipote da una torre alta e instabile per fare pressione sulla trasformazione del bambino in un pipistrello. Dennis, tuttavia, non si trasforma e Drac deve volare gi\u00f9 e salvarlo all'ultimo secondo. L'acrobazia viene filmata dai campeggiatori e caricata su Internet. Mavis vede il filmato e, infuriata, decide di tornare in Transilvania insieme a Johnny. Drac e i suoi amici arrivano all'hotel, ma Mavis, arrivata l\u00ec poco prima insieme al marito, affronta suo padre per aver messo Dennis in grave pericolo e per la sua incapacit\u00e0 di accettare di un essere umano come nipote. Ella afferma quindi che lascer\u00e0 l'hotel dopo la festa del quinto compleanno di Dennis il mercoled\u00ec successivo.\nIl giorno dopo, Drac scopre che Mavis ha invitato Vlad, il padre di Drac, alla festa di compleanno di Dennis. Dato che Vlad \u00e8 molto peggio di lui quando si tratta di umani, Drac dice a Johnny di fare in modo che gli umani si travestino da mostri. Vlad riceve l'invito e arriva con Bela, un mostruoso pipistrello, per incontrare per la prima volta il suo pronipote. Incontrandolo, crede che la paura far\u00e0 spuntare le zanne di Dennis, ma Drac protegge il nipote spaventato e finisce per esporre l'inganno a suo padre. Vlad \u00e8 indignato dal fatto che Drac abbia accettato gli umani come ospiti nel suo hotel e abbia permesso a Mavis di sposare Johnny e avere un figlio umano, cos\u00ec Drac affronta il padre su come gli umani siano diversi ora. Inoltre Mavis litiga con Dracula quando scopre che ha pianificato lo stratagemma.\nNel frattempo Dennis e la figlia di Wayne, Winnie, che ha una cotta per lui, fuggono dall'hotel e si nascondono nella sua casa sull'albero di Winnie. Vengono attaccati da Bela, dopo che ha sentito Mavis dire che Dennis \u00e8 un umano. Quando Bela ferisce Winnie e minaccia di distruggere l'hotel, la rabbia di Dennis gli fa crescere istantaneamente le zanne e le sue abilit\u00e0 da vampiro si manifestano. Inizia a combattere Bela, che chiama i suoi servi pipistrelli giganti. Drac, Johnny, Mavis, Dennis, la famiglia Loughran e il resto dei mostri si alleano per sconfiggere i servi di Bela e scacciarli. Un livido Bela tenta quindi di uccidere lo stesso Johnny con un paletto. Tuttavia, dopo essere stato conquistato dall'affermazione di Drac che gli umani ora coesistono pacificamente, Vlad rimpicciolisce Bela e gli dice di non disturbare mai pi\u00f9 la sua famiglia, salvando Johnny. Bela quindi cerca di fuggire, ma viene catturata e leccata eccessivamente dai cuccioli di lupo mannaro. Con Dennis che finalmente abbraccia le sue abilit\u00e0 da vampiro, Johnny e Mavis decidono di continuare a crescerlo in Transilvania e riprendono la festa con i suoi amici e la sua famiglia.\nDistribuzione.\nIl primo teaser trailer ufficiale del film venne distribuito online dalla Sony Pictures Animation il 12 marzo 2015. Il film \u00e8 stato proiettato negli Stati Uniti d'America a partire dal 25 settembre 2015 e in Italia dall'8 ottobre dello stesso anno.\nAccoglienza.\nIncassi.\nIn Italia ha incassato in totale , di cui \u20ac nel primo weekend.\nNegli Stati Uniti d'America ha incassato , dei quali $ nel primo weekend, per un incasso totale di , superando gli incassi del precedente capitolo\nSequel.\nIl 3 novembre 2015 la Sony Pictures ha annunciato l'uscita del terzo capitolo della saga intitolato \"Hotel Transylvania 3 - Una vacanza mostruosa\" prevista per il 21 settembre 2018.\nNel febbraio 2017 l'uscita del film viene anticipata al 13 luglio 2018."}
{"id": "5352922", "revid": "322321", "url": "https://it.wikipedia.org/wiki?curid=5352922", "title": "Alexandru Cisar", "text": "Biografia.\nMonsignor Alexandru Theodor Cisar nacque a Bucarest il 21 ottobre 1880.\nFormazione e ministero sacerdotale.\nEntr\u00f2 giovanissimo nel seminario della sua citt\u00e0. Nel 1899 venne inviato a Roma per studiare al Pontificio Collegio Urbano.\nIl 6 giugno 1903 fu ordinato presbitero per l'arcidiocesi di Bucarest a Roma. Dopo il suo ritorno in patria, fu segretario dell'arcivescovo Francisc Xaveriu Hornstein e preside del seminario. Dopo un breve periodo trascorso come parroco prima a Bucarest e poi a Craiova, nel 1918 venne nominato preside della scuola \"Sant'Andrea\" a Bucarest.\nMinistero episcopale.\nIl 22 aprile 1920 papa Benedetto XV lo nomin\u00f2 vescovo di Ia\u0219i. Ricevette l'ordinazione episcopale il 15 agosto successivo nella cattedrale di San Giuseppe a Bucarest dall'arcivescovo metropolita di Bucarest Albinus Raymund Netzhammer. Prese possesso della diocesi il 25 agosto.\nLa diocesi contava pi\u00f9 di 100 000 cattolici suddivisi in 244 parrocchie, raggruppate in 5 decanati e servite da 53 sacerdoti. Ogni sacerdote aveva la responsabilit\u00e0 dalle 5 alle 18 chiese. Una delle sue prime attivit\u00e0 fu la riapertura del locale seminario, chiuso fin dallo scoppio della prima guerra mondiale, per promuovere le vocazioni al presbiterato e la formazione del clero. Nel 1921 le parrocchie della Bessarabia, provincia annessa al Regno di Romania dopo la fine della guerra, furono unite alla sua diocesi.\nDopo il ritiro dell'arcivescovo Raymund Netzhammer, il 12 dicembre 1924 da papa Pio XIlo nomin\u00f2 arcivescovo metropolita di Bucarest. Prese possesso dell'arcidiocesi il 22 marzo successivo. Rimase amministratore apostolico di Ia\u0219i fino al 1925, quando fu chiamato a succedergli Mihai Robu. Promosse il restauro e la realizzazione di edifici di culto. Il 5 giugno 1930 venne istituita la provincia ecclesiastica di Bucarest.\nTra il 1949 ed il 1953 il nuovo regime comunista lo mise agli arresti domiciliari nel convento francescano di Or\u0103\u0219tie e per due volte, con l'autorizzazione delle autorit\u00e0, riusc\u00ec ad ordinare dei nuovi preti ad Alba Iulia. Nel 1951 consacr\u00f2 segretamente vescovo Viktor Gy\u0151z\u0151 Simon Macalik. Verso la fine del 1953 gli fu permesso di tornare a Bucarest.\nMor\u00ec a Bucarest il 7 gennaio 1954. \u00c8 sepolto nella cappella cattolica del cimitero di Bellu a Bucarest.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "5352924", "revid": "329581", "url": "https://it.wikipedia.org/wiki?curid=5352924", "title": "Alexandru Theodor Cisar", "text": ""}
{"id": "5352925", "revid": "1543377", "url": "https://it.wikipedia.org/wiki?curid=5352925", "title": "Forcula", "text": "La forcula, detto anche osso della fortuna, o dei desideri (dall'inglese \"wishbone\"), \u00e8 un osso biforcuto presente negli uccelli e altri teropodi. La forcula \u00e8 formata da una fusione delle clavicole, e negli uccelli serve per rinforzare il torace durante il volo.\nLa presenza di forcule \u00e8 stata confermata in teropodi come i dromaeosauridi, gli oviraptoridi, i tirannosauridi, i troodontidi, i celofisidi e gli allosauroidi.\nNella tradizione popolare.\nLa forcula si presenta in particolare nei gallinacei come una piccola forcella con il centro, l'interforcella, a gambo, a peduncolo piatto sviluppato, da cui una caratteristica forma, insolita rispetto a quelle di altri piccoli animali usati nella cucina tradizionale, di \"osso a Y\" come viene anche semplicemente detto.\nGeneralmente il pollo cotto viene presentato in tavola tranciato in pezzi e la forcula centrale giunge pi\u00f9 spesso sul piatto spezzata.\n\u00c8 diffusa tradizione ritenere motivo di fortuna ritrovarsi tra le mani l'osso \"a Y\" ancora intero nel mangiare la propria parte di pollo: lo si potr\u00e0 conservare come portafortuna, oppure spezzare sul momento esprimendo un desiderio, anche secondo l'usanza di porgere una estremit\u00e0 al commensale accanto, che potr\u00e0 altrettanto formulare silenziosamente il proprio desiderio: a chi rimarr\u00e0 in mano il pezzo d'osso pi\u00f9 lungo (comprendente il peduncolo) sar\u00e0 di maggior buon augurio per l'esaudirsi del proprio intimo desiderio."}
{"id": "5352926", "revid": "184755", "url": "https://it.wikipedia.org/wiki?curid=5352926", "title": "Nazionale di roller derby maschile del Belgio", "text": "La nazionale di roller derby maschile del Belgio \u00e8 la selezione maggiore maschile di roller derby, il cui nickname \u00e8 Team Belgium, che rappresenta il Belgio nelle varie competizioni ufficiali o amichevoli riservate a squadre nazionali. Si \u00e8 classificata tredicesima nel campionato mondiale di roller derby maschile 2014.\nConfronti con le altre Nazionali.\nQuesti sono i saldi del Belgio nei confronti delle Nazionali incontrate."}
{"id": "5352928", "revid": "117440", "url": "https://it.wikipedia.org/wiki?curid=5352928", "title": "Episodi di The Millers (seconda stagione)", "text": "La seconda ed ultima stagione della serie televisiva The Millers \u00e8 stata trasmessa in prima visione assoluta negli Stati Uniti d'America da CBS dal 20 ottobre al 17 novembre 2014, dopodich\u00e9 la serie venne cancellata e la produzione sospesa. La troupe ha voluto comunque girare l'undicesimo episodio che era in produzione al momento della cancellazione per consentire a tutti di ricevere il salario previsto per quella settimana. Il sesto episodio \u00e8 stato trasmesso per la prima volta in Canada sul canale CTV il 24 novembre successivo, mentre i restanti cinque episodi sono stati proposti per la prima volta dal 14 gennaio all'11 febbraio 2015 sul canale Sud-Africano M-Net. Gli ultimi episodi sono poi andati in onda anche sulla CBS nel mese di luglio 2015.\nIn Italia la stagione \u00e8 stata trasmessa in prima visione dal 3 al 31 marzo 2015 dal canale Comedy Central su Sky; in chiaro i primi due episodi sono stati trasmessi il 3 e il 4 settembre 2015 su Rai 2, mentre i successivi sono stati trasmessi come tappabuchi tra l'autunno e l'inverno per poi concluderne la trasmissione il 23 aprile 2016."}
{"id": "5352932", "revid": "287204", "url": "https://it.wikipedia.org/wiki?curid=5352932", "title": "728 (numero)", "text": "Settecentoventotto (728) \u00e8 il numero naturale dopo il 727 e prima del 729."}
{"id": "5352937", "revid": "1543377", "url": "https://it.wikipedia.org/wiki?curid=5352937", "title": "Audi Sport Italia", "text": "Audi Sport Italia \u00e8 una scuderia motoristica italiana. Essa \u00e8 una delle scuderie di pi\u00f9 lunga militanza nell'automobilismo italiano ed \u00e8 il team in attivit\u00e0 che da pi\u00f9 tempo collabora con la casa automobilistica di Ingolstadt.\nGli esordi.\nIl team \u00e8 nato nel 1984 e da allora \u00e8 guidato da Emilio Radaelli, un co-pilota di rally che a partire dalla stagione 1981 aveva affiancato il pilota Michele Cinotto (al tempo fresco vincitore del Trofeo A112 Abarth) su una Quattro ufficiale di Audi Sport in rally validi per i campionati italiano, europeo e mondiale, esordendo al rally della Costa Smeralda con un secondo posto.\nAttivit\u00e0 nei rally.\nRoland Gumpert, direttore delle competizioni di Audi Sport durante gli anni migliori della marca tedesca nei rally, propose al co-pilota italiano di gestire una squadra di Audi destinate a partecipare a gare in Europa ed Italia. Per la Quattro Gruppo B a trazione integrale le vittorie non tardarono ad arrivare, la prima delle quali in Spagna al rally Costa Brava con Cinotto al volante.\n\u00c8 stato lo specialista delle vetture derivate dalla serie Bruno Bentivogli a portare il primo scudetto ai colori Audi. In coppia con Steve Evangelisti, al volante della 80 Quattro e della Coupe Quattro il pilota romagnolo si aggiudic\u00f2 i due titoli italiani di Gruppo A nel 1985 e 1986, rispettivamente davanti ai rivali Tiziano Chiti e Marco Tulini. A partire dalla stagione 1988 e fino al 1990 la scuderia in quegli anni basata a Meldola (FC), ha preparato e seguito le Coupe Quattro e le 90 Quattro con cui la pilotessa Paola De Martini si \u00e8 fatta presto conoscere grazie ad una vittoria assoluta al rally di San Marino del 1988 valido per l'europeo, per poi lanciarsi nel mondiale.\nIl \"raffreddarsi\" della lunga \"love-story\" tra rally ed Audi, convinse la squadra di Radaelli ad iniziare a spostarsi verso gare dove fosse determinante l'affidabilit\u00e0 delle vetture, pi\u00f9 che le prestazioni. Mentre nel mondiale i modelli vincenti erano Lancia Delta Integrale e Toyota Celica, nel campionato rally africano Audi Sport Europa Team riusc\u00ec ad assicurare al marchio dei quattro anelli cinque titoli FIA continentali: le corone piloti (1992 con Aldo Riva), costruttori (1992 e 1993) e co-piloti (1992 e 1993 con Chicco Roveda).\nAttivit\u00e0 in circuito.\nIntanto anche la squadra di Emilio Radaelli aveva iniziato ad interessarsi alle competizioni in circuito, portando in pista un rallista come Michele Rayneri. E non con un'Audi ma, restando \"in famiglia\", con la Volkswagen Golf. Rayneri vinceva la propria classe nel campionato CIVT 1989. Era l'inizio di un periodo fortunato sulle piste italiane per la vettura di Wolfsburg: sulle Golf salivano infatti due piloti emergenti destinati a rapidissima fama come Rinaldo \"Dindo\" Capello (campione italiano turismo nel 1990) e Tamara Vidali (campionessa femminile su Golf, prima di vincere il titolo assoluto con un'Alfa Romeo nel 1992).\nIl Superturismo.\nNel 1994 assumeva la denominazione ancora attuale di Audi Sport Italia mentre in Germania la direzione Audi, dopo essere uscita dal campionato tedesco DTM durante la stagione 1992, aveva deciso di entrare nella categoria Superturismo, diretta concorrente del DTM. Tra le serie nazionali in cui scelsero di schierare il nuovo modello 80 Quattro Competition c'era proprio il Campionato italiano superturismo. L'esordio di Audi Sport Italia e del neo-acquisto ex-Formula 1 Emanuele Pirro si rivelava vincente ed era il primo di una tripletta: il romano siglava il bis nel 1995 sulla A4 Quattro che prendeva il posto della 80 Quattro Competition, mentre Capello era l'uomo vincente del 1996, aggiudicandosi all'ultima gara a Vallelunga un combattutissimo campionato tricolore in cui il team gli aveva affiancato come compagno di squadra un altro protagonista del turismo come il francese Yvan Muller, poi pluricampione nel WTCC.\nSospensione dell'attivit\u00e0.\nA partire dal 1999 Audi chiudeva il capitolo Superturismo per dedicarsi al Le Mans ed alle gare endurance. Messa in garage a fine 1998 la A4 a trazione anteriore, il team andava per alcune stagioni ad affiancare vari marchi del gruppo Volkswagen nelle competizioni.\nLa Superstars.\nQuando, nel 2006, il team rimetteva in moto un propulsore Audi non si trattava pi\u00f9 di un due litri, come ai tempi del Superturismo, ma di un otto cilindri a V con tecnologia FSI ad iniezione diretta: quello montato sulle RS4 a trazione integrale iscritte nel campionato Superstars concepito ed organizzato dalla FG Sport di Maurizio Flammini. Le RS 4 color argento dopo un titolo team nella stagione di esordio 2006 hanno ottenuto due titoli piloti consecutivi nelle stagioni di gare 2007 e 2008 del campionato italiano Superstars grazie al sodalizio con Gianni Morbidelli. Per il pilota di Pesaro, che nella sua carriera \u00e8 stato alfiere nelle gare turismo di Alfa Romeo, BMW, Chevrolet ed Honda, si trattava delle prime due di quattro stagioni di militanza coi quattro anelli nella Superstars.\nA partire dal 2012 nel campionato Superstars alle RS4 sono subentrate le RS5, a trazione integrale come le precedenti. Con una delle quattro coup\u00e9 costruite nella sede di Novara, affidata a Johan Kristoffersson e seguita dal team del padre (la svedese KMS), il giovane scandinavo ha vinto tre titoli piloti: internazionale, italiano e \"rookies\". Nel 2013 toccava a Morbidelli: a sua volta riusciva a portare a casa la coppa del campionato internazionale e quella del tricolore. Nel 2014 la serie di Flammini veniva per\u00f2 ridimensionata e ridenominata EuroV8 Series: il pilota ceco Tomas Kostka concludeva secondo una stagione che preludeva alla definitiva cancellazione della categoria.\nGran Turismo.\nAudi Sport Italia \u00e8 stata ininterrottamente presente nella categoria Gran Turismo a partire dal 2009, anno in cui Audi ha presentato una vettura omologata per le competizioni della categoria GT3. La prima vittoria ottenuta da una R8 LMS su una pista italiana \u00e8 arrivata all'ultimo meeting della stagione 2009 a Monza: al volante c'erano Capello ed il portoghese Filipe Albuquerque\n. Nel 2011 il lombardo Marco Bonanomi ha ottenuto il primo titolo italiano per Audi nel GT3 precedendo il compagno di colori Andrea Sonvico. Nelle stagioni seguenti la squadra ha continuato a schierare le R8 nelle varie versioni GT3 ottenendo altre vittorie con al volante i piloti Albuquerque, Andrea Amici, Capello, Kristoffersson, Alex Frassineti, Marco Mapelli, Matias Russo, Thomas Schoeffler ed Emanuele Zonzini."}
{"id": "5352939", "revid": "767487", "url": "https://it.wikipedia.org/wiki?curid=5352939", "title": "Jabari Brown", "text": ""}
{"id": "5352942", "revid": "287451", "url": "https://it.wikipedia.org/wiki?curid=5352942", "title": "Derby calcistici in Calabria", "text": "I derby calcistici in Calabria sono le sfide che mettono a confronto due squadre di calcio della regione Calabria.\nStoricamente i maggiori eventi calcistici regionali sono le sfide che mettono di fronte Catanzaro, Crotone, Cosenza e , ovvero le squadre che vantano il maggior numero di tornei disputati nei campionati nazionali.\nGli unici derby disputati in Serie B sono stati quelli che hanno visto fronteggiarsi Catanzaro, Cosenza, Crotone e Reggina, mentre nessun derby calabrese \u00e8 stato mai disputato in Serie A poich\u00e9 Catanzaro, Reggina e Crotone (le uniche societ\u00e0 calabresi ad avervi giocato) hanno militato nel massimo livello professionistico in decenni differenti.\nDerby giocati in Serie B.\nDi seguito viene proposto l'elenco dei derby calcistici tra formazioni calabresi che si sono affrontate in serie B.\nCatanzaro-Cosenza.\nLa sfida che vede fronteggiarsi le formazioni del Catanzaro e del Cosenza \u00e8 chiamata \"Derby della Calabria\", a causa della fortissima rivalit\u00e0 che intercorre fra le due tifoserie, che unita ai non proprio idilliaci rapporti a livello sociale ed al forte campanilismo fra gli abitanti delle due citt\u00e0, ne fa il derby pi\u00f9 sentito in assoluto della regione ed uno tra i pi\u00f9 sentiti in Italia. La sfida ha origini remote, gi\u00e0 nel 1912 si registra il primo incontro, seppur amichevole, fra la neonata societ\u00e0 cosentina e la \"Juventus\", fondata nel 1908, prima societ\u00e0 catanzarese nata per praticare il gioco del calcio ed antesignana dell'odierna societ\u00e0.\nLa prima gara ufficiale risale alla stagione 1930-1931, nell'allora campionato di Prima Divisione. Il 5 ottobre 1930 il Catanzaro vinse per due reti a una, in rimonta, grazie ad una doppietta di Costa, che rispose al vantaggio cosentino siglato dal capitano Cava. La sfida di ritorno termin\u00f2 in pareggio, 2-2. Il campionato di Serie C 1935-1936 fu teatro delle prime sfide di una certa importanza, e il Catanzaro vinse il match casalingo con l'eclatante risultato di 8-0.\nIl campionato di Serie B 1946-1947 \u00e8 l'anno del primo storico derby calabrese in assoluto giocato nel campionato di serie B. Nel quarto turno di campionato i lupi seguiti da una marea di gente fanno visita al Catanzaro; il derby incandescente in campo e sugli spalti termina 0-0 grazie all'ottima prestazione del portiere Biasi, cosentino di 19 anni che risulter\u00e0 al termine del match migliore in campo, guadagnandosi il titolo del Corriere del Sud \"Catanzaro - Biasi 0-0\". Il ritorno disputato al \"Citt\u00e0 di Cosenza\" terminer\u00e0 con il punteggio di 1-1.\nLa prima vittoria in campionato del Cosenza a Catanzaro \u00e8 datato 12 marzo 1950: nella sfida valida per il campionato di Serie C, i rossublu si impongono di misura grazie ad una marcatura di Begnini.\nLa partita giocata a Catanzaro, valida per il campionato di Serie C 1958-1959, fu il primo derby calabrese inserito nella schedina del Totocalcio. La gara, che si concluse in pareggio grazie ad una rete per parte, siglate dal catanzarese Rambone e dal cosentino Ardit, fu giocata davanti a ben diecimila spettatori, un record per l'epoca. Prima dell'inizio del match, il sindaco di Catanzaro, Gregorio Morisciano, entr\u00f2 sul terreno di gioco per offrire un mazzo di fiori a tinte giallorosse al capitano del Cosenza, a simboleggiare la lealt\u00e0 sportiva che avrebbe dovuto caratterizzare le sfide fra le due formazioni e l'amicizia fra le due citt\u00e0.\nDopo il campionato di Serie B 1963-1964 che registr\u00f2 un successo per parte delle due squadre che si imposero tra le mura amiche, per ritrovare il Derby di Calabria bisogner\u00e0 aspettare vent'anni esatti, precisamente il campionato di Serie C1 1984-1985 che vide i giallorossi imporsi per 4-1 in casa e i rossoblu' per 1-0 con rete di Aita allo Stadio San Vito davanti a 20.000 spettatori. Le ultime sfide di un certo livello risalgono ai campionati di Serie B 1988-1989 e 1989-1990: tre confronti su quattro terminarono a reti inviolate, mentre l'altro fu vinto dal Catanzaro 3-0. Successivamente, le due formazioni si ritroveranno nella Coppa Italia Serie C 1997-1998, dove si registr\u00f2 un doppio successo del Catanzaro, sia in casa(per 2-1) che a Cosenza(per 1-0).\nGli ultimi confronti sono stati giocati nel campionato di Lega Pro Seconda Divisione 2008-2009 (torneo poi vinto dal Cosenza) con il risultato di 0-0 nelle due sfide di andata e ritorno e nel campionato di Lega Pro 2014-2015: l'andata, giocata a Cosenza, termina a reti inviolate, mentre al ritorno, nel capoluogo, vincono di misura i giallorossi.. Alla medesima stagione risale anche il confronto di Coppa Italia Lega Pro 2014-2015 che ha visto i lupi sbancare il Ceravolo per 3-1 guadagnando il passaggio del turno e poi conquistare la Coppa nella finale di ritorno del 22 aprile a Cosenza.\nIl Catanzaro, inoltre, tra il 1986 e il 2015 ha mantenuto la porta imbattuta per oltre dieci partite consecutive: dal momentaneo pareggio di Mirabelli al 18' del primo tempo del derby di andata della stagione Serie C1 1986-1987, conclusosi con la vittoria del Catanzaro per 3-1, al gol di Arrighini al 60' del derby di andata della stagione Lega Pro 2015-2016, terminato 1-1 ; il ritorno disputato allo Stadio San Vito di Cosenza terminer\u00e0 con il medesimo risultato di 1-1 grazie alle reti di La Mantia per i padroni di casa e Patti per gli ospiti. Per la prima volta nella storia il campionato di Lega Pro 2016-2017 inizia con il derby di Calabria alla prima giornata; il 28 agosto 2016 il Cosenza espugna lo stadio Ceravolo di Catanzaro con un netto 3-0 grazie alla doppietta del capitano Caccetta e al gol dell'attaccante Gambino.\nIl miglior marcatore del Catanzaro nel derby \u00e8 Palanca, giocatore simbolo dei giallorossi, con cinque reti, di cui tre siglate nella sfida di andata del campionato 1988-1989, terminato tre a zero in favore della sua squadra. Dietro di lui si piazza Costa, con quattro reti, distribuite in due doppiette siglate nel doppio confronto del campionato 1930-1931. I migliori marcatori del Cosenza sono Olivini e Polacchi, a pari merito con quattro marcature a testa.\nLista dei risultati.\nFonti\nCatanzaro-Reggina.\nIl derby fra Catanzaro e \u00e8 soprannominato \"u classicu\" (\"il classico\" in dialetto calabrese). Tale partita \u00e8 uno degli incontri principali in ambito regionale, poich\u00e9 mette a confronto due delle tre realt\u00e0 che durante la loro storia hanno rappresentato la Calabria sui campi della Serie A, e che sono emanazione dei principali centri politici-amministrativi e demografici della regione. Inoltre, Reggina-Catanzaro \u00e8 il derby calabrese maggiormente disputato in Serie B, con 20 incontri. Fra le tifoserie c'\u00e8 inizialmente stata un'amicizia, poi rotta e ora sostituita da una forte rivalit\u00e0. Il derby ha tuttavia vissuto particolari momenti di tensione in concomitanza della disputa che nel 1970 decret\u00f2 capoluogo di regione Catanzaro, e concomitante con i Moti di Reggio.\nIl primo doppio confronto fra le due compagini risale al campionato di Prima Divisione 1930-1931. Il 30 novembre 1930 la Reggina batt\u00e9 in casa per due reti a zero l'allora Catanzarese, che tuttavia vinse di misura la gara di ritorno giocata il 22 marzo dell'anno successivo. I primi derby in Serie C arrivarono nel campionato 1945-1946. Allora il Catanzaro vinse tutte e due le gare del doppio confronto, preludio tuttavia a quattro vittorie reggine consecutive nelle due stagioni successive. \nNella Serie C 1951-1952, la societ\u00e0 dello Stretto si rese responsabile di un caso di corruzione: in occasione della trasferta a Catanzaro, un dirigente della club cerc\u00f2 di corrompere il calciatore catanzarese Ziletti per indurlo ad agevolare la Reggina nell'imminente partita. Il tentativo di illecito venne scoperto e la squadra amaranto, penalizzata di ben 17 punti, retrocesse nel campionato di IV Serie.\nIl derby vinto da una delle due compagini con maggior reti di scarto risale proprio al campionato successivo: il 29 marzo del 1953 il Catanzaro vinse 5-0 il confronto casalingo valido per la ventiseiesima giornata. Al termine della stagione i giallorossi vinceranno il titolo di IV Serie, in finale contro la , laureandosi campioni nazionali di categoria, mentre i reggini si salveranno per un solo punto ai danni dei corregionali del Cosenza.\nPer avere il primo confronto nella serie cadetta, bisogner\u00e0 attendere la stagione 1965-1966; una vittoria a testa nel doppio confronto, che aprir\u00e0 una serie consecutiva di derby giocati in Serie B durata fino al campionato 1973-1974. Dopo quattro partite disputate in Serie C1, da segnalare il 4-2 del Catanzaro sugli amaranto datato 24 marzo 1985, che ad oggi detiene il record di derby con pi\u00f9 marcature totali, le due formazioni incroceranno i propri destini ancora in Serie B e nella Coppa Italia di Serie C, prima di ritrovarsi nella stagione 2014-2015, a oltre vent'anni di distanza dall'ultimo confronto.\nCosenza-Reggina.\nIl derby tra le formazioni del Cosenza e della \u00e8 sicuramente uno dei pi\u00f9 sentiti in ambito regionale, essendo anche il confronto pi\u00f9 disputato con ben 97 incontri, di cui 18 giocati in Serie B. Fra le due tifoserie esiste una storica rivalit\u00e0 che ebbe il suo apice a cavallo fra gli anni ottanta e novanta, nata per motivi campanilistici ma soprattutto politici., registra sempre una forte tensione fra le due fazioni.\nIl primo derby ufficiale si gioc\u00f2 nel 1929, nel Direttorio Meridionale del campionato di Seconda Divisione. Al termine del torneo i reggini si piazzarono al secondo posto, con 28 punti, mentre i silani al settimo posto con 17 punti. Nel girone finale la Reggina divent\u00f2 campione di Seconda Divisione, e fu ammessa di diritto nel campionato di Prima Divisione 1930-1931.\nNel campionato di Prima Divisione 1933-1934, le due squadre si classificheranno al quarto e quinto posto con un solo punto di distacco. I primi derby giocati in Serie C li si ritroveranno nel campionato 1938-1939; l'incontro di andata viene vinto dal Cosenza per quattro reti a zero, mentre il ritorno, giocato a Reggio Calabria, terminer\u00e0 1-1. I cosentini si piazzeranno noni in classifica, mentre l'allora Dominante terminer\u00e0 il torneo in undicesima posizione. Le due formazioni retrocederanno in IV Serie nel 1952, e nel campionato successivo saranno inserite nel girone H. La Reggina riuscir\u00e0 a salvarsi al termine del campionato per un solo punto, proprio ai danni dei rivali cosentini, che tuttavia verranno ripescati.\nIl derby torna a giocarsi in Serie C nel campionato 1958-1959, ed il verdetto del campo premier\u00e0 il Cosenza, che vince di misura entrambi gli incontri. Nella stagione successiva la Reggina sbanca la citt\u00e0 bruzia vincendo per una rete a zero, mentre a Reggio sar\u00e0 pari a reti inviolate; tuttavia il Cosenza al termine del campionato conquister\u00e0 la promozione in Serie B. Nel campionato 1964-1965 sar\u00e0 situazione invertita, e gli amaranto conquisteranno la promozione nella serie cadetta.\nNel campionato di Serie B 1988-1989 si giocarono i primi confronti nel secondo livello del calcio nazionale. Il 23 ottobre 1988 il Cosenza vinse al San Vito per tre reti a una, la gara di ritorno terminer\u00e0 invece con un pareggio senza reti. Tra il 1988 ed il 1999 la Reggina ed il Cosenza disputeranno sei campionati di Serie B di fila ed il computo totale dei derby giocati dar\u00e0 ragione alla squadra reggina, che vincer\u00e0 quattro incontri contro uno solo vinto dal Cosenza ed a fronte di sette pareggi, tra i quali sei 0-0 di fila tra il 1989 e il 1996. Nella stagione 1999-2000 le due formazioni si incontreranno per la prima volta in Coppa Italia, con la Reggina che porter\u00e0 a casa il doppio confronto, vincendo entrambe le partite col risultato di una rete a zero. Gli ultimi derby in Serie B risalgono alla stagione 2001-2002, al termine della quale i reggini ritorneranno in Serie A.\nGli ultimi derby sono stati giocati nel campionato di Lega Pro 2014-2015: una vittoria a testa, 3-0 a Reggio per gli amaranto nella gara di andata e 2-0 per i lupi a Cosenza nel match di ritorno.\nCrotone-Reggina.\nIl \"Derby della Magna Grecia\", ovvero -Crotone, \u00e8 disputato in Serie B a partire dal 2001. Nel 2010 la vittoria della Reggina nel derby rallent\u00f2 la rincorsa del club di Crotone verso i play-off. Un'altra vittoria della Reggina vi fu in Coppa Italia nel 2013 per 1-0. La vittoria del Crotone in casa della Reggina per 4-1, sanc\u00ec la retrocessione in Serie C della societ\u00e0 dello stretto. Ad oggi sono stati dodici gli incontri in Serie B, trentuno in Serie C e due in Coppa Italia 2006-2007 e nel 2013-2014.\nLista dei risultati.\nFonti\nCosenza-Crotone.\nAltro derby calabrese disputato almeno in Serie B \u00e8 quello tra Cosenza e Crotone nella Serie B 2000-2001 e 2001-02. Nella stagione 2018-2019 il Cosenza ha vinto sia nel girone di andata che di ritorno per 1 a 0. L\u2019ultimo confronto \u00e8 stato disputato nella stagione 2019-2020 ed \u00e8 finito con il risultato di 0-1 al Marulla.\nCatanzaro-Crotone.\nIl \"Derby dell'ex Provincia di Catanzaro\". In totale Catanzaro-Crotone si sono incontrate per ventotto volte: quattro gare in Serie B, dodici volte in Serie C, sei volte in Coppa Italia Serie C, due volte in Serie C1, Serie C2 e IV Serie.\nI risultati inoltre sono di undici pareggi, otto vittorie del Catanzaro e nove del Crotone, 41 gol del Crotone e 38 del Catanzaro.\nIl 10 ottobre 2003 i due club si incontrano nella Serie C, una vittoria per il Catanzaro per 3-2 e un pareggio per 1-1 a Crotone\nIl derby del 17 Ottobre 2005, vinto per 1-0 dal Catanzaro. Le due tifoserie sono molto rivali, prima della gara cinque tifosi del Crotone sono rimasti feriti, non in maniera grave, alcuni tifosi del Catanzaro avrebbero lanciato oggetti contro automobili, furgone e pullman degli avversari .\nL'ultimo derby disputato \u00e8 stato vinto dal Crotone nella Coppa Italia di Lega Pro 2008-09.\nAltri derby rilevanti.\nCatanzaro-Vigor Lamezia.\nSono ventidue gli incontri nel Derby dell'attuale Provincia di Catanzaro, tra il Catanzaro e la Vigor Lamezia.\nIl primo derby ufficiale ebbe inizio nella Serie C 1947-1948. Le due squadre nel campionato di Serie C2 1991-1992 si affrontano nuovamente, il 27 ottobre del 1991, 1-1 per i due club, quella di ritorno finisce 0-0. Un altro 0-0 nella Coppa Italia Serie C 1991-1992. Nel campionato del 1992-1993, le partite finirono 2-0 per il Vigor Lamezia e 1-2 per il Catanzaro. Nella stagione successiva (Serie C2 1992-1993) si incontrano a Lamezia 2-0 per la squadra di casa, e 1-2 per il Catanzaro nel suo stadio. Nella Coppa Italia Serie C 1993-1994 uno 0-0, nella Serie C il Catanzaro vince il doppio confronto. Dopo undici anni i due club si incontrano nella Serie C2 2006-2007, un pareggio e una vittoria per il Vigor Lamezia, nella Coppa Italia Serie C il Catanzaro vince 3-1.\nCatanzaro-Palmese.\nSono sei gli incontri ufficiali in campionato tra la squadra di Catanzaro contro quella di Palmi.\nPalmese-Reggina.\nLa e la Palmese si sono incontrate, in gare ufficiali di campionato, per ben quattordici volte. Pertanto l'incontro tra gli amaranto ed i neroverdi, essendo quello pi\u00f9 disputato storicamente nei campionati interregionali e/o nazionali tra due formazioni della provincia dello stretto, pu\u00f2 essere considerato il vero e proprio \"derby della Provincia di Reggio Calabria\".\nVillese-Reggina.\nLa e la Villese si sono incontrate, in gare ufficiali di campionato, per due volte e precisamente nella stagione Serie C 1946-1947, incontro di andata disputato il 2 febbraio 1947 a Villa San Giovanni ed il ritorno disputato a Reggio Calabria il 25 maggio 1947."}
{"id": "5352946", "revid": "300067", "url": "https://it.wikipedia.org/wiki?curid=5352946", "title": "Frank Kaminsky", "text": "Biografia.\nHa origini serbe e polacche.\nCarriera.\nViene scelto al Draft NBA 2015, con la nona chiamata, dagli Charlotte Hornets."}
{"id": "5352961", "revid": "729019", "url": "https://it.wikipedia.org/wiki?curid=5352961", "title": "Boeing F2B", "text": "Il Boeing F2B, indicato dall'azienda come Boeing Model 69, fu un aereo da caccia imbarcato monomotore biplano sviluppato dall'azienda statunitense Boeing negli anni venti.\nAll'epoca fu un modello molto noto al pubblico statunitense in quanto utilizzato dalla pattuglia acrobatica della United States Navy Three Sea Hawks.\nStoria del progetto.\nNei primi anni venti, il Bureau of Aeronautics (BuAer), dipartimento della United States Navy (la marina militare statunitense) deputato alla gestione del materiale e tecnologia della propria componente aerea, espresse l'esigenza di standardizzare la fornitura dei motori aeronautici che equipaggiavano i velivoli in dotazione. Nello stesso periodo, il reparto tecnico della Boeing avvi\u00f2 una serie di prove effettuate su cellule di modelli gi\u00e0 prodotti dotandole di diverse motorizzazioni, e i risultati ottenuti abbinando un radiale Pratt &amp; Whitney R-1340B Wasp ad una cellula dell'FB-5 (Model 15), convinsero l'azienda ad avviare su propria iniziativa lo sviluppo di un nuovo modello.\nIl progetto, identificato dall'azienda come Model 69, era relativo ad un aereo da caccia destinato ad operare dai ponti di volo delle portaerei che riproponeva l'impostazione del Model 15, cellula con struttura in tubi d'acciaio saldati tranne nei piani alari, con struttura lignea, caratterizzato da una grande protezione ogivale posta sul mozzo dell'elica per ottimizzarne l'aerodinamicit\u00e0, soluzione che non venne poi adottata in produzione. La capacit\u00e0 offensiva era affidata a una coppia di mitragliatrici, o due calibro .30 in (7,62 mm) o una pari calibro pi\u00f9 una calibro .50 in (12,7 mm), oltre alla capacit\u00e0 di trasportare quattro bombe da caduta da 11\u00a0kg (25\u00a0lb) su rastrelliere subalari pi\u00f9 una quinta opzionale appesa sotto la fusoliera.\nIl prototipo, al quale venne assegnata la designazione XF2B-1 come da convenzioni allora adottate (X per eXperimental), venne portato in volo per la prima volta il 3 novembre 1926, per essere consegnato in seguito alla NAS Anacostia che lo avvi\u00f2 a prove di valutazione.\nDurante i test il velivolo fu in grado di raggiungere una velocit\u00e0 di 248\u00a0km/h (154\u00a0mph), impressionando favorevolmente la commissione esaminatrice che lo giudic\u00f2 idoneo al servizio; di conseguenza la US Navy sottoscrisse con l'azienda un contratto di fornitura per 32 unit\u00e0 con la designazione F2B-1. Gli esemplari di produzione differivano dal prototipo per l'abbandono della vistosa carenatura dell'elica e per un diverso disegno dell'impennaggio che adott\u00f2 il timone bilanciato dell'FB-5.\nOltre a questo non venne emesso alcun altro ordine dalla US Navy, tuttavia l'azienda costru\u00ec altri due esemplari, indicati come Model 69B, destinati al mercato estero ed acquistati uno dal governo brasiliano e il secondo dal governo dell'Impero giapponese.\nImpiego operativo.\nGli esemplari iniziarono ad essere consegnati il 20 gennaio 1928 ed assegnati in parte allo squadron da caccia VF-1B ed in parte a quello da bombardamento VF-2B, entrambi in servizio sulla portaerei .\nU.S. Navy flight demonstration team.\nNel 1927, il Lt. Daniel Webb (\"Tommy\") Tomlinson comandante del VF-2B, decise di fondare la prima pattuglia acrobatica della US Navy. Attingendo al personale dello squadron VB-2B di stanza presso la Naval Air Station North Island, a San Diego, la squadra decise di adottare tre caccia Boeing F2B-1. Alla sua prima esibizione non ufficiale del gennaio 1928, a San Francisco, gli spettatori acclamarono i tre piloti soprannominandoli \"Suicide Trio\" (il trio suicida) bench\u00e9 ufficialmente fossero accreditati come \"Three Sea Hawks\". La prima partecipazione ad un evento pubblico come rappresentativa ufficiale della US Navy fu tra l'8 e il 16 settembre, durante la National Air Races week tenutasi presso Mines Field, l'attuale Aeroporto Internazionale di Los Angeles. Dato che il Boeing F2B-1 non era stato progettato per il volo rovesciato senza che si spegnesse il motore, il tenente Tomlinson modific\u00f2 i carburatori per poter eseguire la manovra anche se per breve tempo. \nAlla fine del 1929, il Three Sea Hawks team venne sciolto quando i suoi piloti vennero trasferiti dal VB-2B ad altri reparti."}
{"id": "5352964", "revid": "834", "url": "https://it.wikipedia.org/wiki?curid=5352964", "title": "Richard Glatzer", "text": "Biografia.\nLaureatosi all'Universit\u00e0 del Michigan prima e all'Universit\u00e0 della Virginia poi, ha iniziato la sua carriera in campo cinematografico a met\u00e0 degli anni '80, cominciando a lavorare per alcune serie televisive.\nNel 1995 conobbe Wash Westmoreland, e tra i due nacque un sodalizio artistico e sentimentale, culminato con il matrimonio nel settembre 2013; il primo film indipendente di Glatzer, \"Grief\" (1993), ebbe un discreto successo in vari festival a San Francisco e a Toronto.\nTra i film del duo Glatzer-Westmoreland, si annoverano \"The Fluffer\", \"Non \u00e8 peccato - La Quincea\u00f1era\" e \"The Last of Robin Hood\".\nIl loro pi\u00f9 grande successo \u00e8 stato \"Still Alice\" con Julianne Moore, Alec Baldwin e Kristen Stewart, ispirato al romanzo \"Perdersi\" della neuroscienziata Lisa Genova. Presentato a Toronto e a Roma, il film \u00e8 stato un successo ed \u00e8 valso a Julianne Moore numerosi premi, tra cui l'Oscar alla miglior attrice.\nPoco prima dell'inizio dei lavori per \"Still Alice\", nel 2011 fu diagnosticata a Glatzer la sclerosi laterale amiotrofica e le sue condizioni di salute sono degenerate in poco tempo. Ci\u00f2 non imped\u00ec a Glatzer e a Westmoreland di continuare a lavorare. Nei primi mesi del 2015, Glatzer fu ricoverato in ospedale a causa dell'aggravarsi delle sue condizioni di salute. \u00c8 infine morto il 10 marzo 2015 a causa delle complicazioni dovute alla sclerosi laterale amiotrofica."}
{"id": "5352967", "revid": "729019", "url": "https://it.wikipedia.org/wiki?curid=5352967", "title": "Castello di Ostroh (Ucraina)", "text": "Il castello di Ostroh (anche \"Ostrog\") sorge a Ostroh, in Ucraina. Costruito su una precedente fortezza russa, distrutta durante l'invasione dell'Orda d'Oro nel 1241, fu ricostruito nel XIV secolo. Il castello \u00e8 inserito nella lista dei luoghi candidati per le sette meraviglie dell'Ucraina."}
{"id": "5352968", "revid": "228587", "url": "https://it.wikipedia.org/wiki?curid=5352968", "title": "Seaborg", "text": ""}
{"id": "5352969", "revid": "1372005", "url": "https://it.wikipedia.org/wiki?curid=5352969", "title": "Richard Goldschmidt", "text": "\u00c8 considerato il primo ad aver integrato genetica, biologia dello sviluppo ed evoluzione. "}
{"id": "5352970", "revid": "767487", "url": "https://it.wikipedia.org/wiki?curid=5352970", "title": "Love Locked Out", "text": "Love Locked Out \u00e8 un dipinto ad olio di Anna Lea Merritt, esposto per la prima volta alla Royal Academy of Arts nel 1890; divenne il primo quadro di un'artista donna acquistato per la collezione nazionale britannica attraverso il lascito di Francis Leggatt Chantrey.\nIl soggetto \u00e8 Cupido, o Amore, raffigurato come un bambino nudo che cerca invano di aprire la porta di un mausoleo. I suoi sforzi sono vani; una lampada vuota rovesciata in terra e la luce dell'alba sembrano suggerire che i tentativi si siano protratti tutta la notte.\nIl primo dipinto dell'artista raffigurante un nudo, \"Eva presa dal rimorso\", si era scontrato con recensioni negative dopo aver vinto una medaglia alla Royal Academy nel 1885; questo, invece, che venne realizzato come memoriale del marito scomparso tre mesi dopo il loro matrimonio, venne accolto favorevolmente nonostante raffigurasse un modello nudo e questa volta di sesso maschile, un argomento controverso per le artiste donne di quel tempo. Merritt riusc\u00ec a evitare la censura scegliendo un bambino, piuttosto che un adulto, come modello, a differenza di quanto aveva fatto con la \"Eva presa dal rimorso\".\nIl dipinto \u00e8 stato posto in relazione all'opera di William Holman Hunt \"La luce del mondo\", uno dei pi\u00f9 famosi quadri di soggetto religioso di un autore inglese del XIX secolo\nPoich\u00e9 si tratta di uno dei lavori pi\u00f9 notevoli creati da un pittore americano, \"Love Locked Out\" \u00e8 stato incluso nel catalogo del 1905 intitolato \"Women Painters of the World\". Il nome del dipinto \u00e8 stato anche ripreso per il titolo delle memorie di Anna Lea Merritt, edite da Galina Gorokhoff nel 1982."}
{"id": "5352973", "revid": "287204", "url": "https://it.wikipedia.org/wiki?curid=5352973", "title": "Civinini", "text": ""}
{"id": "5352975", "revid": "767487", "url": "https://it.wikipedia.org/wiki?curid=5352975", "title": "Johan Persson", "text": "Carriera.\nGiocatore.\nGran parte della sua carriera si \u00e8 svolta in Superettan, il secondo campionato nazionale svedese, in cui Persson ha debuttato nel 2006 con i colori del Mj\u00e4llby. Dal 2008 al 2010 ha giocato nel Landskrona BoIS, con cui aveva sottoscritto un triennale. Scaduto il contratto, ha firmato per 6 mesi in Danimarca all'Esbjerg, lasciando la squadra dopo aver disputato solo 4 partite di campionato.\nHa terminato la stagione 2011 tornando in Svezia, all'\u00d6ster, squadra con cui Persson ha ottenuto una promozione e con cui ha collezionato le sue prime 26 presenze in Allsvenskan. Scaduto il contratto, il centrocampista \u00e8 tornato a militare in seconda serie con l'ingaggio da parte dell'Hammarby, contribuendo alla promozione che lo ha riportato in Allsvenskan l'anno seguente. Durante la sua militanza in biancoverde, ha anche indossato la fascia di capitano in caso di assenza di Kennedy Bakircioglu.\nDopo tre anni e mezzo di permanenza all'Hammarby, Persson ha scelto di rescindere il contratto per riavvicinarsi a casa, in Scania, a causa di una difficile situazione familiare. Il 5 luglio 2017 \u00e8 stato cos\u00ec presentato come nuovo centrocampista dell'Helsingborg, squadra in cerca della risalita in Allsvenskan dopo la retrocessione di pochi mesi prima. La promozione \u00e8 stata centrata dall'Helsingborg un anno e mezzo dopo, nonostante Persson nel corso della Superettan 2018 abbia collezionato solo due presenze per via una frattura al piede che lo ha costretto a quattro operazioni chirurgiche, ponendo anche degli interrogativi sulla sua rimanente carriera. Ristabilitosi, nella prima met\u00e0 dell'Allsvenskan 2019 ha collezionato 14 presenze, gran parte delle quali partendo dalla panchina.\nNel luglio del 2019 \u00e8 nuovamente sceso in seconda serie per ritornare a giocare nell', squadra che in quel momento occupava l'ultimo posto nella Superettan 2019 ma che a fine stagione \u00e8 riuscita a salvarsi. Si \u00e8 ritirato al termine del campionato di Superettan 2020 all'et\u00e0 di 36 anni, adducendo problemi fisici.\nAllenatore.\nContemporaneamente al suo ritiro dal calcio giocato, Persson \u00e8 stato nominato nuovo allenatore dell'IFK H\u00e4ssleholm, sua ex squadra, impegnata nel campionato di quarta serie."}
{"id": "5352978", "revid": "767487", "url": "https://it.wikipedia.org/wiki?curid=5352978", "title": "Il clandestino dell'astronave", "text": "Il clandestino dell'astronave (\"Marooned on Mars\") \u00e8 un romanzo di fantascienza per ragazzi scritto dallo scrittore americano Lester Del Rey. Venne pubblicato nel 1952 da John C. Winston Co. con illustrazioni di Alex Schomburg.\n\"Marooned on Mars\" \u00e8 stato commissionato come uno dei primi cinque volumi della Winston Science Fiction, una serie di 35 romanzi pubblicati negli anni '50 per un pubblico di adolescenti. Il tipico protagonista di questi libri era un ragazzo nella sua tarda adolescenza abile nell'elettronica, un hobby che era di facile accesso per i lettori.\nTrama.\nDopo aver trascorso due settimane sulla Terra per dei test, il diciassettenne Chuck Svenson torna a casa sulla Luna per prepararsi a partire per la prima spedizione su Marte, come operatore radar dell'astronave e tecnico delle comunicazioni. Jeff Foldingchair, pilota della piccola e veloce nave spaziale che \u00e8 stata inviata per raccogliere Chuck dallo spazioporto nelle Ande, riceve un messaggio che lo informa che la data di decollo della spedizione su Marte \u00e8 stata anticipata di alcuni giorni per consentire alla nave di evitare uno stormo di meteore che il radar lunare ha rilevato.\nUna volta giunto sulla Luna Chuck realizza che essendo il viaggio stato anticipato egli non potr\u00e0 farvi parte perch\u00e9 avrebbe compiuto diciotto anni, cio\u00e8 l'et\u00e0 minima consentita per la partenza, proprio nel giorno in precedenza stabilito per la partenza del razzo. Il governatore Braithwaite si ritrova cos\u00ec costretto a sostituire Chuck con un uomo leggermente pi\u00f9 vecchio, Lewis Wong.\nDietro suggerimento di Jeff, Chuck sale come clandestino a bordo del razzo \"Eros\" e si nasconde nella sezione che tiene i giardini idroponici della nave. Con il suo equipaggio di sei uomini ed un clandestino a bordo, la nave si allontana dalla Luna diretta alla volta di Marte. Chuck viene presto scoperto dall'ingegnere della nave, Richard Steele, e portato dal capitano della nave e dal capo della spedizione, Miles Vance. Ufficialmente Chuck \u00e8 in stato di arresto e Vance lo rimprovera per aver preso un settimo di ciascuno dei rifornimenti degli altri uomini. Ufficiosamente, tuttavia, ogni membro dell'equipaggio \u00e8 felice di averlo a bordo.\nMentre la \"Eros\" passa davanti allo stormo di meteore individuato dal radar lunare, si imbatte in ci\u00f2 che il radar lunare non poteva vedere: una nuvola di particelle molto pi\u00f9 piccole che circondano i pi\u00f9 grandi detriti spaziali. Due delle particelle colpiscono la nave perforandola e danneggiandone i controlli elettronici. Nonostante i tentativi di Chuck e Lewis di ripararli l'atterraggio su Marta si rivela disastroso: il razzo subisce diversi danni ma fortunatamente tutti i membri dell'equipaggio sopravvivono allo schianto. Dopo aver verificato i danni e aver effettuato alcune riparazioni urgenti, essi scoprono di avere a disposizione solamente novanta giorni per eseguire le riparazioni necessarie a poter ripartire e far ritorno sulla Terra.\nDurante un'esplorazione sul pianeta l'equipaggio scopre delle strane piante e le rovine di una citt\u00e0 dove sono presenti bassorilievi raffiguranti antichi marziani umanoidi. I lavori per le riparazioni proseguono sempre pi\u00f9 attivamente. Dopo aver ricevuto un giorno di permesso per potersi riposare, Chuck e il dott. Sokolsky si recano in esplorazione sul pianeta nella speranza di scoprire di pi\u00f9 su una serie di canali presenti sul pianeta. Di notte i due scorgono animali con grossi occhi luminosi intenti ad osservarli e al loro risveglio scoprono che sono stati derubati di alcuni oggetti che avevano con loro. Rientrati sull'astronave i due scoprono che numerosi strumenti sono scomparsi misteriosamente. \nAccoglienza.\nP. Schuyler Miller ha recensito favorevolmente il romanzo in \"Astounding\", osservando che era contrassegnato dal \"tocco della realt\u00e0.\""}
{"id": "5352986", "revid": "287204", "url": "https://it.wikipedia.org/wiki?curid=5352986", "title": "Un chapeau de paille d'Italie (film)", "text": ""}
{"id": "5352990", "revid": "709406", "url": "https://it.wikipedia.org/wiki?curid=5352990", "title": "Ilha das couves", "text": ""}
{"id": "5353013", "revid": "767487", "url": "https://it.wikipedia.org/wiki?curid=5353013", "title": "Murray Mendenhall (1925)", "text": "Carriera.\nDopo il diploma alla \"Fort Wayne Central High School\", gioc\u00f2 una stagione alla Rice University, dove vinse il titolo della \"Southwest Conference\". Dopo due anni nella U.S. Navy, torn\u00f2 nella NCAA a Indiana.\nDopo il college disput\u00f2 una stagione negli Anderson Duffey Packers, guidati dal padre, Murray Mendenhall sr., dove gioc\u00f2 60 partite con 2,8 punti di media.\nAl termine della carriera da giocatore allen\u00f2 diversi anni a livello di high school."}
{"id": "5353017", "revid": "110157", "url": "https://it.wikipedia.org/wiki?curid=5353017", "title": "Parco archeologico di Centocelle", "text": "Il Parco archeologico di Centocelle \u00e8 un'area verde di 120 ettari alla periferia est di Roma, nel territorio del V Municipio, a sud dell'omonimo quartiere.\n\u00c8 delimitato a ovest da via di Centocelle, a nord da via Casilina, a est da viale Togliatti, a sud da via Papiria e dal sedime militare del Comando della Squadra Aerea dell'Aeronautica Militare e del Comando operativo di vertice interforze del Ministero della Difesa.\n\u00c8 compreso nella zona urbanistica 7G Centro Direzionale Centocelle e nel quartiere Q. XXIV Don Bosco.\nStoria.\nSorge su un pianoro che contiene numerosi resti archeologici, a testimoniare una frequentazione dell'area fin dal VI secolo a.C. Oltre a due depositi, uno repubblicano e uno cultuale, sono state riscoperte negli scavi di fine XX secolo le tre ville di epoca romana della Piscina, delle Terme e \"ad Duas Lauros\" (in latino \"ai Due Allori\"). Quest'ultima \u00e8 particolarmente rilevante in quanto compresa in una grande propriet\u00e0 imperiale, identificata nell'abitazione dei Secondi Flavi, quale residenza dell'imperatrice Elena, e che per le sue dimensioni venne chiamata \"Centum Cellae\", da cui deriva l'attuale toponimo. Dopo la donazione della propriet\u00e0 alla Chiesa, fu istituita qui la diocesi suburbicaria Subaugusta.Alla fine del XIX secolo fu costruito il Forte Casilina, e all'inizio del XX secolo l'area rimanente fu utilizzata come primo aeroporto italiano, entrato ufficialmente in funzione il 15 aprile 1909 quando Wilbur Wright venne a dare una serie di dimostrazioni del Flyer, e intitolato all'aviatore Francesco Baracca. Una volta cessato l'uso aeronautico, l'area fu oggetto di grandi progetti urbanistici fin dalla redazione del Piano Regolatore del 1962, che ne prevedeva l'edificazione nell'ambito del Sistema Direzionale Orientale, e per questo venne ceduta dal Demanio dello Stato al Comune di Roma.\nIn seguito, la mancata realizzazione dello SDO e l'apposizione sull'intera area del vincolo storico-archeologico da parte del Ministero per i Beni Culturali, hanno indotto il Comune a trasformare l'area in parco archeologico, anche al fine di sopperire alla carenza di aree verdi per i popolosi quartieri contermini. Tuttavia, l'apertura al pubblico si \u00e8 rivelata problematica per la presenza di una serie di occupazioni abusive, da parte di autodemolitori (in parte ancora esistenti), impianti sportivi e dei due grandi campi nomadi di Casilino 700 e 900. Aperto infine al pubblico nel 2006, e chiuso per motivi di sicurezza dal settembre 2008 al gennaio 2010, \u00e8 attualmente visitabile per un'estensione di circa 33 ettari. All'interno del parco \u00e8 ancora visibile una pista dell'ex aeroporto.\nNel sottosuolo del Parco corre una galleria artificiale di circa un chilometro, in abbandono, che faceva parte di una sorta di ferrovia metropolitana iniziata durante il fascismo; il progetto rimase incompiuto con lo scoppio della seconda guerra mondiale."}
{"id": "5353019", "revid": "830939", "url": "https://it.wikipedia.org/wiki?curid=5353019", "title": "Vittorio Vitolo", "text": ""}
{"id": "5353026", "revid": "124076875", "url": "https://it.wikipedia.org/wiki?curid=5353026", "title": "Gualtiero Belvederi", "text": "Biografia.\nLaureato in lettere e legge, collabor\u00f2 a diversi periodici: \"Tribuna\", \"Rassegna Gregoriana\", \"Il Mattino\", \"Il Veneto\" (del quale fu fondatore). Amico di Ruggero Leoncavallo, gli scrisse il libretto d'opera \"Mameli\". Tradusse \"Storia della decadenza e caduta dello\" [sic] \"Impero Romano\" di Edward Gibbon, edizione curata da Ettore Pais (STEN, 1926)."}
{"id": "5353033", "revid": "6923", "url": "https://it.wikipedia.org/wiki?curid=5353033", "title": "Sentenze di Sesto", "text": "Le Sentenze di Sesto sono una collezione di 610 aforismi di autore sconosciuto e scritta in greco antico nel II secolo d.C. o in precedenza, ma molto nota dal III secolo in poi anche attraverso traduzioni in latino, siriaco, armeno e copto. La versione copta (incompleta) fa parte dei codici di Nag Hammadi, una biblioteca di testi prevalentemente gnostici cristiani e pagani. Il suo autore viene solitamente designato come \"Sesto pitagorico\", perch\u00e9 alcuni detti riflettono la filosofia pitagorica.\nOrigine.\nLe Sentenze di Sesto sono citate per la prima volta da Origene a met\u00e0 del III secolo . Egli, pur confutando le idee di Sesto sull'auto-castrazione, riferisce che ai suoi tempi l'opera era considerata \"da molti\" \"testata dal tempo\". L'autore dell'opera resta sconosciuto. Il testo potrebbe essere di epoca ellenistica, ma rivisto dal punto di vista cristiano ; potrebbe essere opera del filosofo latino Quinto Sestio (I sec. a.C.), che scriveva in greco e professava teorie pitagoriche e stoiche, oppure potrebbe semplicemente essere opera di un cristiano del II secolo (Chadwick, p.\u00a0198). Tirannio Rufino, che predispose la traduzione latina di 451 detti di Sesto Pitagorico, li riteneva opera del papa Sisto II."}
{"id": "5353045", "revid": "149485", "url": "https://it.wikipedia.org/wiki?curid=5353045", "title": "Ali Kaya", "text": "Nato in Kenya, nel 2010 si trasfer\u00ec in Turchia e adott\u00f2 il nome turco Ali Kaya. In seguito alla sua naturalizzazione, dal 20 giugno 2013 gareggia con la maglia turca nelle competizioni internazionali di atletica leggera."}
{"id": "5353048", "revid": "173006", "url": "https://it.wikipedia.org/wiki?curid=5353048", "title": "Sesto pitagorico", "text": ""}
{"id": "5353068", "revid": "599013", "url": "https://it.wikipedia.org/wiki?curid=5353068", "title": "Jerry Rizzo", "text": "Carriera.\nGioc\u00f2 per tre stagioni nella NBL, disputando complessivamente 149 partite con 8,4 punti di media."}
{"id": "5353074", "revid": "729019", "url": "https://it.wikipedia.org/wiki?curid=5353074", "title": "Brad Furman", "text": ""}
{"id": "5353092", "revid": "729019", "url": "https://it.wikipedia.org/wiki?curid=5353092", "title": "Jan Huygen van Linschoten", "text": "Biografia.\nJan Huygen (i cognomi non erano ancora molto diffusi nei Paesi Bassi nel XVI secolo) nacque ad Haarlem attorno al 1563 da una famiglia borghese benestante. Suo padre Huig Joostensz era un notaio. I suoi familiari si trasferirono ad Enkhuizen durante l'assedio di Haarlem (1572-73). Jan Huygen adott\u00f2 il cognome \"van Linschoten\" durante il suo soggiorno a Goa (1583-1589). Non sono noti i motivi di questa scelta: Linschoten \u00e8 attualmente frazione di Montfoort, un comune nella provincia di Utrecht; ma non sono noti collegamenti fra questo piccolo villaggio e il nostro Jan Huygen o i suoi familiari.\nJan Huygen si rec\u00f2 in Spagna nel dicembre 1576 in compagnia del fratello Willem e rimase a Siviglia fino al 1580 quando ottenne un impiego a Lisbona presso un commerciante portoghese. Con la raccomandazione del fratello, che conosceva il domenicano Jo\u00e3o Vicente da Fonseca neo arcivescovo della colonia portoghese di Goa, Jan Huygen fu nominato segretario dell'arcivescovo. Si imbarc\u00f2 per Goa l'8 aprile 1583 e vi giunse cinque mesi pi\u00f9 tardi, dopo aver toccato Madera, la Guinea, il Capo di Buona Speranza, il Madagascar e il Mozambico. Risiedette in India sei anni, dal 1583 al 1589, e ritorn\u00f2 in Europa dopo aver saputo che l'arcivescovo di Goa Vicente da Fonseca, suo sponsor, era morto, forse avvelenato, nel 1687 durante un viaggio dall'India a Lisbona, segn\u00f2 la fine della nomina di van Linschoten. Salp\u00f2 per Lisbona nel gennaio 1589, passando per il deposito di rifornimenti portoghese nell'isola di Sant'Elena nel maggio 1589. Durante lo scalo a Sant'Elena conobbe Gerrit van Afhuijsen, un abitante di Anversa che era stato a Malacca. Da lui apprese la conoscenza del commercio delle spezie in quella regione. Nella tappa successiva, le Azzorre, si ferm\u00f2 per due anni a causa di un naufragio causato dagli inglesi, i quali assediarono l'isola. Us\u00f2 il tempo sull\u2019isola per mappare la citt\u00e0 di Angra su Terceira per il governatore dell'isola, Juan de Urbina. Van Linschoten raggiunse Lisbona solo nel gennaio 1592. Trascorse sei mesi a Lisbona, poi salp\u00f2 per la sua terra natale nel luglio 1592 e si stabil\u00ec nella sua citt\u00e0 natale di Enkhuizen..\nRitornato nei Paesi Bassi, Jan Huygen van Linschoten scrisse tre opere in lingua olandese: \"Rotte\" (\"Reysgheschrift vande navigatien der Portugaloysers in Oriente\", Resoconto del viaggio di navigazione dei portoghesi in Oriente) nel 1595, \"Itinerario\" (\" Itinerario, Voyage ofte schipvaert van Jan Huyghen van Linschoten naer Oost ofte Portugaels Indien, 1579-1592\", Itinerario, viaggio del marinaio Jan Huyghen van Linschoten nelle Indie Orientali portoghesi) nel 1596 e \"Descrizione\" (\"Beschryvinghe van de gantsche custe van Guinea, Manicongo, Angola ende tegen over de Cabo de S. Augustijn in Brasilien, de eyghenschappen des gheheelen Oceanische Zees\", Descrizione di tutta la costa di Guinea, Manikongo, Angola verso il Cabo de Santo Agostinho in Brasile, le caratteristiche dell'intero Oceano Atlantico) nel 1596. Le opere, contenenti preziose informazioni, sui popoli e i costumi dell'India, suscitarono l'interesse verso l'Oriente soprattutto nei Paesi bassi e in Gran Bretagna; furono tradotte presto in varie lingue, fra cui l'inglese (1598), il latino (1599), e il francese (1619) suscitando l'interesse dei paesi del Nord Europa verso l'Oriente.\nNel giugno 1594, van Linschoten, interessato a trovare una via pi\u00f9 breve per l'India, salp\u00f2 da Texel nella spedizione guidata dal cartografo olandese Willem Barentsz. La flotta di tre navi doveva entrare nel Mare di Kara, con lo scopo di trovare il passaggio a nord-est sopra la Siberia. A Williams Island l'equipaggio incontr\u00f2 per la prima volta un orso polare, riuscirono a portarlo a bordo, ma l'orso si infuri\u00f2 e venne ucciso. Barentsz \u00e8 il suo equipaggio raggiunsero la costa occidentale di Novaya Zemlya e la seguirono verso nord, a quel punto le navi si divisero per seguire due rotte diverse: Linschoten verso sud della Novaja Zemlja, Barents a nord. Mentre Barents fu costretto al ritorno a causa delle avverse condizioni climatiche, Linschoten e Nay, un suo compagno, riuscirono a raggiungere il Mare di Kara attraverso lo Stretto di Kara. Linschoten prese parte, assieme a Barents e a Nay, alla nuova spedizione di sette navi che salp\u00f2 il 2 giugno 1595 al comando di Nay. Le avverse condizioni bloccarono le navi poco dopo lo stretto di Kara, costringendole al ritorno in patria. Nel periodo 1599-1601 Linschoten pubblic\u00f2 il diario di queste esplorazioni (\"Voyagie, ofte schip-vaert\", ecc.), che suscitarono l'interesse di olandesi e inglesi per la ricerca di una rotta artica verso l'India. Nel 1597 si ritir\u00f2 a Enkhuizen; rimase in questa citt\u00e0 portuale fino alla morte (1611) svolgendo l'attivit\u00e0 di tesoriere responsabile della gestione dei fondi portuali.\nLa societ\u00e0 scientifica olandese \"Linschoten-Vereeniging\" ha pubblicato l'edizione critica degli scritti di Linschoten in nove volumi (1910-1939); inoltre nel periodo 1955-1957 ha pubblicato documenti sulla famiglia, la vita privata e le attivit\u00e0 pubbliche di Jan Huygen van Linschoten presenti nei documenti d'archivio dell'epoca.\nA Jan Huygen van Linschoten \u00e8 stato dedicato un asteroide della fascia principale: \"10651 van Linschoten\"."}
{"id": "5353108", "revid": "767487", "url": "https://it.wikipedia.org/wiki?curid=5353108", "title": "Jim Homer", "text": "Carriera.\nGioc\u00f2 due stagioni nella NBL, disputando complessivamente 115 partite con 9,4 punti di media."}
{"id": "5353112", "revid": "300067", "url": "https://it.wikipedia.org/wiki?curid=5353112", "title": "James Homer", "text": ""}
{"id": "5353124", "revid": "1131186", "url": "https://it.wikipedia.org/wiki?curid=5353124", "title": "Jan Huyghen van Linschoten", "text": ""}
{"id": "5353136", "revid": "599013", "url": "https://it.wikipedia.org/wiki?curid=5353136", "title": "Hank O'Keeffe", "text": "Carriera.\nGioc\u00f2 una stagione nella NBL, disputando 56 partite con 4,3 punti di media."}
{"id": "5353141", "revid": "300067", "url": "https://it.wikipedia.org/wiki?curid=5353141", "title": "Henry O'Keeffe", "text": ""}
{"id": "5353147", "revid": "767487", "url": "https://it.wikipedia.org/wiki?curid=5353147", "title": "Federazione di baseball e softball della Germania", "text": "La Federazione tedesca di baseball e softball (deu. \"Deutscher Baseball- und Softball-Verband\") \u00e8 un'organizzazione fondata nel 1950 per governare la pratica del baseball e del softball in Germania.\nOrganizza il campionato maschile e di softball femminile, e pone sotto la propria egida la nazionale maschile e di softball femminile.\nDal 1984, ogni anno si disputa un campionato tedesco. Il campione dell'anno 2020 \u00e8 la squadra dell'Heidenheim Heidek\u00f6pfe."}
{"id": "5353150", "revid": "287204", "url": "https://it.wikipedia.org/wiki?curid=5353150", "title": "Black Fire", "text": "Black Fire \u00e8 un album di Andrew Hill, pubblicato dalla Blue Note Records nel 1964. Il disco fu registrato l'8 novembre del 1963 al \"Van Gelder Studio\" di Englewood Cliffs, New Jersey (Stati Uniti).\nTracce.\nBrani composti da Andrew Hill\nBrani composti da Andrew Hill"}
{"id": "5353152", "revid": "767487", "url": "https://it.wikipedia.org/wiki?curid=5353152", "title": "Medaglia di servizio per la mobilitazione della Bassa Austria", "text": "La medaglia di servizio per la mobilitazione della Bassa Austria \u00e8 una medaglia creata dall'imperatore Francesco II il 7 settembre 1797.\nStoria.\nLa medaglia fu istituita per ricompensare quanti avessero risposto alla chiamata alla mobilitazione per emergenza nazionale da parte del conte Saurau, presidente del governo della Bassa Austria.\nI volontari furono inquadrati in una sorta di corpo franco, la \"Landesstande\".\nLa medaglia era prevista in tre tipologie: per gli alti ufficiali in oro, per gli ufficiali e sottoufficiali in argento (dimensione grande), per i soldati in argento (dimensione piccola) e per i non combattenti in ferro nero; quest'ultima non \u00e8 mai stata assegnata.\nInsegna.\nLa medaglia consiste in un disco d'argento recante, al dritto, il busto laureato dell'imperatore Francesco II a destra, con legenda FRANZ II \u2022 ROM \u2022 KAI \u2022 ERZHERZOG ZU OESTERREICH; al rovescio una corona d'alloro racchiude la legenda DEN | BIEDEREN | SOEHNEN | OESTERREICHS | DES | LANDESVATERS | DANK | MDCCXCVII.\nNastro: bipartito, bianco e rosso."}
{"id": "5353167", "revid": "767487", "url": "https://it.wikipedia.org/wiki?curid=5353167", "title": "Steve Sharkey", "text": "Carriera.\nGioc\u00f2 tre stagioni nella NBL, disputando 158 partite con 5,1 punti di media."}
{"id": "5353172", "revid": "287204", "url": "https://it.wikipedia.org/wiki?curid=5353172", "title": "Federazione di baseball della Grecia", "text": "La Federazione greca di baseball (gre. \"Elli\u0331nik\u00ed\u0331 F\u00edlathlo Omospond\u00eda B\u00e9izmpol\") \u00e8 un'organizzazione fondata nel 1997 per governare la pratica del baseball in Grecia.\nOrganizza il campionato di baseball greco, e pone sotto la propria egida la nazionale maschile."}
{"id": "5353174", "revid": "300067", "url": "https://it.wikipedia.org/wiki?curid=5353174", "title": "Stephen Sharkey", "text": ""}
{"id": "5353184", "revid": "1543377", "url": "https://it.wikipedia.org/wiki?curid=5353184", "title": "Carbometallazione", "text": "Con il termine carbometallazione in chimica organometallica si intende in generale l'addizione nucleofila di un legame carbonio\u2013metallo ad un legame multiplo carbonio\u2013carbonio. Il termine carbometallazione fu introdotto da Ei-ichi Negishi nel 1978, e in seguito \u00e8 stato rapidamente adottato nella chimica organometallica.\nNella reazione di carbometallazione il composto organometallico pu\u00f2 essere di vario tipo, comprendendo reattivi di organo-litio, reattivi di organo-rame, reattivi di Grignard, e composti di altri metalli. I substrati organici insaturi pi\u00f9 comuni sono alcheni e alchini, ma sono state usate anche altre classi di composti come dieni coniugati, alleni e polieni. Nella figura seguente \u00e8 esemplificato il caso della reazione tra un alchino e un generico composto organometallico R\"\u2013M:\nSi pu\u00f2 notare che la carbometallazione converte inizialmente un composto organometallico in un altro composto organometallico con un residuo organico pi\u00f9 grande. L'addizione pu\u00f2 produrre l'isomero cis o trans, e quindi con alchini asimmetrici il controllo della regioselettivit\u00e0 \u00e8 importante dato che il composto organometallico pu\u00f2 addizionarsi in due modi diversi. Il prodotto formato pu\u00f2 essere isolato se \u00e8 pi\u00f9 stabile dell'organometallo iniziale, altrimenti possono seguire altri processi. Nella figura \u00e8 esemplificata la rimozione del metallo tramite un elettrofilo E+, ma sono comuni anche reazioni di oligomerizzazione e polimerizzazione del doppio legame.\nEsempio.\nUn esempio specifico di reazione di carbometallazione \u00e8 l'addizione di etillitio al difenilacetilene (in alto nella figura seguente) come primo passo per la sintesi di tamoxifene. Il litio presente nel prodotto di addizione (tra parentesi quadre) \u00e8 rimosso con triisopropilborato, formando un acido boronico R\u2013B(OH)2. Un ulteriore passaggio (reazione di Suzuki) porta infine al tamoxifene (in basso a sinistra nella figura). "}
{"id": "5353194", "revid": "287204", "url": "https://it.wikipedia.org/wiki?curid=5353194", "title": "Federazione di baseball dell'Irlanda", "text": "La Federazione irlandese di baseball (eng. \"Baseball Ireland \") \u00e8 un'organizzazione fondata nel 1995 per governare la pratica del baseball in Irlanda.\nOrganizza il campionato di baseball irlandese, e pone sotto la propria egida la nazionale maschile."}
{"id": "5353195", "revid": "297059", "url": "https://it.wikipedia.org/wiki?curid=5353195", "title": "Gengivite necrotizzante ulceratica acuta", "text": ""}
{"id": "5353203", "revid": "297059", "url": "https://it.wikipedia.org/wiki?curid=5353203", "title": "Ipereosinofilia", "text": ""}
{"id": "5353212", "revid": "767487", "url": "https://it.wikipedia.org/wiki?curid=5353212", "title": "Shanice (cantante)", "text": "Biografia.\nShanice \u00e8 nata a Pittsburgh in Pennsylvania, ed \u00e8 attiva in ambito musicale dal 1984. I singoli di maggior successo sono stati \"I Love Your Smile\" e \"Silent Prayer\" del 1991 e \"When I Close My Eyes\" del 1999.\nLa cantante si trasfer\u00ec a Los Angeles con la madre e la zia. A 9 anni Shanice \u00e8 apparsa in uno spot della Kentucky Fried Chicken con la leggendaria cantante jazz Ella Fitzgerald. Nel 1984, \u00e8 comparsa in TV nei primi 14 episodi della prima stagione del programma per bambini \"Kids Incorporated\" ed \u00e8 stata poi sostituita da Carletta Prince. All'et\u00e0 di 11 anni, Shanice partecipa a \"Star Search\". Poco dopo la sua apparizione a \"Star Search\", firma un contratto con A&amp;M Records.\nNel 1987, all'et\u00e0 di 14 anni, la A&amp;M Records pubblica il suo album di debutto, \"Discovery\". Il disco contiene due hit R&amp;B che sono \"(Baby Tell Me) Can You Dance\" e \"No \u00bd Steppin\"'. La Wilson ha firmato un contratto con la Motown Records nell'estate del 1990 e con questa etichetta ha pubblicato \"Inner Child\" il 19 novembre 1991, che contiene il singolo \"I Love Your Smile\". L'album inoltre comprende una cover del brano del 1974 \"Lovin' You\" di Minnie Riperton.\nDopo \"Inner Child\", Shanice ha continuato a registrare album, tra cui \"21... Ways to Grow\" (1994) con il produttore Rhett Lawrence e con il chitarrista degli Earth Wind &amp; Fire Dick Smith. Si sposta in seguito alla LaFace Records, che ha pubblicato l'album del 1999 \"Shanice\". Mentre l'artista non ha ottenuto un significativo successo commerciale con gli album successivi, ha contribuito vari brani per film, come \"Il principe delle donne\" (\"Do not Wanna Love You\") e \"The Meteor Man\" (\"It's for You\"). La Wilson ha anche raggiunto il successo con il brano \"Saving Forever for You\", dalla colonna sonora di \"Beverly Hills 90210\". Ha anche registrato \"If I Never Knew You\" in duetto con Jon Secada, per la colonna sonora originale del film Disney del 1995 \"Pocahontas\".\nShanice collabora occasionalmente come cantante con altri artisti tra cui Toni Braxton (in \"Come on Over Here\" e \"Un-Break My Heart\") e Usher (\"Bedtime\"). Nel 2010 la si pu\u00f2 ascoltare nella traccia \"Behind the Mask\", dall'album postumo \"Michael\" di Michael Jackson.\nOltre a cantare, la Wilson \u00e8 anche attrice ed \u00e8 salita, nel 1997, sul palco di Broadway interpretando il ruolo di Eponine nel musical \"Les Mis\u00e9rables\".\nDopo una pausa di cinque anni, la Wilson ha pubblicato il suo quinto album in studio \"Every Woman Dreams\" (2006) per l'etichetta Imajah.\nShanice e suo marito Flex sono protagonisti del reality show \"Flex &amp; Shanice\", che ha debuttato il 1\u00ba novembre 2014 su OWN.\nVita privata.\nNel giorno di San Valentino del 2000, la Wilson ha sposato l'attore e comico Flex Alexander. Insieme, hanno due figli, Imani Shekinah Knox (nata il 23 agosto 2001) e Elijah Alexander Knox (nato il 5 marzo 2004)."}
{"id": "5353214", "revid": "767487", "url": "https://it.wikipedia.org/wiki?curid=5353214", "title": "Bob Kitterman", "text": "Carriera.\nGic\u00f2 una stagione nella NBL, diaputando 54 partite con 5,0 punti di media."}
{"id": "5353215", "revid": "1543377", "url": "https://it.wikipedia.org/wiki?curid=5353215", "title": "Hypoxidaceae", "text": "Hypoxidaceae \u00e8 una famiglia di piante angiosperme monocotiledoni dell'ordine Asparagales.\nDescrizione.\nI membri di questa famiglia sono piante erbacee medio-piccole, con foglie simili a fili d'erba e una radice invisibile, modificatasi per formare un tubero o un rizoma.\nI fiori nascono da germogli privi di foglia. I fiori sono trimeri e a simmetria radiale.\nL'ovario \u00e8 infero e si sviluppa in una capsula o in una bacca.\nDistribuzione e habitat.\nLe piante di questa famiglia sono presenti nelle zone a clima da temperato a tropicale, principalmente dell'emisfero australe. Sono di ampia diffusione, ma non sono presenti in Europa e nell'Asia Settentrionale.\nTassonomia.\nLa famiglia, non contemplata dal Sistema Cronquist, \u00e8 assegnata dalla classificazione APG all'ordine Asparagales.\nComprende i seguenti generi:"}
{"id": "5353217", "revid": "300067", "url": "https://it.wikipedia.org/wiki?curid=5353217", "title": "Robert Kitterman", "text": ""}
{"id": "5353240", "revid": "287204", "url": "https://it.wikipedia.org/wiki?curid=5353240", "title": "Federazione di baseball e softball dell'Islanda", "text": "La Federazione islandese di baseball e softball (isl. \"Hafna- og Mj\u00fakboltaband \u00cdslands\") \u00e8 un'organizzazione fondata nel 2009 per governare la pratica del baseball e del softball in Islanda.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5353251", "revid": "599013", "url": "https://it.wikipedia.org/wiki?curid=5353251", "title": "George Nelmark", "text": "Carriera.\nGioc\u00f2 tre stagioni nella NBL, disputando complessivamente 110 partite con 5,3 punti di media."}
{"id": "5353252", "revid": "729019", "url": "https://it.wikipedia.org/wiki?curid=5353252", "title": "Stazione di Ceraino", "text": "La stazione di Ceraino \u00e8 una stazione ferroviaria fuori servizio posta sulla linea Bolzano-Verona. Serviva il centro abitato di Ceraino, frazione del comune di Dolc\u00e8.\nStoria.\nLa stazione venne chiusa al traffico poco prima del 1999, anno in cui il tracciato ferroviario tra Domegliara e Dolc\u00e8 fu deviato in una nuova galleria lunga 4.314\u00a0m. Tale variante tagli\u00f2 fuori la fermata di Ceraino dalla linea: il sedime ferroviario fu disarmato e gli accessi alla stazione murati."}
{"id": "5353256", "revid": "287204", "url": "https://it.wikipedia.org/wiki?curid=5353256", "title": "Federazione di baseball d'Israele", "text": "La Federazione israeliana di baseball (eng. \"Israel Association of Baseball\"; heb. \u05d0\u05d9\u05d2\u05d5\u05d3 \u05d4\u05d9\u05e9\u05e8\u05d0\u05dc\u05d9 \u05dc\u05d1\u05d9\u05d9\u05e1\u05d1\u05d5\u05dc) \u00e8 un'organizzazione fondata nel 1986 per governare la pratica del baseball in Israele.\nOrganizza il campionato di baseball israeliano, e pone sotto la propria egida la nazionale maschile."}
{"id": "5353262", "revid": "1149807", "url": "https://it.wikipedia.org/wiki?curid=5353262", "title": "Yukiru Sugisaki", "text": "Carriera.\nYukiru Sugisaki ha iniziato a disegnare alle elementari e ha realizzato i suoi primi manga verso i 17 anni.\nNel corso della sua carriera ha creato molte opere per specifici pubblici di lettori, ma \u00e8 particolarmente conosciuta per la sua serie \"seinen\" \"The Candidate for Goddess\" e per quella \"sh\u014djo\" \"D\u2022N\u2022Angel\"."}
{"id": "5353264", "revid": "122616737", "url": "https://it.wikipedia.org/wiki?curid=5353264", "title": "Gioacchino Paparelli", "text": "Biografia.\nNato a Cescheto di Sessa Aurunca il 6 Aprile del 1914 da Alfonso ed Emilia Andreoli, trascorse la sua giovinezza impegnato negli studi al Liceo Ginnasio di Caserta e nella militanza nella squadra di calcio U.S. Sessana, in cui giocava anche suo fratello Ugo. Conseguita la maturit\u00e0 classica, si iscrisse alla Facolt\u00e0 di Lettere dell'Universit\u00e0 di Napoli, dove fu allievo di maestri del calibro di Giuseppe Toffanin. Nel 1935 consegu\u00ec la laurea in Lettere con la tesi \u201cI limiti teoretici del Romanticismo italiano\u201d, e nell'anno successivo vinse il concorso alla cattedra di lettere italiane, latine e greche e alla cattedra di storia e geografia nei ginnasi inferiori e superiori. Dal 1937 insegn\u00f2 sia negli istituti magistrali che nei licei classici e prese in moglie Armida d'Ari, insegnante di applicazione tecnica alle scuole medie, da cui ebbe tre figlie: Emilia, Adriana e Marina. Nel 1940 fu arruolato come Sottotenente di complemento e assegnato per il servizio di prima nomina al 62\u00ba Reggimento di Fanteria motorizzata, combattendo fra il giugno e luglio sulla frontiera alpina occidentale. Qualche mese dopo, venne dichiarato non idoneo al servizio militare per gravi problemi di salute, e congedato nel 1941. Nel 1944 venne incaricato Preside del Liceo \u201cAgostino Nifo\u201d di Sessa Aurunca fino al 1946, quando chiese il trasferimento al Liceo classico statale Antonio Genovesi di Napoli.\nNel 1949 consegu\u00ec la libera docenza in letteratura italiana; ternato nel concorso a cattedra di Filologia dantesca bandito dall'Universit\u00e0 di Firenze, nel novembre dell'anno successivo fu nominato professore incaricato di storia della grammatica e della lingua italiana presso l'Istituto di Magistero di Salerno e docente di letteratura italiana presso l'Universit\u00e0 di Napoli, dove insegn\u00f2 fino al 1953, anno in cui, dopo una forte crisi personale, fu inviato dal Ministero degli Affari Esteri quale lettore di lingua e letteratura italiana presso l'Universit\u00e0 Ebraica di Gerusalemme. Dopo due anni si trasfer\u00ec a Buenos Aires, dove fu preside del liceo italiano, mentre nel 1959 venne inviato a Bogot\u00e0 quale direttore dell'Istituto Italiano di Cultura con funzioni di addetto culturale dell'ambasciata. Ritornato in Italia, nel 1960 gli fu assegnata la presidenza dapprima del Liceo di Agropoli, poi di Nocera Inferiore e di Napoli; nel 1961 ebbe il premio ministeriale dell'Accademia dei Lincei per le scienze filologiche, critica letteraria e artistica, che lo colloc\u00f2 fra gli studiosi di riferimento per l'Umanesimo e il Rinascimento. Nel 1962 fu proclamato commissario governativo presso l'Istituto San Gabriele di Roma. Nello stesso periodo riprese gli incarichi anche all'Universit\u00e0 di Napoli e all'Ateneo salernitano, dove, nel 1968 venne nominato professore straordinario di lingua e letteratura italiana, cui si aggiunsero le cattedre di letteratura umanistica e filologia dantesca. Dal 1969 fu impegnato anche come direttore della Biblioteca, direttore dell'Istituto di letteratura italiana ed infine prorettore dell'Universit\u00e0 degli studi di Salerno. Per la complessit\u00e0 e variet\u00e0 dei suoi impegni, beneamato dagli alunni e dai colleghi, divent\u00f2 ordinario nel 1972, dopo una notevole relazione dell'ordinariato a cura del professore Sanguineti, da cui emerge il fervore dell'attivit\u00e0 didattica di Paparelli, la stima dei docenti internazionali e il seguito appassionato degli studenti che assiduamente frequentavano le sue lezioni. Gli anni Settanta furono centrali per la sua vita accademica: fra l'altro, nel 1971 fond\u00f2 con un gruppo di giovani e promettenti allievi la rivista Misure Critiche e nel 1974 la collana Riscontri, edita dai fratelli Conte in Napoli. Un'altra collana di profili, saggi e testi fondata da Paparelli nel 1991, \u00e8 \"Civilt\u00e0 Letteraria Italiana\", presso l'Edisud di Salerno. Proprio in questa collana, nel 1992, pubblic\u00f2 la terza edizione ampliata, l'ultima ne varietur, del libro sull'autore a lui pi\u00f9 caro, che considerava il suo alter ego: \"Storia della 'lirica' foscoliana\".\nFra il 1977 e 1978 collabor\u00f2 con Il Mattino di Napoli; nei suoi interventi affront\u00f2 gli argomenti pi\u00f9 disparati: dalla poesia contemporanea ai movimenti d'avanguardia, dall'estetica a Foscolo e Quasimodo, dal romanzo popolare alla letteratura sportiva.\nNel 1982 cominci\u00f2 a collaborare con l'Istituto pareggiato di magistero \u201cSuor Orsola Benincasa\u201d di Napoli, accettando una supplenza alla cattedra di lingua e letteratura italiana. Gli venne conferita la medaglia d'oro ai benemeriti della scuola, della cultura e dell'arte il 2 giugno 1984. Due anni dopo fu collocato fuori ruolo e nel 1989 a riposo. \nFin\u00ec i suoi giorni, il 27 luglio 2000, in una piccola casa di riposo a Cava dei Tirreni.\nBiblioteca personale.\nLa biblioteca privata del professor Paparelli \u00e8 giunta nel Biblioteca centrale Eduardo Renato Caianiello dell'Universit\u00e0 di Salerno alla fine degli anni Novanta, per interessamento del professore Sebastiano Martelli, il quale, nel 2016 ha donato all'istituzione anche un prezioso carteggio fra Paparelli e il poeta Quasimodo. L'insieme si pu\u00f2 definire una biblioteca d\u2019autore, poich\u00e9, anche se mutila, \u00e8 una raccolta di testi e testimonianze accorpata in maniera funzionale alla propria attivit\u00e0 da un soggetto significativo per la comunit\u00e0 culturale, i cui documenti sono legati da un vincolo che la caratterizza in quanto insieme e tali da restituire sia il profilo del soggetto produttore che momenti della nostra storia culturale. \nIl fondo bibliografico consta di pi\u00f9 di duemilacinquecento titoli e centinaia di estratti ed opuscoli che riflettono gli interessi di ricerca del critico, i quali spaziano dalla filologia dantesca agli studi umanistico-rinascimentali, dalla letteratura ottocentesca fino ai \u00abvoli d'aquila\u00bb ermeneutici dei poeti a lui contemporanei; Dante, Ariosto, Quasimodo, Croce, Manzoni, Foscolo, Enea Silvio Piccolomini, Neruda sono i nomi che ricorrono con frequenza in questa collezione libraria. Non mancano testi che confermano il suo interesse per la narrativa di genere e la poesia giapponese, alla letteratura sportiva e alla poesia dialettale, il tutto a testimoniare la pluralit\u00e0 d'interessi di una personalit\u00e0 autentica dai tratti antiaccademici, spesso autoironica e improntata al rispetto della libert\u00e0 di pensiero.\nPubblicazioni.\nMonografie\nMonografie in collaborazione e a cura di\nAtti di convegni\nArticoli di riviste\nMateriale minore (dispense, etc.)"}
{"id": "5353267", "revid": "33689", "url": "https://it.wikipedia.org/wiki?curid=5353267", "title": "Kimble", "text": ""}
{"id": "5353269", "revid": "339392", "url": "https://it.wikipedia.org/wiki?curid=5353269", "title": "Heroes (singolo)", "text": ""}
{"id": "5353271", "revid": "633110", "url": "https://it.wikipedia.org/wiki?curid=5353271", "title": "Hotchkiss 25 mm Mle 1938", "text": "La mitrailleuse de 25\u00a0mm contre-a\u00e9roplanes Hotchkiss era un cannone automatico antiaereo francese impiegato nella seconda guerra mondiale.\nStoria.\nTra le due guerre mondiali la Francia disponeva ancora di imponenti stock di armi della prima guerra mondiale ed i vertici militari ritenevano, influenzati dalle esperienze di quel conflitto, ritenevano che le versioni antiaeree del leggendario 75 mm Mle. 1897 e le mitragliatrici fossero sufficienti al contrasto dei velivoli. L'industria francese si dimostr\u00f2 pi\u00f9 lungimirante e la Hotchkiss nel 1932 svilupp\u00f2 e present\u00f2 alle autorit\u00e0 militari una mitragliera antiaerea da 25\u00a0mm. L'arma fu testata ma non suscit\u00f2 l'interesse delle forze armate, che ne contestarono la bassa cadenza di tiro, e venne offerta sul mercato estero.\nNel 1935 l'Impero giapponese acquist\u00f2 le licenze di produzione della pi\u00f9 piccola Hotchkiss Mle 1929, dalla quale fu sviluppata la Type 93 e della Hotchkiss 25 mm; da quest'ultima venne realizzata il cannone contraereo Type 96, che equipaggi\u00f2 la maggior parte delle navi da guerra della Marina imperiale giapponese durante la seconda guerra mondiale.\nLa Repubblica spagnola acquist\u00f2 le Hotchkiss 25 mm nel dicembre 1935 per la sua marina. Nel 1936 furono consegnate 5 armi, installate durante la guerra civile sui cacciatorpediniere classe Churruca , e , rimanendo in servizio per tutti gli anni quaranta.\nNel 1938 la Romania il pezzo su affusto terrestre singolo \"Tun antiaerian cu tragere repede Hotchkiss Model 1939\", ma i pezzi furono requisiti dalla Francia e consegnati solo nel 1943 tramite l'occupante tedesco. I francesi, infatti, nel frattempo, avevano tratto diverse lezioni tattiche dalla guerra civile spagnola e i vertici militari si resero conto dell'esigenza di un'arma antiaerea moderna a tiro rapido. Il pezzo prescelto fu lo Schneider 37 mm Mle 1930, ma poich\u00e9 il progetto era ancora immaturo e non pronto alla produzione di massa, l'Arm\u00e9e de terre, percependo come ormai imminente la guerra contro la Germania nazista, corse ai ripari requisendo gli Hotchkiss 25 mm rumeni e avviando immediatamente la produzione.\nIl modello requisito e prodotto per l'Arm\u00e9e de terre era il \"Mitrailleuse de 25\u00a0mm sur aff\u00fbt universal Hotchkiss Mle 1938\" (dal quale derivava la versione rumena); era un pezzo terrestre su affusto singolo a tripode trainato. Questa versione dimostr\u00f2 problemi di stabilit\u00e0 durante il tiro e vennero richieste delle modifiche che portarono al \"Mitrailleuse de 25\u00a0mm sur aff\u00fbt universal Hotchkiss Mle 1939\"; questa versione pi\u00f9 pesante, su affusto triangolare trainabile, venne avviata alla produzione di massa.\nAnche la Marine nationale si interess\u00f2 al pezzo, ordinando proprio alla vigilia dell'invasione tedesca l'impianto \"Mitrailleuse de 25\u00a0mm aff\u00fbt semi-fixe Mle 1940\" su affusto a piedistallo, raffreddato ad acqua. All'inizio delle ostilit\u00e0 solo pochissimi pezzi erano stati consegnati, mentre la versione binata \"Mitrailleuse de 25\u00a0mm aff\u00fbt semi-fixe Mle 1940 jumel\u00e9e\" era ancora in fase di sperimentazione.\nAl momento dell'entrata in guerra, la Francia disponeva di 447 Mle 1938, di 390 Mle 1939 e di 147 Mle 1940. Con la resa ai tedeschi, alcuni pezzi rimasero in servizio con le forze di Vichy, mentre i pezzi schierati in Nordafrica furono usati dalle forze della Francia libera. La maggior parte dei pezzi cadde comunque nelle mani della Wehrmacht, che immise in servizio di due modelli terrestri con le denominazioni rispettive \"2,5\u00a0cm FlaK Hotchkiss 38\" e \"2,5\u00a0cm FlaK Hotchkiss 39\"."}
{"id": "5353274", "revid": "56620", "url": "https://it.wikipedia.org/wiki?curid=5353274", "title": "Il flauto dei venti", "text": "Il flauto dei venti (Piemme Edizioni, 4 novembre 2014) \u00e8 il quarto romanzo per ragazzi della serie fantasy \"Nelle terre di Aurion\", scritta da Luca Azzolini.\nTrama.\nNel prologo Ravi, insieme al drago bianco Alimantes, sorvolano Nubia, la capitale delle Isole Volanti. Una volta atterrati Ravi incontra Mirage, la fata che deve scortare alla Torre delle Cento Conchiglie, della quale se ne innamora perdutamente.\nDorian, Mayra, Ravi, Honor e Kiki, insieme al Cavaliere d'Oro del Drago Atlas raggiungono la Foresta di Cristallo dove \u00e8 custodito il Flauto dei Venti. La presenza di Atlas non giova molto a Dorian, anche se i talismani gli avevano fatto vedere la verit\u00e0 sul suo passato, anche quando salva con modi quasi bruschi Mayra da un fiordifuoco, belli ma letali fiori che sciolgono le loro prede. Quella notte, il gruppo viene attaccato da uno scorpione gigante che riesce ad iniettare il suo veleno a Ravi. Mentre il Guerriero del Cielo, insieme a Dorian e ad Atlas lo impegnano in un combattimento, Mayra riesce a creare un'enorme mano di fuoco che scaglia lo scorpione sui fiordifuoco. Purtroppo, il veleno comincia a fare effetto, ma fortunatamente Mayra si ricorda che nella Foresta di Cristallo esiste il biancocuore, una pianta dai fiori piccoli e gialli, in grado di neutralizzare il veleno. Mentre caricano Ravi su Honor e si dirigono verso una zona sicura, un arboricolo, esseri simili a folletti, torna alla citt\u00e0 di Arborea per riferire quanto \u00e8 accaduto alla strega Ombria, colei che ha manipolato Atlas e l'ultima delle streghe sorelle.\nIntanto, Baba ha creato una serie di specchi delle veggenze in modo da poter contattare coloro che si sarebbero uniti all'Alleanza di Aurion, la resistenza contro il Principe della Notte. Tra di loro ci sono gi\u00e0 - oltre a lei e a Lerion, Aura e Korrina - Ilian, Naimar e Saraian e Haires.\nOmbria, nel frattempo, riesce a capire chi sono gli intrusi nella foresta, e con sorpresa e rabbia rivede Atlas. Inoltre, nota in Dorian una luce molto potente: ci\u00f2 le sar\u00e0 utile per distruggere l'ultimo albero di cristallo di Arborea, perch\u00e9 solo uccidendo una creatura pacifica sotto di esso, l'albero poteva morire, ma l'ultimo poteva farlo solo con qualcuno con luce pura. Prima di avvertire il suo signore, Ombria avvelena l'acqua della foresta con il suo veleno. Intanto, Dorian, Mayra e Atlas riescono a trovare il biancocuore e a somministrarlo a Ravi, aspettando che si riprenda prima di rimettersi in marcia.\nAl Palazzo delle Tenebre, il Principe della Notte assiste alla resurrezione dei Cavalieri Senzavita nelle loro tombe ma li ammonisce riguardo ad un nuovo fallimento. Poi si inoltra nelle profondit\u00e0 pi\u00f9 oscure della Tomba del Buio, dove fa risorgere il ciclope Bromonte come Generale delle Ossa (Bromonte, al posto della sua armatura di pietrastella, ha ora come corazza una cassa toracica di unicorno) e gli dona Diabolica, la Fiamma delle Tenebre, una spada oscura forgiata da una tibia di drago con il suo oscuro potere; inoltre gli dona come cavalcatura Alimantes, il drago bianco che fu di Ravi, ormai corrotto dal potere del Principe della Notte.\nLa mattina dopo, nella Foresta di Cristallo, la compagnia \u00e8 attaccata dalle scimmie, seguaci di Ombria, ma se ne liberano subito grazie a Mayra, che per\u00f2 diventa ancora pi\u00f9 spaventata di prima per i suoi poteri, ma Dorian la rincuora, donandogli anche il Medaglione del Tempo. grazie ad Atlas, finalmente, arrivano alle rovine di Arborea, una citt\u00e0 formata da tre cinte di mura, e dove \u00e8 custodito il Flauto dei Venti. Arrivati in una piazzetta, all'improvviso, Dorian, Mayra e Honor vengono immobilizzati dai viticci di un grosso fiore su una fontana, mentre Ravi da un mannaro. Scoprono cos\u00ec che Atlas li ha traditi di nuovo, e dopo aver preso i talismani recuperati nel loro viaggio si appresta ad uccidere Honor, ma Ravi glielo impedisce con un pugnale lanciato verso la mano, facendolo ritirare nelle rovine. Il mannaro scaraventa Ravi contro la fontana ma ora, finalmente libero, il Guerriero del Cielo libera con una pietra appuntita Dorian, Mayra e Honor, dando tempo alla ragazza di ghiacciare con un incantesimo il fiore. Intanto, Ravi, per avere la meglio sul mannaro, si spinge verso le labirintiche rovine di Arborea, mentre Dorian, Mayra, Honor e Kiki, dopo aver lottato contro un mostro di fango, seguono Atlas. Nel seguire il Cavaliere d'Oro del Drago, incrociano Ravi e il mannaro in un tremendo combattimento nel quale Dorian riesce ad avere l'attenzione della bestia umanoide e ad attirarla nelle sabbie mobili. Arrivati tutti insieme al Santuario degli Alberi, Ravi, insieme a Honor, funge da esca contro gli arboricoli per far avanzare Dorian e Mayra. Nella fuga, Ravi intravede Alimantes con in groppa Bromonte, ma quella distrazione \u00e8 pi\u00f9 che sufficiente per permettere a Ombria di iniettargli il suo veleno che comincia a trasformarlo in pietra. Sentendo le urla di suo padre, Mayra decide di andarlo ad aiutare, incaricando solo Dorian di recuperare il Flauto dei Venti. Arrivato sulla cima del Santuario degli Alberi, Dorian scopre che l'entrata \u00e8 un portale simile ad una bocca, e sull'unico battente d'ambra un nuovo enigma. Proprio in quel momento Atlas lo raggiunge e i due ingaggiano un combattimento, durante il quale Dorian riesce a capire l'enigma vedendolo riflesso nella spada. Nello stesso istante, Mayra affronta Ombria e i suoi arboricoli bruciandoli in fiamme nere, poi distrugge la strega facendole riprendere la sua forma umana e consumandola nel suo grande potere. Ripresasi dal senso di onnipotenza, Mayra diventa ancora pi\u00f9 sconvolta per ci\u00f2 che ha fatto davanti a suo padre, ancor di pi\u00f9 se lo avrebbe saputo Dorian, cos\u00ec decide di andarsene. La morte di Ombria, oltre ad annullare il veleno dentro Ravi, riporta alla ragione Atlas che ancora pi\u00f9 scosso per aver tradito i suoi amici decide di sacrificarsi per aprire il portale del Santuario degli Alberi: infatti, la soluzione dell'indovinello \u00e8 il sangue, ed il portale \u00e8 un Portale del Sacrificio, e tra l'incredulit\u00e0 di Dorian Atlas viene sacrificato per poter aprire il portale. Scosso per quanto \u00e8 accaduto, Dorian entra nel santuario per prendere il Flauto dei Venti, ma in quel momento gli salt\u00f2 addosso la Tigre della Foresta di Cristallo, un'enorme tigre con un manto viola con quattro occhi bianchi, una criniera ossea e una coda simile a quella di uno scorpione. Ad aiutarlo contro il guardiano arriva anche Ravi con Honor e Kiki con alle calcagna gli arboricoli. Dopo un duro combattimento in cui Dorian e Ravi vengono feriti dagli attacchi del guardiano, il ragazzo riesce a prendere il Flauto dei Venti e a usarlo per dissolvere la Tigre della Foresta di Cristallo, svenendo subito dopo. Fortunatamente Cleon, il Cavaliere d'Oro della Tigre, e gli arboricoli, riprese le loro vere sembianze, riescono a curarli. In quel momento ritornano Kiki e Honor dopo aver cercato Mayra, e solo ora Ravi rivela a Dorian di non essere il suo padre naturale, e che Mayra \u00e8 anche la figlia della fata Mirage. Nel frattempo, Mayra si incammina fuori dalla Foresta di Cristallo e decide di tornare da Baba per capire chi era lei veramente."}
{"id": "5353276", "revid": "869710", "url": "https://it.wikipedia.org/wiki?curid=5353276", "title": "Audioleso", "text": ""}
{"id": "5353283", "revid": "1573940", "url": "https://it.wikipedia.org/wiki?curid=5353283", "title": "Rhipidomys emiliae", "text": "Rhipidomys emiliae () \u00e8 un roditore della famiglia dei Cricetidi endemico del Brasile.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 116 e 156\u00a0mm, la lunghezza della coda tra 143 e 175\u00a0mm, la lunghezza del piede tra 26 e 31\u00a0mm, la lunghezza delle orecchie tra 18 e 22\u00a0mm e un peso fino a 87\u00a0g.\nAspetto.\nLe parti dorsali variano dal bruno-grigiastro al bruno-arancione brillante, mentre le parti ventrali sono bianche o color crema. Le orecchie sono grandi, marroni e prive di peli, in alcuni esemplari \u00e8 presente una macchia chiara alla loro base posteriore. I piedi sono corti, larghi, con le dita relativamente pi\u00f9 lunghe e con una chiazza scura sul dorso che si estende fino alla base delle dita. La coda \u00e8 pi\u00f9 lunga della testa e del corpo, \u00e8 uniformemente marrone e termina con un ciuffo di lunghi peli. Il cariotipo \u00e8 2n=44 FN=52.\nBiologia.\nComportamento.\n\u00c8 una specie arboricola.\nAlimentazione.\nSi nutre di semi.\nDistribuzione e habitat.\nQuesta specie \u00e8 diffusa nel bacino amazzonico del Brasile orientale, negli stati di Maranh\u00e3o, Mato Grosso, Par\u00e1, Tocantins e Goi\u00e1s.\nVive nelle foreste secche e in quelle a galleria del Cerrado, in piantagioni e anche nei villaggi.\nStato di conservazione.\nLa IUCN Red List, considerato il vasto areale e la popolazione presumibilmente numerosa , classifica \"R.emiliae\" come specie a rischio minimo (LC)."}
{"id": "5353288", "revid": "1573940", "url": "https://it.wikipedia.org/wiki?curid=5353288", "title": "Rhipidomys gardneri", "text": "Rhipidomys gardneri () \u00e8 un roditore della famiglia dei Cricetidi diffuso nell'America meridionale.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 161 e 179\u00a0mm, la lunghezza della coda tra 177 e 194\u00a0mm, la lunghezza del piede tra 31 e 38\u00a0mm, la lunghezza delle orecchie tra 19 e 20\u00a0mm e un peso fino a 155\u00a0g.\nAspetto.\nLa pelliccia \u00e8 corta e ruvida. Le parti dorsali variano dal grigiastro al bruno-arancione, mentre le parti ventrali variano dal fulvo al giallo con la base dei peli grigia limitata alla parte centrale della gola e del petto. Le orecchie sono relativamente corte e marroni scure. I piedi sono lunghi, larghi e con una macchia scura dorsale che si estende fino alla base delle dita. La coda \u00e8 pi\u00f9 lunga della testa e del corpo\nBiologia.\nComportamento.\n\u00c8 una specie arboricola.\nAlimentazione.\nSi nutre di semi e di larve di insetti.\nRiproduzione.\nFemmine che allattavano tre piccoli erano contemporaneamente gravide.\nDistribuzione e habitat.\nQuesta specie \u00e8 diffusa nello stato brasiliano occidentale di Acre, nel Per\u00f9 orientale e nella Bolivia nord-orientale.\nVive nelle foreste mature tra 200 e 2.500 metri di altitudine. Si trova spesso anche in case o capanne con tetti di paglia.\nStato di conservazione.\nLa IUCN Red List, considerato il vasto areale, nonostante sia stato catturato poche volte e l'assenza di eventuali minacce, classifica \"R.gardneri\" come specie a rischio minimo (LC)."}
{"id": "5353290", "revid": "869710", "url": "https://it.wikipedia.org/wiki?curid=5353290", "title": "Sport di lotta", "text": ""}
{"id": "5353291", "revid": "767487", "url": "https://it.wikipedia.org/wiki?curid=5353291", "title": "ID A", "text": "ID:A \u00e8 un film del 2011 diretto da Christian E. Christiansen.\nTrama.\nUna giovane donna si sveglia in Francia con una borsa in cui sono riposti 2 milioni di euro, un'inquietante cicatrice sul suo addome e totalmente priva di memoria. Disorientata e senza altre vie d'uscita, cerca un temporaneo rifugio nella citt\u00e0 pi\u00f9 vicina presentandosi con il nome di Aliena, mentre degli uomini misteriosi la stanno cercando. Conosce l'albergatore Pierre che cerca di aiutarla, poi fugge e decide di andare in Danimarca per cercare di risalire alle radici della propria identit\u00e0. Un nuovo incontro, Just Ore, un affermato cantante lirico internazionale, di cui scopre essere moglie, diviene il punto di origine per la sua indagine. In misura graduale e con immagini che da ombre perdute nella memoria divengono sempre meno indistinte e pi\u00f9 nitide, iniziano ad emergere, dai margini della mente, ricordi del suo passato e si rende conto, con sgomento, che la sua vita era pi\u00f9 intricata e compromessa da problemi ed incognite rispetto a quanto avrebbe potuto immaginare. Ma i pericoli maggiori devono ancora manifestarsi e metterla alla prova senza un attimo di respiro. Dopo una catarsi finale di sangue riuscir\u00e0 ad uscirne viva ed a tornare da Pierre con la borsa piena di denaro, frutto di una rapina, che i suoi inseguitori stavano cercando di recuperare*."}
{"id": "5353292", "revid": "767487", "url": "https://it.wikipedia.org/wiki?curid=5353292", "title": "Il figlio della tempesta", "text": "Il figlio della tempesta (\"Deep Waters\") \u00e8 un film statunitense del 1948 diretto da Henry King. La sceneggiatura di Richard Murphy si basa su \"Spoonhandle\", romanzo di Ruth Moore, pubblicato a New York nel 1946.\nNel 1949, il film ottenne la candidatura per l'Oscar ai migliori effetti speciali.\nTrama.\nIl giovane Hod, con disappunto della sua fidanzata Ann, abbandona i suoi studi di architettura per esercitare l'attivit\u00e0 di pescatore. Ann, che \u00e8 un'assistente sociale dello Stato del Maine, rompe il suo fidanzamento con Hod, spiegandogli che non potrebbe mai sopportare l'idea di essere costantemente preoccupata per la sua sicurezza in mare.\nNello stesso tempo convince la sua amica Mary ad accogliere nella sua casa l'orfano undicenne Donny in cambio di piccoli lavori in campagna. Il padre e lo zio del ragazzo erano pescatori e sono morti in mare e Donny ha il mare nel sangue, per questo scappa pi\u00f9 volte per andare in mare. Ann spera che la dura ma giusta Mary porti un po' di disciplina nella sua vita.\nIl giorno seguente, Donny fa amicizia con Hod durante una battuta di caccia, ma poi questo, di ritorno da un'attivit\u00e0 di pesca con la sua barca con il suo aiutante, il portoghese Joe, scopre Donny intento a rubare due aragoste dalle loro nasse.\nHod rimprovera duramente il ragazzo e lo riporta a casa da Mary, suggerendole, vista l'inclinazione marinaresca di questo, di affidarlo a lui per lavori sulla sua barca. La donna \u00e8 d'accordo e Donny \u00e8 molto felice riuscendo persino a pescare un grosso halibut che gli fa guadagnare alcuni dollari.\nAnn, che \u00e8 responsabile della sicurezza di Donny, affidatole dalle autorit\u00e0 quale assistente sociale, ha recentemente assistito alla perdita del marito in mare da parte della sua amica Molly ed \u00e8 ampiamente contraria che il ragazzo vada in mare, minacciando di trasferire il ragazzo in una famiglia dell'entroterra se Hod permetter\u00e0 a Donny di uscire di nuovo in mare sulla sua barca. Con riluttanza, Hod segue il consiglio della donna e comunica a Donny che egli non pu\u00f2 pi\u00f9 lavorare per lui. Disilluso e sentendosi rifiutato da Hod, Donny rimane sul molo guardando la barca che si allontana senza di lui.\nCon l'intento di scappare di nuovo, il ragazzo ruba una macchina fotografica in un negozio per poi rivenderla a un rigattiere per poter avere il denaro per fuggire lontano da casa e per far questo ruba anche una barca a motore prendendo il largo, non accorgendosi dell'imminente arrivo di una tempesta.\nHod e Joe stanno per rientrare dalla loro battuta di pesca, ma scorgono al largo la barca con il ragazzo in difficolt\u00e0 nel mare ormai in burrasca e a prezzo della loro vita e di finire essi stessi con la loro barca sugli scogli, riescono a trarre in salvo Donny.\nRendendosi conto che non si pu\u00f2 vietare al ragazzo la sua passione per il mare, Ann acconsente che Donny torni a lavorare per Hod.\nDonny felice corre a casa per dire a Mary la buona notizia, ma qui trova lo sceriffo e il rigattiere a cui Donny ha venduto la macchina fotografica rubata. Vergognandosi, Donny ammette il furto e implora Ann e Mary di non dire a Hod che egli sar\u00e0 inviato nel vicino riformatorio, temendo che Hod non voglia per questo pi\u00f9 rivederlo.\nHod, non vedendo pi\u00f9 il ragazzo, chiede a Ann dove si trovi, ma la giovane, mantenendo la promessa fatta, non glielo dice. Hod inizia allora a indagare e scopre la verit\u00e0, cio\u00e8 che il ragazzo \u00e8 nel riformatorio.\nIntenzionato ad adottare Donny, Hod si reca con la barca presso il tribunale del riformatorio. Con l'aiuto di un vecchio amico del giudice, di Mary, anch'essa amica del giudice, e di Ann, convocata quale assistente sociale responsabile del ragazzo, il giudice alla fine acconsente alla richiesta di adozione.\nDonny per\u00f2 non vuole essere adottato da Hod, temendo che questi non sappia che egli \u00e8 stato un ladro, ma quando Hod stesso gli rivela che egli sa quello che \u00e8 accaduto e che si pu\u00f2 sbagliare una volta, basta che non si ripeti l'errore, il ragazzo felice lo abbraccia.\nDonny, con Hod e Ann, ormai uniti per sempre si allontanano con la barca.\nProduzione.\nIl film venne prodotto dalla Twentieth Century Fox Film Corporation usando i titoli di lavorazione \"Fisherman Takes\" e \"Wife and Deep Water\".\nDistribuzione.\nLa prima del film negli Stati Uniti si tenne il giorno 8 luglio del 1948 a New York."}
{"id": "5353297", "revid": "767487", "url": "https://it.wikipedia.org/wiki?curid=5353297", "title": "Siyoum Tesfaye", "text": "Caratteristiche tecniche.\nTerzino destro, pu\u00f2 fare anche il centrocampista.\nCarriera.\nClub.\nEsordisce nel EEPCO poi passa al Dedebit dove gioca tuttora.\nNazionale.\nGioca 21 partite con la sua nazionale e segna il suo unico gol in una sconfitta della nazionale etiope da parte del Sudan."}
{"id": "5353300", "revid": "1543377", "url": "https://it.wikipedia.org/wiki?curid=5353300", "title": "Conte di Tankerville", "text": "Il conte di Tankerville \u00e8 un titolo nobiliare derivante da Tancarville in Normandia. Il titolo \u00e8 stato creato tre volte: due volte fra i pari d'Inghilterra, ed una volta (nel 1714) fra i par\u00eca di Gran Bretagna per Charles Bennet, II barone Ossulston. Suo padre, John Bennet, I barone Ossulston, era il fratello maggiore di Henry Bennet, I conte di Arlington.\nIl conte di Tankerville detiene il titolo sussidiario di barone Ossulston, di Ossulston nella conte di Middlesex (1682), fra i pari d'Inghilterra. L'attuale conte vive nel West London e nel North Yorkshire.\nConti di Tankerville, terza creazione (1714).\nL'erede presunto \u00e8 il cugino dell'attuale detentore, Adrian George Bennet (nato nel 1958)."}
{"id": "5353303", "revid": "287204", "url": "https://it.wikipedia.org/wiki?curid=5353303", "title": "Derby calcistici in Toscana (arcaici)", "text": "I derby calcistici in Toscana di tipo arcaico, sono gli incontri regionali tra squadre toscane che si sono svolti esclusivamente nella fase arcaica del calcio italiano, precisamente per il caso toscano dal 1908 al 1926.\nNello specifico, segue un resoconto di incontri disputati fra i club del: Florence, Itala, SPES Livorno, Firenze FBC, Fiorentina Libertas, CS Firenze, Virtus Juventusque, Circolo Sportivo Giovanni Gerbi Pisa, Lucca FBC, Pisa e .\nFlorence-Itala.\nIl primo derby Toscano ufficiale della storia del calcio \u00e8 Florence - Itala del 15 marzo 1908. La partita di andata termina 1-1, quella di ritorno 1-0 per l'Itala, che a fine stagione vince il titolo regionale di Terza Categoria del 1908 e diventa il primo club Campione Toscano. \nFirenze FBC-SPES Livorno.\nIl derby tra SPES Livorno e Firenze FBC, ebbe inizio nel 1910. Il primo incontro ufficiale tra questi due club avvenne in Terza Categoria, il 3 aprile 1910 in cui ebbe la meglio il Firenze FBC. Le due squadre si affrontarono nuovamente in Prima Categoria, una pareggio a Livorno per 3-3, e una vittoria a Firenze per 2-1 del Firenze FBC. Quattro gli incontri nella Seconda Categoria. \nPisa-SPES Livorno.\nSono sei i derby giocati tra Pisa-SPES Livorno. Il primo incontro ebbe inizio nella Prima Categoria era il 29 dicembre 1912.\nItala-Lucca FBC.\nQuattro i derby tra l'Itala e il Lucca, due incontri nella Promozione 1912-1913 e due in Prima Categoria 1913-1914.\nPisa-Virtus Juventusque.\nIl derby Pisa-Virtus Juventusque, ebbe inizio in Prima Categoria.\nEra il 22 dicembre 1912, e a Pisa il Virtus vinse 1-0. Sono sei gli incontri in Prima Categoria, tre vittorie per il Pisa e tre per il Virtus Juventusque. \nPGF Libertas-Lucca FBC.\nSono dodici in totale gli incontri tra il club di Firenze contro quello di Lucca, otto nel campionato di Prima Categoria quattro in Seconda Divisione.\nPisa-PGF Libertas.\nIl derby tra Pisa e Fiorentina Libertas, ebbe inizio nella Prima Categoria 1913-1914, una vittoria a Pisa per 1-0 della Fiorentina Libertas e un pareggio a Firenze per 1-1. Otto gli incontri in Prima Categoria, sei in Coppa Federale Toscana. \nCS Firenze-PGF Libertas.\nForte rivalit\u00e0 delle due squadre di Firenze fin dagli inizi del novecento. I giocatori della Libertas venivano chiamati \"ghiozzi rossi\", dal club del CS Firenze a causa della loro maglia di colore scarlatto che indossavano e dei frequenti tuffi per recuperare i pallone nel Fosso Macinante, torrente che costeggiava il campo di calcio, nell'area tra via Paisiello e la Ferrovia, dove la squadra della Libertas si era temporaneamente trasferita. Ma la crescente grande popolarit\u00e0 della Libertas costrinse la societ\u00e0 a cercare un terreno sul quale costruire un proprio campo di calcio, capace di contenere tutti i suoi sostenitori.\nIl primo derby, ebbe inizio il 23 novembre del 1913 in Prima Categoria. 10 gli incontri in Prima Categoria, due in Coppa Federale Toscana e quattro in Seconda Divisione.\nPisa-Itala Firenze.\nSolo due i derby tra Pisa e Itala, in Prima Categoria 1913-1914. Il primo derby ebbe inizio il 21 dicembre 1913 a Pisa (1-0 dell'Itala), il secondo si gioc\u00f2 a Firenze il 22 febbraio 1914 (1-0 dell'Itala, a tav.).\nCS Firenze-Lucca FBC.\nSono otto gli incontri tra il club di Firenze contro quello di Lucca nel campionato di Prima Categoria.\nPisa-CS Firenze.\nTra Pisa e CS Firenze, sono quattro gli incontri disputati in Prima Categoria. I due club si sfidarono ufficialmente per la prima volta nella Coppa Federale Toscana 1919.\nCS Firenze-Livorno.\nLe due squadre Toscane si incontrano per quattro volte nella Prima Categoria. \nPisa-Gerbi Pisa.\nPrima e unica stracittadina della citt\u00e0 di Pisa a livello ufficiale (a livello non ufficiale ci fu nel 1912 lo scontro che fu denominato \"La partita della vita\", tra il e l\"'Alfea FBC\" per determinare quale delle due formazioni si dovesse sciogliere). Le due formazioni pisane si incontrarono 4 volte in Prima Categoria e a vincere fu sempre la formazione nerazzurra.\nPGF Libertas-Gerbi Pisa.\nQuattro i derby tra PGF Libertas-Gerbi Pisa, tutti in Prima Categoria, una vittoria per la Libertas tre per il Gerbi.\nCS Firenze-Gerbi Pisa.\nI due club si incontrano in Prima Categoria, per quattro volte, due pareggi e una vittoria a testa.\nLivorno-Gerbi Pisa.\n e Gerbi Pisa, si sono incontrate per quattro volte nella loro storia, tutte in Prima Categoria, il Livorno vinse tutte le partite.\nPGF Libertas-Livorno.\nI due club della Toscane si incontrano per quattro volte nella Prima Categoria."}
{"id": "5353307", "revid": "1573940", "url": "https://it.wikipedia.org/wiki?curid=5353307", "title": "Rhipidomys ipukensis", "text": "Rhipidomys ipukensis () \u00e8 un roditore della famiglia dei Cricetidi endemico del Brasile.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 99 e 141\u00a0mm, la lunghezza della coda tra 113 e 165\u00a0mm, la lunghezza del piede tra 24 e 27\u00a0mm, la lunghezza delle orecchie tra 20 e 23\u00a0mm e un peso fino a 103\u00a0g.\nAspetto.\nLa pelliccia \u00e8 corta e ruvida. Le parti dorsali variano dal bruno-giallastro al bruno-arancione con la base dei peli grigie, i fianchi sono pi\u00f9 chiari mentre le parti ventrali variano dal biancastro al color crema. Gli individui pi\u00f9 giovani sono grigio chiari dorsalmente e bianchi ventralmente. Le orecchie sono grandi, marroni e talvolta con una piccola chiazza chiara alla base. I piedi sono larghi e con una sottile macchia scura delimitata da peli biancastri sul dorso. Gli artigli sono nascosti da ciuffi di peli bianchi. La coda \u00e8 pi\u00f9 lunga della testa e del corpo, \u00e8 uniformemente grigio scura e rivestita da corti peli che diventano sempre pi\u00f9 lunghi verso l'estremit\u00e0 dove \u00e8 presente un ciuffo.\nBiologia.\nComportamento.\n\u00c8 una specie arboricola.\nAlimentazione.\nSi nutre di semi.\nRiproduzione.\nFemmine che allattavano e maschi sessualmente attivi sono stati catturati nel mese di settembre.\nDistribuzione e habitat.\nQuesta specie \u00e8 conosciuta soltanto in tre localit\u00e0 nello stato brasiliano di Tocantins.\nVive nelle foreste stagionalmente alluvionali.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "5353309", "revid": "1573940", "url": "https://it.wikipedia.org/wiki?curid=5353309", "title": "Rhipidomys latimanus", "text": "Rhipidomys latimanus () \u00e8 un roditore della famiglia dei Cricetidi diffuso in America centrale e meridionale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 121 e 144\u00a0mm, la lunghezza della coda tra 170 e 198\u00a0mm, la lunghezza del piede tra 29 e 32\u00a0mm, la lunghezza delle orecchie tra 19 e 20\u00a0mm e un peso fino a 64\u00a0g.\nAspetto.\nLe parti dorsali sono arancioni o bruno-rossastre con striature nerastre, i fianchi sono arancioni, mentre le parti ventrali sono bianche. Le vibrisse sono lunghe e spesse. Le orecchie sono relativamente corte e rivestite di peli arancioni. I piedi sono larghi, il loro dorso \u00e8 brunastro con una sottile macchia pi\u00f9 scura che si estende fino alla base delle dita. La coda \u00e8 pi\u00f9 lunga della testa e del corpo, \u00e8 uniformemente marrone e termina con un ciuffo di peli.\nBiologia.\nComportamento.\n\u00c8 una specie arboricola e probabilmente notturna.\nAlimentazione.\nSi nutre di frutta.\nRiproduzione.\nUna femmina gravida con tre embrioni \u00e8 stata catturata nel mese di marzo.\nDistribuzione e habitat.\nQuesta specie \u00e8 diffusa dall'estrema parte orientale di Panama attraverso la Colombia centrale ed occidentale fino all'Ecuador centrale e al Per\u00f9 settentrionale.\nVive nelle foreste sempreverdi tra 450 e 2.200 metri di altitudine.\nStato di conservazione.\nLa IUCN Red List, considerato il vasto areale e la popolazione presumibilmente numerosa , classifica \"R.latimanus\" come specie a rischio minimo (LC)."}
{"id": "5353312", "revid": "47767", "url": "https://it.wikipedia.org/wiki?curid=5353312", "title": "Knuth", "text": ""}
{"id": "5353313", "revid": "83531", "url": "https://it.wikipedia.org/wiki?curid=5353313", "title": "Associazione Calcio Trento 1973-1974", "text": "Questa voce raccoglie le informazioni riguardanti l'Associazione Calcio Trento nelle competizioni ufficiali della stagione 1973-1974."}
{"id": "5353315", "revid": "6923", "url": "https://it.wikipedia.org/wiki?curid=5353315", "title": "Cesare Dami", "text": "Biografia.\nLaureato in Scienze economiche, docente universitario, venne eletto nelle file del Partito Comunista Italiano alla Camera dei deputati nella I e III legislatura."}
{"id": "5353316", "revid": "253269", "url": "https://it.wikipedia.org/wiki?curid=5353316", "title": "Rebecca Balding", "text": "Biografia.\nBalding ha frequentato l'universit\u00e0 del Kansas. Si \u00e8 sposata con il produttore televisivo James L. Conway che ha incontrato durante un provino per una parte di un film horror nel 1981. Tra il 1979 e il 1981 ricopre il ruolo della protagonista nei film \"The Silent Scream\" e \"The Boogens\", e sempre tra la fine degli anni settanta e gli anni duemila appare in diverse serie televisive, tra le quali \"Makin' It\" e \"Streghe\". In quest'ultima interpreta tre ruoli: Jackie, la zia di Aviva, in una puntata della prima stagione, un'infermiera nella stagione due ed Elise Rothman, il capo redattore del Bay Mirror, il giornale per cui lavora Phoebe Halliwell, dalla quarta all'ottava stagione. \nNel 2006 abbandona la carriera cinematografica.\nDoppiatrici italiane.\nNelle versioni in italiano dei suoi film, Rebecca Balding \u00e8 stata doppiata da:"}
{"id": "5353319", "revid": "599013", "url": "https://it.wikipedia.org/wiki?curid=5353319", "title": "Nazionale di roller derby maschile del Canada", "text": "La nazionale di roller derby maschile del Canada \u00e8 la selezione maggiore maschile di roller derby, il cui nickname \u00e8 Team Canada, che rappresenta il Canada nelle varie competizioni ufficiali o amichevoli riservate a squadre nazionali. Si \u00e8 classificata terza nel campionato mondiale di roller derby maschile 2014.\nConfronti con le altre Nazionali.\nQuesti sono i saldi del Canada nei confronti delle Nazionali incontrate."}
{"id": "5353320", "revid": "131145", "url": "https://it.wikipedia.org/wiki?curid=5353320", "title": "Stanley Kiprotich Mukche", "text": ""}
{"id": "5353324", "revid": "28592", "url": "https://it.wikipedia.org/wiki?curid=5353324", "title": "Liceo D'Azeglio", "text": ""}
{"id": "5353329", "revid": "33689", "url": "https://it.wikipedia.org/wiki?curid=5353329", "title": "Millham City (California)", "text": ""}
{"id": "5353333", "revid": "767487", "url": "https://it.wikipedia.org/wiki?curid=5353333", "title": "Unione Sportiva Triestina 1973-1974", "text": "Questa voce raccoglie le informazioni riguardanti l'Unione Sportiva Triestina nelle competizioni ufficiali della stagione 1973-1974."}
{"id": "5353334", "revid": "1494169", "url": "https://it.wikipedia.org/wiki?curid=5353334", "title": "Mondo piccolo", "text": ""}
{"id": "5353342", "revid": "599013", "url": "https://it.wikipedia.org/wiki?curid=5353342", "title": "Eddie Oram", "text": "Carriera.\nGioc\u00f2 due stagioni nella NBL, disputando complessivamente 42 partite con 3,8 punti di media."}
{"id": "5353354", "revid": "300067", "url": "https://it.wikipedia.org/wiki?curid=5353354", "title": "Edwin Oram", "text": ""}
{"id": "5353372", "revid": "28592", "url": "https://it.wikipedia.org/wiki?curid=5353372", "title": "Patinoire", "text": ""}
{"id": "5353377", "revid": "287204", "url": "https://it.wikipedia.org/wiki?curid=5353377", "title": "Associazione Calcio Udinese 1973-1974", "text": "Questa voce raccoglie le informazioni riguardanti l'Associazione Calcio Udinese nelle competizioni ufficiali della stagione 1973-1974.\nStagione.\nNella stagione 1973-1974 l'Udinese disputa il girone A del campionato di Serie C, con 47 punti ottiene il secondo posto alle spalle dell'Alessandria che ottiene la promozione in Serie B. Retrocedono in Serie D il Savona con 31 punti, la Triestina con 26 punti ed il Derthona con 22 punti.\nLa squadra friulana viene affidata Massimo Giacomini che per\u00f2 non ottiene l'autorizzazione a sedere in panchina e la societ\u00e0 \u00e8 costretta ad affiancargli Sergio Manente, successivamente unico responsabile. La squadra lotta testa a testa con l'Alessandria per arrivare alla Serie B, ma gli mancano le reti di Giorgio Blasig ceduto al Modena, e si paga anche una partenza di campionato in tono minore. Al termine del torneo i grigi piemontesi prevalgono con sei lunghezze di vantaggio sui bianconeri friulani. Miglior marcatore stagionale con 12 reti Vani Peressin, il difensore Franco Bonora ne mette a segno 9, Tiziano Stevan realizza 7 centri."}
{"id": "5353394", "revid": "287204", "url": "https://it.wikipedia.org/wiki?curid=5353394", "title": "Associazione Calcio Venezia 1973-1974", "text": "Questa voce raccoglie le informazioni riguardanti l'Associazione Calcio Venezia nelle competizioni ufficiali della stagione 1973-1974."}
{"id": "5353397", "revid": "287204", "url": "https://it.wikipedia.org/wiki?curid=5353397", "title": "Smokestack", "text": "Smokestack \u00e8 un album di Andrew Hill, pubblicato dalla Blue Note Records nel 1964. Il disco fu registrato il 13 dicembre 1963 al \"Van Gelder Studio\" di Englewood Cliffs, New Jersey (Stati Uniti).\nTracce.\nBrani composti da Andrew Hill\nBrani composti da Andrew Hill"}
{"id": "5353414", "revid": "287204", "url": "https://it.wikipedia.org/wiki?curid=5353414", "title": "Federazione di baseball della Lettonia", "text": "La Federazione lettone di baseball (lav. \"Latvijas Beisbola feder\u0101cija\") \u00e8 un'organizzazione fondata per governare la pratica del baseball in Lettonia.\nOrganizza il campionato di baseball lettone, e pone sotto la propria egida la nazionale maschile."}
{"id": "5353415", "revid": "1632387", "url": "https://it.wikipedia.org/wiki?curid=5353415", "title": "Santa Cruz (gruppo musicale)", "text": "I Santa Cruz sono un gruppo musicale hard rock finlandese, formatosi a Helsinki nel 2007.\nBiografia.\nLa band ha debuttato con l'album \"Screaming for Adrenaline\" pubblicato nell'aprile del 2013.\nNel marzo del 2015 \u00e8 uscito l'album omonimo. La band dice che le sonorit\u00e0 di questo ultimo album sono molto glam-core.\nEntrambi i dischi sono stati pubblicati dalla casa discografica finlandese Spinefarm Records."}
{"id": "5353416", "revid": "287204", "url": "https://it.wikipedia.org/wiki?curid=5353416", "title": "Federazione di baseball della Lituania", "text": "La Federazione lituana di baseball (lit. \"Lietuvos beisbolo asociacija\") \u00e8 un'organizzazione fondata nel 1987 per governare la pratica del baseball in Lituania.\nOrganizza il campionato di baseball lituano, e pone sotto la propria egida la nazionale maschile."}
{"id": "5353417", "revid": "599013", "url": "https://it.wikipedia.org/wiki?curid=5353417", "title": "Nazionale di roller derby maschile della Nuova Zelanda", "text": "La nazionale di roller derby maschile della Nuova Zelanda \u00e8 la selezione maggiore maschile di roller derby, il cui nickname \u00e8 Team New Zealand o New Zealand Men's Black Skates, che rappresenta la Nuova Zelanda nelle varie competizioni ufficiali o amichevoli riservate a squadre nazionali. Si \u00e8 ritirata prima dell'inizio del campionato mondiale di roller derby maschile 2014.\nConfronti con le altre Nazionali.\nQuesti sono i saldi della Nuova Zelanda nei confronti delle Nazionali incontrate."}
{"id": "5353429", "revid": "287204", "url": "https://it.wikipedia.org/wiki?curid=5353429", "title": "Federazione di baseball e softball di Malta", "text": "La Federazione maltese di baseball e softball (eng. \"Malta Baseball &amp; Softball Association\") \u00e8 un'organizzazione fondata per governare la pratica del baseball e del softball a Malta.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5353432", "revid": "125665533", "url": "https://it.wikipedia.org/wiki?curid=5353432", "title": "Angelo Scandurra", "text": "Interprete dell'impegno intellettuale non fine a s\u00e9 stesso, ma come compito militante socio-politico-culturale, accolto sempre con interesse dalla critica e dal pubblico, era considerato una delle voci pi\u00f9 significative e singolari nell'ambito culturale contemporaneo. Luca Canali lo defin\u00ec \"un San Francesco della poesia assolutamente e aspramente laica\". \nBiografia.\nAngelo Scandurra nacque ad Aci Sant'Antonio il 19 agosto del 1948. Sin da giovane mostr\u00f2 una particolare predisposizione per la cultura, organizzando e curando vari eventi artistici e sociali, fra i quali il Premio per la Vita e l'Estateteatromusica, coinvolgendo protagonisti di caratura internazionale, tanto da far connotare Valverde di Catania (suo luogo di residenza), come \"Il paese della cultura\".\nNel 1977 si laure\u00f2 in lettere moderne a Catania. Nel 1985, con la collaborazione di alcuni amici intellettuali, fond\u00f2 la rivista \"Il Girasole. Mensile di cultura\". Nel 1986 cre\u00f2 Il Girasole Edizioni e nel 2012 le Edizioni Le Farfalle che annoverano la pubblicazione di oltre cento libri di poesia, narrativa, saggistica e arte, firmati da importanti autori italiani e stranieri.\nContestualmente all'operosit\u00e0 di poeta, scrittore e critico, affianc\u00f2 quella di editore e promulgatore culturale (aveva fondato gi\u00e0 negli anni 70 - 80 il Gruppo Teatro Nuovo). Tra le sue opere, edite anche in \"Svezia,\" negli \"Stati Uniti\" e in \"Spagna,\" ricordiamo\": Fuori dalle mura\" (1983, finalista al Premio Viareggio)\", L'impossibile confine\" (1989, vincitore del Premio Cilento-Pinto e finalista al Premio Viareggio-R\u00e8paci)\",\" \"Trigonometria di ragni\" (1993)\", Appunti per un colloquio forzato\" (2000, da cui \u00e8 stato tratto il testo teatrale \"Per un colloquio forzato\")\", Criteri di fuga\" (1998)\", Il bersaglio e il silenzio\" (2003) \"e Quadreria dei poeti passanti\" (2009)\".\" Collabor\u00f2 a quotidiani e riviste.\nDal 1994 al 2003 fu sindaco di Valverde. Dal 2003 al 2009 fu direttore artistico della sezione Arte di \"Etnafest\", rassegna internazionale di arte, cinema e musica.\nAngelo Scandurra \u00e8 morto nel 2021 per un problema cardiaco.\nPremi.\nOttenne molteplici riconoscimenti, fra cui:"}
{"id": "5353435", "revid": "287204", "url": "https://it.wikipedia.org/wiki?curid=5353435", "title": "Federazione di baseball e softball della Moldavia", "text": "La Federazione moldava di baseball e softball (rum. \"Federa\u0163ia de Baseball \u015fi Softball din Republica Moldova\") \u00e8 un'organizzazione fondata nel 1987 per governare la pratica del baseball e del softball in Moldavia.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5353437", "revid": "37401", "url": "https://it.wikipedia.org/wiki?curid=5353437", "title": "Iamidi", "text": ""}
{"id": "5353443", "revid": "287204", "url": "https://it.wikipedia.org/wiki?curid=5353443", "title": "Federazione di baseball e softball della Norvegia", "text": "La Federazione norvegese di baseball e softball (nor. \"Norges Softball og Baseball Forbund\") \u00e8 un'organizzazione fondata nel 1991 per governare la pratica del baseball e del softball in Norvegia.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5353452", "revid": "599013", "url": "https://it.wikipedia.org/wiki?curid=5353452", "title": "B\u00e9hanzin", "text": ""}
{"id": "5353456", "revid": "1573940", "url": "https://it.wikipedia.org/wiki?curid=5353456", "title": "Phyllotis", "text": "Phyllotis () \u00e8 un genere di roditori della famiglia dei Cricetidi.\nDescrizione.\nDimensioni.\nAl genere Phyllotis appartengono roditori di piccole dimensioni, con lunghezza della testa e del corpo tra 70 e 150\u00a0mm, la lunghezza della coda tra 45 e 165\u00a0mm e un peso fino a 100\u00a0g.\nCaratteristiche craniche e dentarie.\nIl cranio \u00e8 leggermente rotondeggiante, i fori palatali sono lunghi, il palato \u00e8 lungo e largo. Le linee dei molari sono parallele tra loro. Gli incisivi superiori sono lisci e opistodonti, ovvero con la punta rivolta verso l'interno.\nSono caratterizzati dalla seguente formula dentaria:\nAspetto.\nLa pelliccia \u00e8 lunga e fine con il colore delle parti dorsali che varia dal bruno-grigiastro al bruno-rossastro mentre quelle ventrali sono molto pi\u00f9 chiare. Le orecchie sono grandi. I piedi sono relativamente corti, con il quinto dito ridotto e la pianta priva di peli e provvista di sei cuscinetti. La coda \u00e8 generalmente lunga quanto la testa ed il corpo. Le femmine hanno quattro paia di mammelle. \u00c8 presente la cistifellea.\nDistribuzione.\nIl genere \u00e8 diffuso nelle regioni andine dall'Ecuador al Cile e l'Argentina.\nTassonomia.\nIl genere comprende 16 specie."}
{"id": "5353458", "revid": "729019", "url": "https://it.wikipedia.org/wiki?curid=5353458", "title": "Ocmulgee National Monument", "text": "Ocmulgee National Monument \u00e8 un sito archeologico della Cultura del Mississippi. Si trova lungo la riva est del fiume Ocmulgee presso la citt\u00e0 di Macon nella contea di Bibb in Georgia. Il sito di Ocmulgee National Monument ha una superficie di circa 284 ettari (702 acri) ed \u00e8 costituito da due aree fisicamente separate: una sull'altopiano di Macon che prende quindi il nome di sito di Macon e la seconda a circa 3\u00a0km a sud, in una area alluvionale del fiume Ocmulgee, che costituisce il sito di Lamar. I primi scavi del sito furono effettuati fra il 1933 ed il 1942 sotto la direzione dell'antropologo americano Arthur Randolph Kelly. Ocmulgee \u00e8 stato dichiarato Monumento nazionale il 23 dicembre 1936 e nel 1966 \u00e8 stato inserito nel National Register of Historic Places.\nSito di Macon.\nIl sito di Macon si trova sul bordo sud-ovest dell'altopiano di Macon in una zona di transizione fra la regione pedemontana degli Appalachi e la pianura costiera dell'Atlantico. L'altopiano di Macon \u00e8 stato abitato dai nativi americani fino dai tempi della preistoria. Alle prime comunit\u00e0 nomadi dei Paleoindiani di 12.000 anni fa, fecero seguito i cacciatori-raccoglitori della Fase Arcaica (8000 - 1000 a.C.), i primi agricoltori della Cultura Woodland (1000 a.C. - 900 d.C.) e quindi i consolidati agricoltori del primo periodo Mississippiano (900 - 1200 d.C.). I resti archeologici pi\u00f9 notevoli presenti nel sito di Macon sono comunque quelli appartenenti alla Cultura del Sud Appalachi, una variante regionale della Cultura del Mississippi.\nIl sito \u00e8 delimitato a sud-ovest dal fiume Ocmulgee ed a sud-est dal suo affluente Walnut Creek mentre a nord si trova il sito archeologico di Fort Hawkins. Il sito \u00e8 attraversato centralmente dalla linea ferroviaria costruita dalla Central of Georgia Railway nel 1843, la cui realizzazione ha danneggiato alcuni tumuli ed altri resti archeologici.\nAttualmente il sito contiene 7 tumuli ed altri vari earthworks.\nIl tumulo pi\u00f9 grande \u00e8 detto Grande Tempio (\"Great Temple Mound\" o \"Mound A\"). Si trova nella zona sud-ovest del sito su un promontorio che domina la sottostante valle del fiume Ocmulgee. Ha forma di piramide tronca a base quadrangolare di circa 91 metri di lato ed \u00e8 alto circa 15 metri.\nIl tumulo chiamato Tempio Minore (\"Lesser Temple Mound\" o \"Mound B\") si trova a circa 100 metri a nord-ovest del Grande Tempio. Il tumulo era probabilmente a base ellittica. Il tumulo fu parzialmente distrutto dalla costruzione della linea ferroviaria che attraversa il sito. I resti attuali hanno la forma di un tronco di piramide a base triangolare di circa 30 metri di lato ed alto 3 metri.\nIl Tumulo Funerario (\"Funeral Mound\" o \"Mound C\") si trova nella parte ovest del sito. Anche questo tumulo fu parzialmente distrutto dagli scavi per la ferrovia gia menzionati, in quanto giace a poche decine di metri dalla strada ferrata. Ci\u00f2 che resta ha una forma di tronco di cono a base ellittica che misura circa 70 metri in direzione est-ovest e circa 30 metri in direzione nord-sud. Nel punto centrale \u00e8 alto circa 8 metri anche se in origine era sicuramente pi\u00f9 alto.\nIl Tumulo del Campo di grano (\"Cornfield Mound\" o \"Mound D\") si trova nella zona centrale del sito a nord della ferrovia, a circa 200 metri a sud-ovest del Centri Visitatori. A causa delle intense coltivazioni il tumulo \u00e8 stato eroso ed attualmente rimane ben poco. Al tempo degli scavi del 1934 esso misurava circa 2 metri di altezza con una base a forma ovale di circa 67 m. per 46 m.\nDi fronte al Tumulo del Campo di grano, a poche decine di metri in direzione sud-est si trova la struttura chiamata \"earthlodge\". Si tratta della ricostruzione di una struttura rinvenuta durante gli scavi effettuati nel 1934. La struttura, datata al carbonio al 1015 d.C. era adibita ad importanti riunioni o celebrazioni religiose per cui viene anche chiamata \"Council Chamber\" (Sala di consiglio) o \" Ceremonial Council Chamber\" (Sala delle cerimonie).\nIl Tumulo di Sud-Est (\"Southeast Mound\" o \"Mound E\") \u00e8 un piccolo tumulo che si trova appunto a circa 300 metri a sud-est del Mound D, nella zona a sud della ferrovia. \u00c8 una piccola cupola di un metro di altezza a base ovale di 6 metri per 5.\nI quattro mound A, C, D ed E, delimitavano l'insediamento mississippiano. In particolare: la linea fra il Mound A ed il Mound C costituiva il confine ovest, mentre la linea fra il Mond D ed il Mound E, costituiva il confine est. Verso nord la citt\u00e0 si estendeva ancora un po' oltre la linea fra il Mound C ed il Mound D, mentre a sud oltre la linea fra il Mound A ed il Mound D il terreno digradava rapidamente verso le paludi del Walnut Creek e quindi questa linea era il confine sud. A nord del Tumulo del Campo di grano sono tuttora visibili i resti di un fossato che circondava l'insediamento a scopi difensivi.\nNella zona nord del sito, al di fuori dell'insediamento suddetto, ci sono altri due tumuli: il Tumulo McDougal ed il Tumulo Dunlap. Questi tumuli, anche se posti fuori della citt\u00e0, fanno parte della stessa cultura del resto del sito, anche se questa loro posizione suggerisce che siano stati costruiti successivamente al resto del sito. Il Tumulo McDougal si trova nell'estremit\u00e0 nord-ovest del sito a circa 700 m. a nord del Tumulo del Campo del grano. Ha una forma a cupola con base ellittica che misura circa 30 m. in direzione nord-sud e 12 m. in direzione est-ovest. In origine era pi\u00f9 alto, ma fu eroso per la costruzione di una strada ed attualmente misura circa 4,5 m. di altezza dal suolo. Il Tumulo Dunlap si trova nella zona nord del sito, ma in posizione pi\u00f9 centrale. \u00c8 posto in cima ad una bassa collina che dista circa 500 m. dal Tumulo del Campo del grano. Ha una forma di cupola a base circolare con un diametro di circa 16 metri. La prolungata attivit\u00e0 agricola nella zona ha eroso quasi del tutto il tumulo che attualmente ha una altezza di meno di un metro.\nOltre ai resti risalenti al periodo Mississippiano nel sito di Macon sono visibili anche resti pi\u00f9 recenti. In particolare, nella zona centrale del sito, fra il Tumulo Funerario ed il Tumulo di Sud-Est, sono stati rinvenuti al tempo degli scavi effettuati nel 1936 dall'archeologo Arthur Kelly, i resti di un antico trading post risalente al 1690. Il trading post era formato da due edifici circondati da una palizzata di cinque lati circondata su quattro lati da un fossato. Il trading post era stato costruito dagli inglesi per commerciare con i Creek che abitavano al tempo nel sito. Durante gli scavi del Trading Post furono rinvenute diverse tombe di nativi americani contenenti prodotti di commercio di provenienza europea e principalmente inglese.\nSito di Lamar.\nIl sito di Lamar si trova a circa 3\u00a0km a sud di Macon, in un'area gorenica del fiume Ocmulgee ed ha una superficie di 45 acri (facenti parte dei 702 acri complessivi del sito di Ocmulgee).\nIl sito consiste di due tumuli ed un villaggio circondato da una palizzata. Il tumulo pi\u00f9 grande (\"Mound A\") ha la forma di una piramide tronca a base quadrata ed \u00e8 altro circa 10 metri. Alla sommit\u00e0 piatta era probabilmente posta una \"earth lodge\". Il tumulo B (\"Spiral Mound\") ha una forma arrotondata, \u00e8 alto circa 6 metri e, caratteristica rara, ha una rampa a spirale che porta alla sua sommit\u00e0.\nSecondo alcuni studiosi il sito di Lamar potrebbe essere la citt\u00e0 principale della provincia di \"Ichisi\" visitata da Hernando de Soto nella sua spedizione del 1539."}
{"id": "5353465", "revid": "580197", "url": "https://it.wikipedia.org/wiki?curid=5353465", "title": "Futbol'nyj Klub Metalurh Donec'k 2013-2014", "text": ""}
{"id": "5353468", "revid": "599013", "url": "https://it.wikipedia.org/wiki?curid=5353468", "title": "Nazionale di roller derby maschile dell'Argentina", "text": "La nazionale di roller derby maschile dell'Argentina \u00e8 la selezione maggiore maschile di roller derby, il cui nickname \u00e8 Team Argentina, che rappresenta l'Argentina nelle varie competizioni ufficiali o amichevoli riservate a squadre nazionali. Si \u00e8 classificata settima nel campionato mondiale di roller derby maschile 2014.\nConfronti con le altre Nazionali.\nQuesti sono i saldi dell'Argentina nei confronti delle Nazionali incontrate."}
{"id": "5353474", "revid": "1305772", "url": "https://it.wikipedia.org/wiki?curid=5353474", "title": "Detroit vs. Everybody", "text": "Detroit vs. Everybody \u00e8 un singolo del rapper statunitense Eminem in collaborazione con i rapper Royce da 5'9\", Big Sean, Danny Brown, Trick-Trick, e Dej Loaf, estratto dall'album Shady XV realizzato 11 novembre 2014.\nDescrizione.\nLa canzone fu scritta da Eminem, Montgomery, Deja Trimble, Daniel Sewell, Sean Anderson, Patrick Baril, James Brown, Peter Beveridge, Andy James, J. Trotti e prodotta da Statik Selektah ed Eminem. Il brano parla del rapporto di ognuno con la citt\u00e0 di Detroit, in Michigan.\nVideo musicale.\nIl video \u00e8 stato pubblicato il 23 gennaio 2015, sul canale VEVO di Eminem. Le riprese sono in bianco e nero, inquadrano la citt\u00e0 di Detroit e i vari artisti nel ruolo di protagonisti."}
{"id": "5353475", "revid": "125601030", "url": "https://it.wikipedia.org/wiki?curid=5353475", "title": "Giubileo straordinario della misericordia", "text": "Il Giubileo straordinario della misericordia \u00e8 stato proclamato da papa Francesco per mezzo della bolla pontificia \"Misericordiae Vultus\". Precedentemente annunciato dallo stesso pontefice il 13 marzo 2015, ha avuto inizio il 29 novembre 2015 e si \u00e8 concluso il 20 novembre 2016. Il papa ha dichiarato che il giubileo, ricorrente nel cinquantesimo della fine del Concilio Vaticano II, \u00e8 dedicato alla misericordia.\nIl papa ha fatto l'annuncio nel corso dell'omelia della Liturgia Penitenziale del 13 marzo 2015:\nL'arcivescovo Rino Fisichella, in qualit\u00e0 di presidente del Pontificio consiglio per la promozione della nuova evangelizzazione, \u00e8 stato il principale referente per l'organizzazione dell'evento giubilare. Nel maggio 2015, nella Sala Stampa della Santa Sede, lo stesso presule aveva dato alcune anticipazioni sulle modalit\u00e0 di svolgimento dell'anno giubilare.\nLa bolla di indizione.\nSabato 11 aprile 2015, durante la celebrazione dei primi vespri della Domenica della Divina Misericordia, \u00e8 stato indetto ufficialmente il Giubileo con la consegna e la lettura della bolla \"Misericordiae Vultus\", avvenute alla presenza di papa Francesco davanti alla Porta santa della basilica di San Pietro in Vaticano.\nLa Bolla evidenzia la necessit\u00e0 di indire un Anno Santo Straordinario per tenere viva nella Chiesa Cattolica la consapevolezza di essere presente nel mondo quale dispensatrice della Misericordia di Dio. La capacit\u00e0 di dialogare col mondo e l'apertura a ogni uomo sono state le grandi sfide vinte dal Concilio Vaticano II. Il Giubileo vuole essere occasione per porre atti di ulteriore apertura. La Bolla ricorda, inoltre, i grandi eventi della Storia della Salvezza nei quali Dio si manifesta con il suo Amore Misericordioso.\nL'apertura del Giubileo.\nL'apertura del Giubileo \u00e8 stata inizialmente fissata per l'8 dicembre 2015. La scelta di tale data non era casuale, cadendo in tal giorno il cinquantesimo anniversario della conclusione del Concilio Vaticano II.\nPrima di tale data, come segno della vicinanza della Chiesa universale alla Repubblica Centrafricana, colpita dalle violenze della guerra civile, papa Francesco ha aperto la porta santa della Cattedrale di Notre-Dame di Bangui il 29 novembre, in occasione del suo viaggio apostolico in Africa, anticipando di fatto l'inizio del giubileo straordinario.\nLa porta santa della Basilica di San Pietro in Vaticano \u00e8 stata aperta come previsto l'8 dicembre 2015, festa dell\u2019Immacolata; si \u00e8 trattato della prima apertura della porta santa in presenza di due pontefici: il papa regnante (Francesco) e il papa emerito (Benedetto XVI).\nLa porta santa della Basilica di San Giovanni in Laterano \u00e8 stata aperta dal Papa domenica 13 dicembre 2015, terza domenica del tempo di Avvento. Nello stesso giorno \u00e8 stata aperta quella della Basilica di San Paolo fuori le mura e quelle di tutte le cattedrali o santuari giubilari nelle altre diocesi del mondo dai rispettivi vescovi..\nLa porta santa della basilica di Santa Maria Maggiore \u00e8 stata invece aperta da papa Francesco il 1\u00ba gennaio 2016.\nI grandi raduni.\nDurante tale manifestazione vi sono stati dei momenti specifici per certe categorie di fedeli. Tra questi vi erano:\nSegni di misericordia.\nOgni mese di questo Anno Santo il papa compie un segno di misericordia:"}
{"id": "5353478", "revid": "729019", "url": "https://it.wikipedia.org/wiki?curid=5353478", "title": "Schneider 37 mm Mle 1930", "text": "La mitrailleuse de 37\u00a0mm Schneider era un cannone automatico antiaereo francese impiegato in pochi esemplari all'inizio della seconda guerra mondiale.\nStoria.\nTra le due guerre mondiali la Francia disponeva ancora di imponenti stock di armi della Grande Guerra ed i vertici militari ritenevano, influenzati dalle esperienze di quel conflitto, ritenevano che le versioni antiaeree del leggendario 75 mm Mle. 1897 e le mitragliatrici fossero sufficienti al contrasto dei velivoli. L'industria francese si dimostr\u00f2 pi\u00f9 lungimirante e la Schneider nei primi anni trenta svilupp\u00f2 e present\u00f2 alle autorit\u00e0 militari un cannone automatico antiaereo da 37\u00a0mm. L'arma fu testata ma non suscit\u00f2 l'interesse delle forze armate, che ne contestarono la bassa cadenza di tiro, e venne offerta sul mercato estero, dove riscontr\u00f2 l'interesse della Romania che ne acquist\u00f2 alcuni pezzi.\nQuando gli inviati militari francesi assistettero alle prove di Blitzkrieg della guerra civile spagnola, i vertici militari si resero conto dell'esigenza di un'arma antiaerea moderna a tiro rapido. Come gap filler, si ricorse all'acquisto della mitragliera Hotchkiss 25 mm Mle 1938, in attesa che il pezzo prescelto dall'Arm\u00e9e de terre, lo \"Schneider 37 mm\", fosse disponibile. Il progetto infatti era ancora insoddisfacente sotto diversi aspetti: la ridotta lunghezza della canna limitava gittata e velocit\u00e0 alla volata, la munizione sviluppata non era particolarmente prestante, l'affusto ruotato era troppo pesante ed ingombrante in lunghezza. Nel 1938 tuttavia la guerra contro la Germania nazista era percepita ormai come imminente, quindi vennero comunque ordinati 700 cannoni denominati Mitrailleuse de 37\u00a0mm Schneider Mle 1930 ed in parallelo venne acquistato anche il Bofors 40 mm svedese.\nTuttavia il pezzo si rivel\u00f2 difficile da produrre ed i problemi incontrati dalla Schneider si tradussero in un grosso ritardo nelle consegne. All'inizio della campagna di Francia, erano in servizio probabilmente 20 \"Schneider Mle 30\". La situazione era talmente grave che all'inizio del 1940 i francesi avevano richiesto agli Stati Uniti la fornitura di grandi quantit\u00e0 di Colt 37 mm M1; l'invasione tedesca e la rapida resa della Francia misero fine sia a questo progetto che alla produzione del pezzo Schneider. I pochi pezzi prodotti scomparvero dalla scena senza lasciare traccia di un loro reale impiego operativo. I numeri ridotti non ne giustificarono l'altrimenti solito reimpiego da parte della Wehrmacht."}
{"id": "5353481", "revid": "399", "url": "https://it.wikipedia.org/wiki?curid=5353481", "title": "Monastero di San Benedetto (Subiaco)", "text": "Il monastero di San Benedetto, o Santuario del Sacro Speco, \u00e8 un antico monastero benedettino che si trova nel territorio di Subiaco, nella Citt\u00e0 metropolitana di Roma Capitale, nel Lazio.\nDescrizione.\nIl monastero si erge nella curvatura di una immensa parete di roccia del Monte Taleo ed \u00e8 sorretto da nove alte arcate, in parte ogivali.\nL'interno, complicato labirinto di ambienti, chiesette, cappelle, talvolta ricavate dalla roccia, \u00e8 ricoperto da una preziosa decorazione a fresco di varie epoche, dalle prime opere bizantine (VIII secolo) al prezioso ritratto di san Francesco (1223), prima fedele raffigurazione del Santo realizzata prima ancora che fosse assurto alla gloria degli altari, alle pitture di Magister Consolus (XIII secolo), ai notevoli affreschi di scuola senese e umbro-marchigiana che decorano la chiesa superiore e altri ambienti (secoli XIV e XV).\nL'affresco che ritrae Francesco d'Assisi, ritenuto la prima nonch\u00e9 la sua pi\u00f9 fedele raffigurazione, fu realizzato 3 anni prima della sua morte probabilmente durante il suo soggiorno nel 1223-1224 e riporta un Francesco privo di stimmate e di aureola. Notevole anche la statua di San Benedetto, opera di Antonio Raggi (1657)."}
{"id": "5353494", "revid": "991694", "url": "https://it.wikipedia.org/wiki?curid=5353494", "title": "Selangor Football Association", "text": ""}
{"id": "5353501", "revid": "290275", "url": "https://it.wikipedia.org/wiki?curid=5353501", "title": "Tonno bianco", "text": ""}
{"id": "5353502", "revid": "729019", "url": "https://it.wikipedia.org/wiki?curid=5353502", "title": "Luigi Corsi (militare)", "text": "Capitano di vascello della Regia Marina, fu il comandante dell'incrociatore pesante \"Zara\" durante la battaglia di Capo Matapan. Quando la nave venne gravemente colpita ed immobilizzata dal tiro della navi da battaglia inglesi diede l'ordine di autoaffondare l'incrociatore, rifiutando di porsi in salvo e perendo con la sua nave. Per il coraggio dimostrato in questo frangente venne decorato di Medaglia d'oro al valor militare alla memoria.\nBiografia.\nNacque a La Spezia il 4 aprile 1898, figlio di un ufficiale di Marina. Entr\u00f2 giovanissimo all'Accademia navale di Livorno, conseguendo la nomina a guardiamarina nel 1916. Prese parte alla prima guerra mondiale imbarcato su varie unit\u00e0 di superficie, distinguendosi particolarmente, tanto che nel 1917 fu promosso al grado di sottotenente di vascello, e nel 1918 a quello di tenente.\nDopo la fine della guerra assunse il comando del cacciatorpediniere \"Confienza\" con il quale nel 1923 partecip\u00f2 all'occupazione dell'isola di Corf\u00f9 durante la crisi tra Italia e Grecia. Promosso capitano di corvetta, nel 1932 ricevette il comando del cacciatorpediniere \"Espero\" con il quale trascorse un periodo in Cina, durante il conflitto cino-giapponese. Promosso capitano di fregata nel 1933, durante la Guerra d'Etiopia svolse l'incarico di Capo di Stato Maggiore della 1\u00aa Squadra Navale, ed al termine delle operazioni in terra d'Africa divenne Comandante in seconda dell'Accademia Navale e contemporaneamente Direttore degli studi.\nPromosso capitano di vascello nel 1939, assunse il comando dell'incrociatore pesante \"Zara\" il 1\u00ba marzo del 1940, poco prima dell'entrata in guerra del Regno d'Italia. Al comando della sua unit\u00e0 prese parte alla battaglia di Punta Stilo, avvenuta il 9 luglio dello stesso anno. Divenuta nave di bandiera del comandante della I Divisione incrociatori, contrammiraglio Carlo Cattaneo, la sua nave prese parte alla battaglia di Capo Matapan avvenuta nella notte tra il 28 e il 29 marzo 1941. L'unit\u00e0 fu sorpresa, insieme agli altri incrociatori della I Divisione, dalle navi da battaglia britanniche \"Barham\", \"Valiant\" e \"Warspite\", che non erano state avvistate e delle quali non era nota la loro presenza in zona. Colpito quasi subito dal tiro dei \"381/42\" delle navi da battaglia, lo \"Zara\" riport\u00f2 grosse avarie e grandi incendi che portarono all'arresto della nave. Considerata la gravit\u00e0 della situazione, con la nave immobilizzata e in preda agli incendi, egli attu\u00f2 tutte le misure necessarie per la salvezza dei marinai superstiti e diede l'ordine di autoaffondare la nave, rifiutando di porsi in salvo. Lo \"Zara\" venne fatto esplodere dal suo equipaggio attorno alle 2:40 della notte del 29 marzo, e lui rimase a bordo nonostante gli inviti a mettersi in salvo, preferendo affondare con la sua nave. Per onorare il suo coraggio venne decretata la concessione della Medaglia d'oro al valor militare alla memoria."}
{"id": "5353505", "revid": "767487", "url": "https://it.wikipedia.org/wiki?curid=5353505", "title": "Bob O'Shaughnessy", "text": "Carriera.\nGioc\u00f2 una stagione nella NBL, disputando 25 partite con 4,0 punti di media."}
{"id": "5353506", "revid": "1458600", "url": "https://it.wikipedia.org/wiki?curid=5353506", "title": "Villarreal Club de F\u00fatbol 2014-2015", "text": "Questa voce raccoglie le informazioni del Villarreal Club de F\u00fatbol nelle competizioni ufficiali della stagione 2014-2015.\nRosa.\n\"Rosa aggiornata al 29 ottobre 2014.\""}
{"id": "5353508", "revid": "287204", "url": "https://it.wikipedia.org/wiki?curid=5353508", "title": "Magister Consolus", "text": "Biografia.\nPochissime sono le notizie su di lui se non quelle scaturenti dalle sue opere, costituite da una serie di affreschi sulla vita di San Benedetto realizzati nella chiesa inferiore del convento di Subiaco e firmati \"Magister Conxolus pinxit hoc opus\"."}
{"id": "5353510", "revid": "33689", "url": "https://it.wikipedia.org/wiki?curid=5353510", "title": "Furio Anziate", "text": "Biografia.\nFurio Anziate amico di Quinto Lutazio Catulo, che gli dedic\u00f2 un libro sul suo consolato e sulle sue imprese.\n\"Annales\".\nAvrebbe narrato in un poema epico, gli \"Annales\", di stampo sicuramente enniano, le guerre cimbriche alla quale Lutazio aveva partecipato. Di lui sono rimasti sei esametri tramandati, tra gli altri, da Aulo Gellio, mentre che, comunque, non fosse poeta disprezzabile \u00e8 attestato da Macrobio, che nei \"Saturnalia\" cita alcuni suoi versi che sarebbero serviti da modello a Virgilio."}
{"id": "5353511", "revid": "287204", "url": "https://it.wikipedia.org/wiki?curid=5353511", "title": "Judgment!", "text": "Judgment! \u00e8 un album di Andrew Hill, pubblicato dalla Blue Note Records nel 1964. Il disco fu registrato l'8 gennaio 1964 al \"Van Gelder Studio\" di Englewood Cliffs, New Jersey (Stati Uniti).\nTracce.\nBrani composti da Andrew Hill\nBrani composti da Andrew Hill"}
{"id": "5353512", "revid": "767487", "url": "https://it.wikipedia.org/wiki?curid=5353512", "title": "Chick Meehan", "text": "Carriera.\nGioc\u00f2 per due stagioni nella NBL, disputando complessivamente 51 partite con 4,9 punti di media."}
{"id": "5353551", "revid": "1649409", "url": "https://it.wikipedia.org/wiki?curid=5353551", "title": "Ioan Robu", "text": "Biografia.\nIl 25 ottobre 1984 \u00e8 stato nominato amministratore apostolico di Bucarest e vescovo titolare di Celle di Proconsolare. \u00c8 stato consacrato l'8 dicembre successivo dal cardinale Agostino Casaroli. Il 14 marzo 1990 \u00e8 stato nominato arcivescovo di Bucarest. Il 21 novembre 2019 papa Francesco ha accolto la sua rinuncia per raggiunti limiti di et\u00e0.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "5353558", "revid": "123223120", "url": "https://it.wikipedia.org/wiki?curid=5353558", "title": "L'attentato - Sarajevo 1914", "text": "L'attentato - Sarajevo 1914 (\"Das Attentat - Sarajevo 1914\") \u00e8 un film per la televisione del 2014 diretto da Andreas Prochaska, basato sul famoso attentato all'arciduca Francesco Ferdinando d'Austria avvenuto a Sarajevo, in Bosnia-Erzegovina, il 28 giugno 1914 per mano dello studente nazionalista serbo Gavrilo Princip.\nQuesto assassinio \u00e8 noto per aver fatto scoppiare la prima guerra mondiale.\nTrama.\nSarajevo, 28 giugno 1914. L'arciduca Francesco Ferdinando d'Austria, che avrebbe dovuto succedere al trono alla morte del vecchio Francesco Giuseppe, mentre si trova in visita a Sarajevo, in Bosnia ed Erzegovina, una delle terre recentemente annesse all'impero Austro-ungarico, subisce un duplice attentato: la sua macchina viene dapprima colpita con una bomba, che lo lascia illeso, poche ore dopo, per\u00f2, l'arciduca viene assassinato insieme alla moglie Sofia. La polizia arresta due studenti serbi: Gavrilo Princip e Nedeljko \u010cabrinovi\u0107, come autori materiali degli attentati.\nIl giudice Leo Pfeffer viene incaricato di condurre le indagini. Ed \u00e8 subito chiara quale debba essere la conclusione dell'inchiesta: il governo a Vienna si attende sia dimostrato il coinvolgimento della Serbia nell'omicidio. Il protagonista \u00e8 solo una piccolissima ruota in un meccanismo enorme che lo schiaccia: la guerra \u00e8 gi\u00e0 decisa sia in Austria, sia in Germania, e \u00abPrima si fa, meglio \u00e8\u00bb. La guerra doveva comunque scoppiare, a prescindere dalle cause scatenanti. Quindi il piccolo funzionario ebreo che indaga con zelo sui misfatti dei militaristi guerrafondai, che forse hanno agevolato gli anarchici serbi non ha alcuna possibilit\u00e0 di fermare le grandi ruote della storia, ormai avviate a macinare decine di milioni di morti in quella che diventer\u00e0 la prima guerra mondiale. Ha un rapporto con una giovane serba, figlia di un ricco commerciante di cavalli, rappresentato con i tratti di un personaggio di Marai. La frase che scatena l'epica \u00e8: Lei: \u00abPerch\u00e9 vuoi fare figli proprio con me?\u00bb Lui: \u00abPerch\u00e9 sei intelligente, bella e ricchissima, quando mi capiter\u00e0 un'altra occasione cos\u00ec?\u00bb Ragionevole. Alla fine accetta di barattare la firma sul rapporto contraffatto con la libert\u00e0 di lei e della sua famiglia."}
{"id": "5353560", "revid": "729019", "url": "https://it.wikipedia.org/wiki?curid=5353560", "title": "Matt To'omua", "text": "Biografia.\nNato a Melbourne da una famiglia di missionari cristiani, crebbe a Brisbane dove la sua famiglia si trasfer\u00ec quando egli era ancora bambino.\nInizi\u00f2 a praticare il rugby all'et\u00e0 di 6 anni con il Logan City, fino a ottenere i primi successi a livello interscolastico con la selezione giovanile del Queensland.\nNel 2008 Matt Toomua inizi\u00f2 a giocare a livello professionistico con i nel Super Rugby.\nL'avvio di carriera fu costellato da una serie di infortuni che ne limitarono il suo impiego in campo; inoltre rimase tanto segnato dalla morte del compagno di squadra e coinquilino Shawn Mackay, investito da un'automobile nell'aprile 2009, che medit\u00f2 sulla possibilit\u00e0 di un suo prematuro ritiro.\nLa sua breve esperienza nel 2009 con il , squadra sudafricana militante in Currie Cup, lo aiut\u00f2 a superare il periodo negativo, prima di fare nuovamente ritorno ai Brumbies.\nToomua non riusc\u00ec tuttavia a giocare da titolare, con la maglia numero 10 saldamente appannaggio di Matt Giteau.\nFu durante il Super Rugby 2013 che Toomua riusc\u00ec a imporsi, giocando stabilmente da titolare e guidando i Brumbies alla finale poi persa 27-22 con gli .\nIn seguito alle sue ottime prestazioni, Toomua fu convocato dal nuovo C.T. dell' Ewen McKenzie per disputare il Championship 2013, collezionando la sua prima presenza con gli \"Wallabies\" il 17 agosto affrontando la nella prima giornata del torneo.\nFece anche parte della selezione che vinse il Rugby Championship 2015 e che giunse successivamente alla finale della Coppa del Mondo, poi persa contro gli \"All Blacks\"."}
{"id": "5353561", "revid": "599013", "url": "https://it.wikipedia.org/wiki?curid=5353561", "title": "Gon\u00e7alo Guedes", "text": "Caratteristiche tecniche.\n\u00c8 un attaccante dotato di buon dinamismo, che pu\u00f2 agire sia su tutto il fronte d'attacco sia come ala che come punta centrale.\nCarriera.\nClub.\nBenfica.\nHa iniziato la sua carriera calcistica con le giovanili del Benfica per poi debuttare in prima squadra il 18 ottobre 2014 nella Ta\u00e7a de Portugal contro il Covilh\u00e3.\nIl 4 gennaio 2015 fa il suo debutto in Primeira Liga contro il Penafiel.\nIl 30 settembre seguente realizza la sua prima rete con la maglia del Benfica in Champions League nella partita contro l'Atl\u00e9tico Madrid valida per la fase ai gironi diventando cos\u00ec il pi\u00f9 giovane marcatore portoghese della storia a segnare nella fase ai gironi.\nParis Saint-Germain.\nIl 25 gennaio 2017 viene acquistato dal Paris Saint-Germain per 30 milioni firmando un contratto di quattro anni e mezzo. Esordisce con i parigini il 29 gennaio seguente, disputando i minuti finali del match di campionato contro il Monaco.\nValencia.\nIl 20 agosto seguente il giocatore viene girato in prestito secco agli spagnoli del Valencia. Esordisce nella Liga il 9 settembre, contro l'Atletico Madrid. Il 15 ottobre 2017 sigla la sua prima rete con gli iberici a scapito del Real Betis.\nTerminata la stagione in Spagna Guedes fa ritorno al PSG che per\u00f2, a causa delle restrizioni dovute al \"fair-play\" finanziario, lo cede a titolo definitivo ancora una volta al Valencia, in cambio di 40 milioni \u20ac.\nNazionale.\nHa rappresentato tutte le varie nazionali giovanili portoghesi. Nel 2015 ha partecipato al Mondiale Under-20 2015 disputato in Nuova Zelanda.\nIl 9 ottobre 2015 debutta con l'Under-21, dove tuttora gioca attualmente. Il 6 novembre 2015 ha ricevuto la sua prima chiamata nella nazionale maggiore dal CT Santos debutta da titolare non ancora diciannovenne, il 14 novembre seguente nell'amichevole disputata a Krasnodar contro la Russia.\nIl 17 maggio 2018 viene convocato per giocare i Mondiali in Russia. Il 7 giugno 2018 segna la prima doppietta in Nazionale nell'amichevole vinta per 3-0 contro l'Algeria.\nTra i convocati per UEFA Nations League 2018-2019 segna il gol della vittoria in finale contro i Paesi Bassi che permette al Portogallo di vincere la prima edizione del neotorneo\nStatistiche.\nPresenze e reti nei club.\n\"Statistiche aggiornate al 20 dicembre 2021.\""}
{"id": "5353564", "revid": "1573940", "url": "https://it.wikipedia.org/wiki?curid=5353564", "title": "Rhipidomys itoan", "text": "Rhipidomys itoan () \u00e8 un roditore della famiglia dei Cricetidi endemico del Brasile.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 119 e 165\u00a0mm, la lunghezza della coda tra 138 e 212\u00a0mm, la lunghezza del piede tra 18,5 e 33,5\u00a0mm, la lunghezza delle orecchie tra 12 e 22\u00a0mm e un peso fino a 112\u00a0g.\nAspetto.\nLa pelliccia \u00e8 corta e si estende oltre la base della coda. Le parti dorsali sono rossastre, bruno-giallastre o bruno-rossastre scure mentre le parti ventrali sono bianche, talvolta con macchie grigiastre sui lati dell'addome. Le orecchie sono relativamente corte, marroni esternamente e ricoperte di peli bianchi o brunastri sulla superficie interna. Il dorso dei piedi \u00e8 ricoperto di peli bianchi che si estendono fino alle dita dove \u00e8 presente una macchia marrone chiara o grigiastra. La coda \u00e8 pi\u00f9 lunga della testa e del corpo, \u00e8 uniformemente scura e rivestita di corti peli brunastri o nerastri che diventano sempre pi\u00f9 lunghi verso l'estremit\u00e0 dove \u00e8 presente un ciuffo. Il cariotipo \u00e8 2n=44 FN=48,50.\nBiologia.\nComportamento.\n\u00c8 una specie arboricola.\nAlimentazione.\nSi nutre di semi.\nRiproduzione.\nSi riproduce tra agosto e dicembre.\nDistribuzione e habitat.\nQuesta specie \u00e8 diffusa negli stati brasiliani sud-orientali di Rio de Janeiro e San Paolo.\nVive nelle dense foreste pluviali o nelle foreste costiere.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "5353566", "revid": "80030", "url": "https://it.wikipedia.org/wiki?curid=5353566", "title": "Palazzo del principe elettore", "text": ""}
{"id": "5353567", "revid": "599013", "url": "https://it.wikipedia.org/wiki?curid=5353567", "title": "Johnny Sebastian", "text": "Carriera.\nGioc\u00f2 per due stagioni nella NBL, disputando complessivamente 62 partite con 8,1 punti di media."}
{"id": "5353569", "revid": "1310927", "url": "https://it.wikipedia.org/wiki?curid=5353569", "title": "C\u00e9sar Henrique Martins", "text": "Caratteristiche tecniche.\nGioca come difensore centrale."}
{"id": "5353571", "revid": "767487", "url": "https://it.wikipedia.org/wiki?curid=5353571", "title": "Baby!", "text": "Baby! \u00e8 un singolo dance del dj Maurizio Molella."}
{"id": "5353573", "revid": "729019", "url": "https://it.wikipedia.org/wiki?curid=5353573", "title": "Sh\u00ebrbimi Informativ Shtet\u00ebror", "text": "Lo Sh\u00ebrbimi Informativ Shtet\u00ebror (SHISH, in italiano \"Servizio d'informazione statale\") \u00e8 l'agenzia di intelligence delegata alla sicurezza interna della Repubblica d'Albania, con compiti di informazione, sicurezza e controspionaggio.\nStoria.\nIl servizio fu fondato come \"SHIK\" (acronimo di \"Sh\u00ebrbimi Informativ Komb\u00ebtar\", ovvero \"Servizio d'informazione nazionale\") nel 1991, essenzialmente con compiti di monitoraggio della dissidenza interna. I vertici furono azzerati il 1\u00ba aprile 1997 per decisione del premier Bashkim Fino, che destitu\u00ec il direttore Bashkim Gazidede e il suo vice Bujar Rama. Il 30 maggio fu nominato direttore Arben Karkini, poi sostituito a luglio da Fatos Klosi (dopo che il Partito Socialista d'Albania vinse le elezioni parlamentari). Nell'ottobre successivo gli USA inviarono in Albania un team della CIA per collaborare alla ristrutturazione dell'ente, che nel novembre 1999 cambi\u00f2 nome in SHISH.\nFunzioni.\nLo SHISH si occupa di spionaggio e controspionaggio sul territorio albanese e all'estero, allo scopo di garantire la sicurezza nazionale, proteggere l'ordine costituzionale, combattere il crimine organizzato, i traffici illegali e il terrorismo.\nDirezione.\nL'ente \u00e8 posto sotto la responsabilit\u00e0 del primo ministro: la nomina e la revoca del direttore spetta al Presidente della Repubblica, su indirizzo del Primo ministro."}
{"id": "5353575", "revid": "182193", "url": "https://it.wikipedia.org/wiki?curid=5353575", "title": "SHISH", "text": ""}
{"id": "5353577", "revid": "1305772", "url": "https://it.wikipedia.org/wiki?curid=5353577", "title": "I Want You to Know", "text": "I Want You to Know \u00e8 un brano musicale del disc jockey tedesco Zedd eseguito in coppia con la popstar americana Selena Gomez e pubblicato come singolo il 23 febbraio 2015 dal suo secondo album in uscita, \"True Colors\". Il brano \u00e8 stato scritto dagli stessi Zedd e Selena Gomez insieme a Ryan Tedder e KDrew. Sulla copertina del singolo si stagliano i volti di Zedd e Selena Gomez colorati, posti di fronte alle estremit\u00e0 dello spazio e ritagliati esattamente a met\u00e0 con una linea intrecciata al centro che li congiunge.\nVideo musicale.\nIl video, prodotto dalla Interscope Records e certificato Vevo, si svolge in una discoteca dove canta Selena Gomez, il video ha una massiccia presenza di effetti speciali e richiami alle discoteche degli anni '70 che, secondo Zedd, danno alla canzone un tocco di stile."}
{"id": "5353578", "revid": "182193", "url": "https://it.wikipedia.org/wiki?curid=5353578", "title": "Sh.I.Sh.", "text": ""}
{"id": "5353583", "revid": "182193", "url": "https://it.wikipedia.org/wiki?curid=5353583", "title": "Servizio d'informazione statale", "text": ""}
{"id": "5353590", "revid": "399", "url": "https://it.wikipedia.org/wiki?curid=5353590", "title": "Michelle Bauer (attrice)", "text": ""}
{"id": "5353591", "revid": "767487", "url": "https://it.wikipedia.org/wiki?curid=5353591", "title": "Johnny Gee", "text": "Carriera.\nPallacanestro.\nGioc\u00f2 una stagione nella NBL, disputando 24 partite, con 6,5 punti di media."}
{"id": "5353593", "revid": "1573940", "url": "https://it.wikipedia.org/wiki?curid=5353593", "title": "Rhipidomys macconnelli", "text": "Rhipidomys macconnelli () \u00e8 un roditore della famiglia dei Cricetidi diffuso nell'America meridionale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 95 e 109\u00a0mm, la lunghezza della coda tra 147 e 149\u00a0mm, la lunghezza del piede tra 24,5 e 27\u00a0mm.\nAspetto.\nLa pelliccia \u00e8 lunga e soffice. Le parti dorsali sono marroni scure mentre le parti ventrali variano dal color crema al marrone chiaro. Gli esemplari pi\u00f9 giovani sono pi\u00f9 scuri e grigiastri degli adulti. Le orecchie sono marroni scure. I piedi sono lunghi e sottili, le piante hanno cuscinetti piccoli e separati tra loro, differentemente dalle altre specie del genere, pi\u00f9 specializzate alla vita arboricola. La coda \u00e8 molto pi\u00f9 lunga della testa e del corpo, \u00e8 sottile, scura sopra e pi\u00f9 chiara sotto e termina con un ciuffo di lunghi peli. Il cariotipo \u00e8 2n=44 FN=50.\nBiologia.\nComportamento.\n\u00c8 una specie prevalentemente terricola, dove forma percorsi tra le rocce e gli alberi.\nAlimentazione.\nSi nutre di semi.\nDistribuzione e habitat.\nQuesta specie \u00e8 diffusa sulle pendici dei tepui nel Venezuela e nelle zone confinanti del Brasile e della Guyana.\nVive nelle foreste umide e nella vegetazione bassa circondata da foreste sempreverdi tra 750 e 2.600 metri di altitudine.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"R.macconnelli\" come specie a rischio minimo (LC)."}
{"id": "5353594", "revid": "300067", "url": "https://it.wikipedia.org/wiki?curid=5353594", "title": "John Gee", "text": ""}
{"id": "5353598", "revid": "991694", "url": "https://it.wikipedia.org/wiki?curid=5353598", "title": "Monsummanese Calcio", "text": ""}
{"id": "5353599", "revid": "486946", "url": "https://it.wikipedia.org/wiki?curid=5353599", "title": "Gruppo Sportivo Ala Littoria", "text": ""}
{"id": "5353601", "revid": "767487", "url": "https://it.wikipedia.org/wiki?curid=5353601", "title": "Riunione di famiglia", "text": "Riunione di famiglia (\"En mand kommer hjem\") \u00e8 un film del 2007 diretto da Thomas Vinterberg."}
{"id": "5353604", "revid": "986213", "url": "https://it.wikipedia.org/wiki?curid=5353604", "title": "Henry Eliot, V conte di St. Germans", "text": "Biografia.\nEra il figlio di Edward Eliot, III conte di St. Germans, e di sua moglie, Lady Jemima Cornwallis. Venne educato all'Eton College e serv\u00ec come guardiamarina della Royal Navy nel Mediterraneo (1848-1853). Lavor\u00f2 nel Foreign Office (1855-1881).\nNel luglio 1867, fu segretario per una missione speciale del conte Vane a San Pietroburgo per investire l'imperatore della Russia con l'ordine della giarrettiera.\nMatrimonio.\nSpos\u00f2, il 18 ottobre 1881, Emily Harriet Labouchere (24 giugno 1844-18 ottobre 1933), figlia di Henry Labouchere, I barone Taunton. Ebbero due figli:\nMorte.\nMor\u00ec il 24 settembre 1911, a Port Eliot."}
{"id": "5353613", "revid": "1573940", "url": "https://it.wikipedia.org/wiki?curid=5353613", "title": "Wilfredomys oenax", "text": "Wilfredomys oenax () \u00e8 un roditore della famiglia dei Cricetidi, unica specie del genere Wilfredomys (), diffuso nell'America meridionale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 112 e 145\u00a0mm, la lunghezza della coda tra 161 e 186\u00a0mm, la lunghezza del piede tra 29 e 35\u00a0mm, la lunghezza delle orecchie tra 12 e 22\u00a0mm e un peso fino a 61,3\u00a0g.\nCaratteristiche craniche e dentarie.\nIl cranio presenta un rostro relativamente corto, arcate zigomatiche ampie e il palato corto. I fori palatali sono lunghi e larghi. Gli incisivi sono ortodonti, ovvero con le punte rivolte verso il basso.\nSono caratterizzati dalla seguente formula dentaria:\nAspetto.\nLe parti dorsali sono bruno-arancioni striate di grigio con la base dei peli grigia, mentre le parti ventrali sono bianco-giallastre. Una macchia giallo-brunastra \u00e8 presente sulla groppa. Il muso \u00e8 appuntito e l'estremit\u00e0 \u00e8 insolitamente giallo-rossastra brillante. Le vibrisse sono lunghe e scure. Il dorso delle zampe \u00e8 ricoperto di piccoli peli biancastri e giallo-brunastri, le piante dei piedi sono fornite di sei cuscinetti carnosi. Le orecchie sono ricoperte di corti peli giallo-brunastri. La coda \u00e8 molto lunga, marrone sopra, leggermente pi\u00f9 chiara sotto, ricoperta di corti peli giallo-brunastri e termina con un piccolo ciuffo di peli.\nBiologia.\nComportamento.\n\u00c8 una specie arboricola.\nAlimentazione.\nSi nutre di parti vegetali e bacche.\nDistribuzione e habitat.\nQuesta specie \u00e8 diffuso in maniera frammentata negli stati brasiliani sud-orientali di San Paolo, Santa Catarina, Paran\u00e0, Rio Grande do Sul e in Uruguay. Probabilmente \u00e8 presente anche nello stato di Minas Gerais.\nVive nelle foreste montane e a galleria con predominanza di epifite.\nStato di conservazione.\nLa IUCN Red List, considerato l'areale inferiore a 500 km\u00b2, la sua diffusione seriamente frammentata e il declino nell'estensione del proprio habitat forestale, classifica \"W.oenax\" come specie in pericolo (EN)."}
{"id": "5353614", "revid": "633073", "url": "https://it.wikipedia.org/wiki?curid=5353614", "title": "Wilfredomys", "text": ""}
{"id": "5353615", "revid": "921573", "url": "https://it.wikipedia.org/wiki?curid=5353615", "title": "Andreas Prochaska", "text": "Dopo aver girato due film per la televisione esord\u00ec nella regia cinematografica nel 2006 con il suo primo lungometraggio."}
{"id": "5353625", "revid": "599013", "url": "https://it.wikipedia.org/wiki?curid=5353625", "title": "Ernest Webb", "text": "Fu tre volte medaglia d'argento olimpica: due volte ai Giochi di Londra 1908 e una volta a quelli di Stoccolma 1912."}
{"id": "5353626", "revid": "131145", "url": "https://it.wikipedia.org/wiki?curid=5353626", "title": "Ernie Webb", "text": ""}
{"id": "5353631", "revid": "110157", "url": "https://it.wikipedia.org/wiki?curid=5353631", "title": "Matthews' Southern Comfort (album)", "text": "Matthews' Southern Comfort \u00e8 il primo album dell'omonimo gruppo fondato da Iain Matthews, pubblicato dalla UNI Records (e dalla MCA Records) nel gennaio del 1970.\nNel 1996 la BGO Records (BGOCD313) stamp\u00f2 su un unico CD l'album assieme a \"Second Spring\"."}
{"id": "5353632", "revid": "729019", "url": "https://it.wikipedia.org/wiki?curid=5353632", "title": "Rete tranviaria di Losanna", "text": "La rete tranviaria di Losanna fu in esercizio nella capitale del Canton Vaud dal 1896 al 1964.\nStoria.\nI primi tentativi di installare linee tranviarie a Losanna risalgono agli anni tra il 1869 e il 1872: fu proposto l'impiego di motrici ad aria compressa, del tipo utilizzato in seguito sulla rete tranviaria di Berna. Nel 1882 l'ingegner Bergeron propose l'installazione di una tranvia a trazione funicolare (come quelle impiegate a San Francisco) per collegare la stazione ferroviaria al centro della citt\u00e0, con diramazioni; la morte di Bergeron pose fine al progetto.\nIl 21 dicembre 1894 l'ingegner Adrien Palaz ottenne la concessione federale per la costruzione di una rete tranviaria; l'anno successivo propose il piano finanziario, chiedendo e ottenendo il sostegno delle autorit\u00e0 comunali. Nell'agosto 1895 iniziarono i lavori per la costruzione della centrale elettrica che avrebbe alimentato l'intera rete, situata tra rue Saint-Martin e l'incrocio della scuola di medicina.\nIl 5 giugno 1895 era stata costituita la Soci\u00e9t\u00e9 des Tramways Lausannois (TL) che avrebbe gestito la rete, inaugurata li 29 agosto 1896. La rete si componeva di 6 linee, per una lunghezza complessiva di 7,2 km:\nNegli anni successivi la rete si espanse: a fine 1903 constava di dieci linee, di cui due suburbane, per una lunghezza di 23,287 km, di cui 5,690 a doppio binario.\nNel 1910 la Soci\u00e9t\u00e9 des Tramways Lausannois assorb\u00ec la Compagnie des chemins de fer \u00e9lectriques r\u00e9gionaux du Jorat (REJ), esercente la tranvia elettrica interurbana del Jorat (Losanna-Moudon con diramazione per Savigny) aperta nel 1902, la quale si trovava in gravi difficolt\u00e0 finanziarie. Con la fusione il capolinea fu trasferito nel centro di Losanna.\nIl 28 ottobre 1913 avvenne l'unico incidente mortale sulla rete di Losanna: sulla discesa del Valentin (tratta della ripida linea della Pontaise) si ruppero i freni di una vettura. Il tram si schiant\u00f2 contro una casa distruggendola, provocando due morti e due feriti.\nNel 1933 la rete tranviaria tocc\u00f2 la massima estensione, con 66,2 km di linee. L'anno precedente, per\u00f2, era entrata in servizio la prima linea filoviaria, tra Ouchy e la stazione FFS. I buoni risultati del servizio filoviario portarono a partire dal 1938 alla decisione di sostituire i tram con i filobus, ritenuti maggiormente in grado di adattarsi alla circolazione (soprattutto sulle forti pendenze che caratterizzano la citt\u00e0), pi\u00f9 comodi, veloci ed economici nella gestione.\nDurante la Seconda guerra mondiale alcune linee filoviarie furono riconvertite in tranvie, a causa della penuria di pneumatici; terminato il conflitto riprese il programma di trasformazione delle linee tranviarie in filovie o autolinee. Tra il 1962 e il 1963 chiuse la linea del Jorat; l'ultima linea, la Renens-Saint Fran\u00e7ois-Rosiaz, chiuse il 6 gennaio 1964, in occasione dei lavori stradali per l'Esposizione nazionale di quell'anno.\nA met\u00e0 anni ottanta fu redatto il progetto di una metropolitana leggera, battezzata Tramway du Sud-Ouest Lausannois (TSOL), tra la stazione di Losanna-Flon e la stazione FFS di Renens, inaugurata il 24 maggio 1991.\nCaratteristiche.\nLa rete, a scartamento metrico e binario unico salvo alcune tratte a doppio binario, era alimentata a corrente continua alla tensione di 550-600 V. Il raggio di curvatura minimo era di 14 metri a Lutry (a causa di uno stretto passaggio in una curva a 90\u00b0), mentre sul resto della rete saliva a 20-25 metri. Le pendenze erano molto elevate, toccando il 112,7\u2030 sulla linea Riponne-Pontaise.\nLinee.\nRete tranviaria nel 1938.\nPer le linee con doppia numerazione, il primo numero indica l'andata, il secondo il ritorno.\nRete tranviaria nel 1961.\nPer le linee con doppia numerazione, il primo numero indica l'andata, il secondo il ritorno.\nMateriale rotabile.\nIl materiale rotabile della rete all'inizio del XX secolo era costituito da 50 motrici a due assi, due rimorchiate e diversi carri merci. Le motrici erano state costruite in diversi lotti:\nAd essi si aggiunsero a partire dal 1906 una motrice per l'innaffiamento delle strade, tre rimorchiate, tre carri merci, uno spazzaneve e un locomotore per il servizio merci. Con l'ampliamento della rete furono acquistate nuove motrici, mentre nel 1910 entrarono a far parte del parco TL anche le motrici a carrelli impiegate sulle linee del Jorat.\nDei tram che prestarono servizio sulla rete di Losanna se ne conservano quattro:"}
{"id": "5353650", "revid": "339392", "url": "https://it.wikipedia.org/wiki?curid=5353650", "title": "Tal-Silg", "text": ""}
{"id": "5353669", "revid": "1652134", "url": "https://it.wikipedia.org/wiki?curid=5353669", "title": "Paleosuchus trigonatus", "text": "Il caimano nano di Schneider (\"Paleosuchus trigonatus\" Schneider, 1801), anche noto come caimano dalla fronte liscia o caimano dalla fronte liscia di Schneider, \u00e8 una specie di coccodrillo endemica del Sud America, dove \u00e8 originario dei bacini dell'Amazzonia e dell'Orinoco. \u00c8 la seconda specie pi\u00f9 piccola della famiglia Alligatoridae; la pi\u00f9 piccola \u00e8 il caimano nano di Cuvier (\"P. palpebrosus\"), anch'esso endemico del Sud America tropicale e appartenente allo stesso genere. Un esemplare adulto raggiunge in media gli 1,2-1,6 metri (da 3,9 a 5,2 piedi) di lunghezza, per un peso compreso tra i 9 e i 20 kg (20 e 44 libbre). Alcuni maschi eccezionalmente grandi possono raggiungere fino a 2,3 metri (7,5 piedi) di lunghezza e un peso di 36 kg (79 libbre).\nDescrizione.\nLa testa del caimano nano di Schneider \u00e8 simile nell'aspetto a quella del caimano dagli occhiali (\"Caiman crocodilus\"), ma non presenta alcuna cresta ossea o \"occhiali\" sopra gli occhi. Gli scuti sulla parte posteriore del collo e della coda sono grandi, triangolari e affilati. L'intero animale \u00e8 ricoperto da una pesante armatura di osteodermi sia sulla parte dorsale sia su quella ventrale del corpo. La coda, relativamente corta, \u00e8 ampia alla base e appiattita dorsoventralmente in contrasto alla maggior parte delle specie di coccodrilli che hanno la coda appiattita lateralmente. Gli scuti ossei della coda presentano delle sporgenze laterali; e la coda \u00e8 cos\u00ec ben corazzata, da essere relativamente pi\u00f9 rigida di quella degli altri coccodrilli. Gli adulti hanno una colorazione marrone grigiastro scuro, mentre i giovani sono marroni con bande nere. Le iridi degli occhi sono marroni a tutte le et\u00e0 e le pupille hanno la forma di fessure verticali. I maschi possono crescere fino a circa 1,7-2,3 metri, e l'esemplare pi\u00f9 grande mai misurato era lungo 2,6 metri. Le femmine sono pi\u00f9 piccole e spesso non superano i 1,4 metri. Nonostante le dimensioni sono animali robusti e forti. Il collo \u00e8 relativamente snello e gli scuti dorsali sono pi\u00f9 prominenti rispetto a quelli del caimano nano di Cuvier.\nBiologia.\nI caimani nani di Schneider adulti hanno abitudini criptiche e sono raramente avvistati durante il giorno preferendo rimanere nascosti nelle loro tane, che possono trovarsi anche a 100 metri di distanza dall'acqua, nascoste nel fitto sottobosco, in tronchi cavi o sotto alberi caduti, per poi emergere durante le ore notturne. I maschi sono molto territoriali e le femmine hanno home range pi\u00f9 piccoli. Gli adulti hanno abitudini semi-terrestri e si nutrono principalmente di animali come porcospini, paca, serpenti, uccelli e lucertole, consumando pochi pesci o molluschi, rispetto al caimano nano di Cuvier che si nutre principalmente di pesci e invertebrati. I piccoli, invece, spendono la maggior parte del tempo in acqua nutrendosi per le prime settimane principalmente di insetti, passando a prede pi\u00f9 grandi man mano che crescono. La mortalit\u00e0 nei giovani \u00e8 piuttosto alta, mentre quella degli adulti \u00e8 ben pi\u00f9 bassa, sebbene gli esemplari adulti possano essere predati da grandi predatori, come giaguari, anaconde verdi e grandi boa constrictor.\nLe femmine diventano mature e iniziano a riprodursi a circa 11 anni, mentre i maschi a circa 20. La femmina costruisce un grande nido su un cumulo di foglie e terreno alla fine della stagione secca o pu\u00f2 utilizzare un nido preesistente. Una singola covata pu\u00f2 contenere da 10 a 15 uova, per poi venire ricoperta con ulteriore materiale vegetale, che marcendo fornir\u00e0 parte del calore necessario alla schiusa e un buon isolamento. I nidi sono spesso costruiti a ridosso dei termitai, e il calore metabolico generato dalle termiti aiuta a mantenere la covata a una temperatura quasi costante. Le uova devono essere mantenute a una temperatura di 31-32 \u00b0C (da 88 a 90 \u00b0F) per la produzione di prole maschile. Il periodo di incubazione \u00e8 di circa 115 giorni e la femmina rimane nei pressi del nido almeno per il primo periodo, fornendo protezione contro i predatori. Durante l'incubazione, possono crescere radici attraverso il nido o il terreno del termitaio pu\u00f2 cementare insieme le uova. Ci\u00f2 significa che l'assistenza dei genitori \u00e8 necessaria quando le uova si schiudono per consentire ai piccoli di uscire dal nido. Dopo aver trasportato i giovani appena emersi dal nido in acqua, la femmina rimarr\u00e0 con loro per alcune settimane, dopodich\u00e9 i piccoli si disperdono. La femmina pu\u00f2 saltare un anno prima di riprodursi di nuovo.\nDistribuzione e habitat.\nIl caimano nano di Schneider \u00e8 originario del bacino dell'Amazzonia e dell'Orinoco, in Sud America, e il suo areale include Bolivia, Brasile, Colombia, Ecuador, Guyana francese, Guyana, Per\u00f9, Suriname e Venezuela. Questo animale vive in piccoli corsi d'acqua in aree boschive dove in alcuni casi l'acqua potrebbe non essere sufficientemente profonda da potersi immergere completamente. Si avvista raramente in spazi aperti e si crogiola raramente al sole, nemmeno in cattivit\u00e0.\nTassonomia ed etimologia.\nIl caimano nano di Schneider fu descritto per la prima volta dal classicista e naturalista tedesco Johann Gottlob Schneider, nel 1801. Da allora ha ricevuto numerosi nomi da diversi autori: \"Crocodilus palpebrosus\" (Cuvier, 1807), \"Crocodilus\" (\"Alligator\") \"trigonatus\" (Merrem, 1820), \"Champsa trigonata\" (Wagler, 1830), \"Alligator palpebrosus\" (Dumeril and Bibron, 1836), \"Caiman trigonatus\" (Gray, 1844), \"Caiman\" (\"Paleosuchus\") \"trigonatus\" (Gray, 1862), \"Jacaretinga trigonatus\" (Vaillant, 1898), \"Paleosuchus niloticus\" (Muller, 1924), \"Crocodylus niloticus\" (Werner, 1933). Il nome del genere \"Paleosuchus\" deriva dal greco \"palaios\" che significa \"antico\" e \"soukhos\" che significa \"coccodrillo\". Ci\u00f2 si riferisce alla convinzione che questo coccodrillo provenga da un antico lignaggio che si distacc\u00f2 dalle altre specie di caimani circa 30 milioni di anni fa. Il nome specifico \"trigonatus\", deriva dal greco \"trigonos\" che significa \"triangolare\", e dal latino \"atus\" che significa \"fornito di\" e si riferisce alla forma triangolare della testa.\nConservazione.\nIl caimano nano di Schneider non \u00e8 molto cacciato poich\u00e9 la pelle ventrale di questa specie \u00e8 troppo corazzata per facilitarne la conciatura. Tuttavia, questi animali vengono comunque catturati in Guyana, soprattutto per il commercio di animali esotici. Le principali minacce per questa specie sono la distruzione del suo habitat forestale e l'inquinamento del suo ambiente da parte di attivit\u00e0 urbane, come l'estrazione dell'oro. Si stima che oltre un milione di individui rimangano allo stato brado e la specie \u00e8 classificata dalla IUCN come a rischio minimo. L'animale \u00e8 elencato nell'Appendice II della CITES che \u00e8 progettata per limitare lo sfruttamento eccessivo attraverso il commercio internazionale."}
{"id": "5353684", "revid": "1573940", "url": "https://it.wikipedia.org/wiki?curid=5353684", "title": "Thaptomys nigrita", "text": "Thaptomys nigrita () \u00e8 un roditore della famiglia dei Cricetidi, unica specie del genere Thaptomys (), diffuso nell'America meridionale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 81 e 111\u00a0mm, la lunghezza della coda tra 39 e 55\u00a0mm, la lunghezza del piede tra 14 e 21\u00a0mm, la lunghezza delle orecchie tra 9 e 13\u00a0mm e un peso fino a 24\u00a0g.\nAspetto.\nIl cranio \u00e8 alquanto robusto, con un rostro corto e tozzo e le ossa nasali relativamente brevi. La regione inter-orbitale \u00e8 ampia, la scatola cranica \u00e8 liscia e squadrata. Il palato \u00e8 corto, piatto e largo, i fori palatali sono lunghi. Gli incisivi superiori sono lunghi e opistodonti, ovvero con le punte rivolte verso l'interno, i molari hanno la corona alta.\nSono caratterizzati dalla seguente formula dentaria:\nLa pelliccia \u00e8 corta e vellutata. Le parti dorsali sono marroni scure, bruno-olivastre o bruno-rossastre finemente cosparse di peli bruno-giallastri e bruno-nerastri, mentre le parti ventrali variano dal giallo-brunastro al grigio-brunastro con dei riflessi giallastri e la base dei peli grigio scura. Gli occhi sono molto piccoli. Le orecchie sono corte. Gli artigli anteriori sono lunghi e fini, mentre quelli dei piedi sono pi\u00f9 corti. I palmi e le piante sono privi di peli e provvisti di grossi cuscinetti. La coda \u00e8 circa la met\u00e0 della lunghezza della testa e del corpo, finemente ricoperta di corte setole brunastre sopra e biancastre sotto. Le femmine hanno tre o quattro paia di mammelle. Sono privi di cistifellea. Il cariotipo \u00e8 2n=52 FN=52.\nBiologia.\nComportamento.\n\u00c8 una specie parzialmente fossoria e principalmente diurna. Costruisce sistemi di tane che vengono solitamente condivise da pi\u00f9 individui e crea sentieri nel sottobosco o su terreno morbido..\nRiproduzione.\nSi riproduce tra aprile e maggio. Danno alla luce 3-5 piccoli alla volta.\nDistribuzione e habitat.\nQuesta specie \u00e8 diffusa nel Brasile sud-orientale, in Paraguay e nell'Argentina nord-orientale.\nVive nelle foreste secondarie e nelle radure.\nTassonomia.\nSono state riconosciute 2 sottospecie:\nLa popolazione presente negli stati di Bahia e San Paolo con un differente cariotipo di 2n=50 FN=48, potrebbe appartenere ad una specie non ancora descritta.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"T.nigrita\" come specie a rischio minimo (LC)."}
{"id": "5353686", "revid": "633073", "url": "https://it.wikipedia.org/wiki?curid=5353686", "title": "Thaptomys", "text": ""}
{"id": "5353689", "revid": "1418004", "url": "https://it.wikipedia.org/wiki?curid=5353689", "title": "Prix du Meilleur livre \u00e9tranger", "text": "Il Prix du Meilleur livre \u00e9tranger (Premio per il migliore libro straniero) \u00e8 un premio letterario francese creato nel 1948. Viene assegnato annualmente in due categorie: Romanzo e Saggio per libri tradotti in francese."}
{"id": "5353691", "revid": "33689", "url": "https://it.wikipedia.org/wiki?curid=5353691", "title": "Contea degli Stati Uniti d'America", "text": ""}
{"id": "5353692", "revid": "2056951", "url": "https://it.wikipedia.org/wiki?curid=5353692", "title": "Sabaneta", "text": ""}
{"id": "5353711", "revid": "1431409", "url": "https://it.wikipedia.org/wiki?curid=5353711", "title": "Hern\u00e2ni Jorge Santos Fortes", "text": "Caratteristiche tecniche.\nGioca come ala."}
{"id": "5353718", "revid": "716642", "url": "https://it.wikipedia.org/wiki?curid=5353718", "title": "Scott Golbourne", "text": "Carriera.\nClub.\nEsordisce nel settore giovanile del Bristol City, con cui nella stagione 2004-2005 fa il suo esordio nei professionisti giocando 9 partite in League One, la terza serie inglese; l'anno seguente colleziona 5 presenze nella medesima categoria e nel gennaio del 2006 viene ceduto al Reading, con cui gioca una partita in Championship (la seconda serie inglese) conquistando anche la promozione in Premier League. Nella stagione 2006-2007 fa parte della rosa del Reading in massima serie, e, dopo aver giocato una partita in FA Cup, passa in prestito al Wycome Wanderers in League Two, la quarta serie inglese. Qui all'et\u00e0 di 19 anni segna il suo primo gol da professionista; torna poi al Reading ed ancora al Wycome in prestito. Nella stagione 2007-2008 a 20 anni gioca una partita nella massima serie inglese, per poi passare in prestito a Bournemouth prima ed Oldham poi: con queste due squadre gioca rispettivamente 5 ed 8 partite in League One. Dal 2009 al 2012 gioca in League One con la maglia dell'Exeter City, con cui segna un gol in complessive 104 presenze; dal gennaio 2012 al gennaio 2014 milita invece nel Barnsley, con cui segna 2 reti in 49 incontri in Championship. Dal gennaio del 2014 gioca al Wolverhampton, sempre in seconda serie.\nNazionale.\nHa giocato numerose partite con le nazionali Under-17 ed Under-19."}
{"id": "5353719", "revid": "1629429", "url": "https://it.wikipedia.org/wiki?curid=5353719", "title": "Gruppo Sportivo Fascio Giovanni Grion 1934-1935", "text": "Questa voce raccoglie le informazioni riguardanti il Gruppo Sportivo Fascio Giovanni Grion nelle competizioni ufficiali della stagione 1934-1935.\nRosa.\nFra parentesi il cognome italianizzato imposto al giocatore e riportato dalla stampa sportiva nazionale e locale.\nBibliografia.\nSul suo libro Elvino Tomasini non ha trascritto le presenze delle seguenti partite (Cremonese-Grion 4-1, Comense-Grion 2-1, Verona-Grion 3-0 e Perugia-Grion 3-0) reperite sui sottoelencati libri:"}
{"id": "5353720", "revid": "767487", "url": "https://it.wikipedia.org/wiki?curid=5353720", "title": "Bob Nugent", "text": "Carriera.\nGioc\u00f2 per una stagione nella NBL, disputando 31 partite con 3,5 punti di media."}
{"id": "5353721", "revid": "300067", "url": "https://it.wikipedia.org/wiki?curid=5353721", "title": "Robert Nugent", "text": ""}
{"id": "5353733", "revid": "339392", "url": "https://it.wikipedia.org/wiki?curid=5353733", "title": "Matthews' Southern Comfort", "text": ""}
{"id": "5353735", "revid": "767487", "url": "https://it.wikipedia.org/wiki?curid=5353735", "title": "Bill McCahan", "text": "Carriera.\nPallacanestro.\nGioc\u00f2 per una stagione nella NBL, disputando 27 partite con 3,5 punti di media."}
{"id": "5353736", "revid": "300067", "url": "https://it.wikipedia.org/wiki?curid=5353736", "title": "William McCahan", "text": ""}
{"id": "5353812", "revid": "767487", "url": "https://it.wikipedia.org/wiki?curid=5353812", "title": "Jack Dugger", "text": ""}
{"id": "5353813", "revid": "228587", "url": "https://it.wikipedia.org/wiki?curid=5353813", "title": "Flora Ruchat-Roncati", "text": ""}
{"id": "5353824", "revid": "339392", "url": "https://it.wikipedia.org/wiki?curid=5353824", "title": "Flora Ruchat", "text": ""}
{"id": "5353829", "revid": "729019", "url": "https://it.wikipedia.org/wiki?curid=5353829", "title": "Fokker XB-8", "text": "Il Fokker XB-8 era un bombardiere realizzato sul finire degli anni venti negli Stati Uniti d'America dalla Fokker Aircraft Corporation, sussidiaria americana dell'olandese Fokker.\nSi trattava di un aereo bimotore con configurazione alare monoplana, denominato \"Model 16\" nella designazione aziendale, nato come velivolo da osservazione in previsione della sostituzione del precedente Douglas O-25.\nSottoposto a prove valutative in comparazione con il Douglas Y1B-7 non ebbe successo nel ruolo di bombardiere ed i quattordici esemplari complessivamente costruiti vennero destinati dagli United States Army Air Corps al ruolo di osservatori con la designazione O-27.\nStoria del progetto.\nNel corso del 1929 la Fokker Aircraft Corporation, azienda aeronautica situata a Teterboro (New Jersey) precedentemente nota con il nome di Atlantic Air Corporation, svilupp\u00f2 il progetto per un velivolo monoplano dalla struttura mista (legno e metallo) da destinare al ruolo di aereo da osservazione per sottoporlo all'USAAC in vista della sostituzione del Douglas O-25 all'epoca in servizio.\nNel giugno del 1929 l'USAAC ordin\u00f2 alla Fokker la produzione di due prototipi che furono denominati XO-27. La Douglas dal canto suo, present\u00f2 un progetto alternativo (per quanto basato sulla stessa configurazione generale monoplana e bimotore) che, anch'esso ordinato in due esemplari, venne designato con la sigla XO-35.\nLe prestazioni messe in luce dai due velivoli impressionarono in modo estremamente favorevole le autorit\u00e0 militari e prospettarono un deciso miglioramento rispetto allo standard fino ad allora rappresentato dal biplano Keystone LB-5 all'epoca in servizio operativo; fu cos\u00ec che l'USAAC decise di chiedere la trasformazione in bombardieri dei secondi esemplari dei progetti Fokker e Douglas.\nIl secondo Fokker \"Model 16\" venne pertanto identificato come XB-8; nel frattempo, il 20 ottobre 1930, il primo esemplare fu portato in volo per la prima volta. Sempre nel corso del 1930 la Fokker Aircraft Corporation venne assorbita dalla General Aviation Corporation (controllata dalla General Motors), per cui \u00e8 possibile trovare notizie del velivolo con l'indicazione del nome di General Aviation XB-8.\nNel febbraio del 1931 l'XB-8 venne consegnato presso il Wright Field per le prove di volo; queste, inframezzate da un incidente che comport\u00f2 una serie di riparazioni, permisero alle autorit\u00e0 militari di constatare che le prestazioni del modello della Douglas erano migliori. Venne pertanto deciso che il contratto concluso all'inizio di aprile per sei B-8 di serie fosse tramutato in uno per altrettanti O-27, che si sarebbero aggiunti ad altri sei dello stesso tipo gi\u00e0 ordinati in maggio. Le consegne dei dodici esemplari di serie complessivamente costruiti ebbero inizio un anno dopo, nel maggio del 1932.\nTecnica.\nCellula.\nDal punto di vista strutturale il Fokker \"Model 16\" era un aereo realizzato utilizzando diverse variet\u00e0 di materiali: la fusoliera era costituita da tubi d'acciaio ricoperti in tela mentre le ali erano realizzate in legno e compensato; di quest'ultimo materiale era realizzato l'intero rivestimento dei piani alari.\nLa fusoliera ospitava all'estrema prua la postazione per un mitragliere, racchiusa da una copertura aerodinamica scorrevole e rinforzata lateralmente da un pannello in metallo corrugato che arrivava fino all'estremit\u00e0 del velivolo. Nella zona centrale erano presenti la cabina di pilotaggio ed una seconda postazione destinata al navigatore/mitragliere. Tutte le postazioni erano inizialmente prive di copertura che venne realizzata in un secondo momento sugli esemplari di serie.\nL'ala era collegata alla parte superiore della fusoliera, con il bordo d'entrata disposto immediatamente alle spalle della postazione del pilota ed il bordo d'uscita che terminava in corrispondenza della postazione del navigatore mitragliere. L'ala monoplana era realizzata \"a sbalzo\" e riprendeva il disegno dei contemporanei velivoli commerciali realizzati dalla Fokker.\nL'impennaggio era di tipo classico ed anch'esso aveva configurazione monoplana; presentava tuttavia due piccole controventature, una per ogni lato degli stabilizzatori.\nIl carrello d'atterraggio era retrattile, costituito da una struttura in tubi metallici con elementi monoruota che si ritraevano solo parzialmente, con movimento retrogrado, all'interno della zona posteriore delle gondole motore; al posteriore era presente un ruotino, fisso e carenato.\nMotore.\nIl Fokker XB-8 era equipaggiato con due motori V-12 raffreddati a liquido Curtiss Conqueror, in grado ciascuno di sviluppare la potenza di 600\u00a0hp (pari a 447,42\u00a0kW). I motori erano alloggiati in gondole montate sul bordo d'entrata alare ed azionavano eliche bipala.\nArmamento.\nIn merito alle dotazioni difensive, risulta che il Fokker O-27 fosse armato con due mitragliatrici calibro\u00a0.30, brandeggiabili, disposte una per ciascuna postazione. Dalle fonti reperite non viene indicato il carico offensivo trasportabile dalla versione XB-8 da bombardamento.\nImpiego operativo.\nIl primo reparto a ricevere il Fokker YO-27, designazione assegnata ai sei velivoli inizialmente previsti come bombardieri, fu il \"12th Observation Group\" di base presso Brooks Field. L'attivit\u00e0 prevalente degli O-27 riguard\u00f2 l'addestramento alle missioni notturne, alla navigazione sulle lunghe distanze ed alle prime forme di radioassistenza.\nCaratteristica particolare che contraddistinse il secondo lotto di sei velivoli fu l'inconsueta designazione: il sistema all'epoca vigente prevedeva di anteporre il codice Y1 alla designazione assegnata, a significare che si trattava di acquisti effettuati con fondi di bilancio di dotazione speciale. Pertanto la designazione ufficiale, all'atto dell'entrata in servizio degli aerei del secondo lotto, fu Y1O-27. Questo sistema rimase in vigore tra il 1931 ed il 1936 e secondo alcuni tutti gli esemplari del bimotore della Fokker vennero ridenominati O-27 prima della loro radiazione dal servizio, avvenuta alla met\u00e0 degli anni trenta.\nVersioni.\n\"I dati sulle versioni, se non diversamente indicato, sono tratti da\" \"Fokker XB-8\" \"in\" \"www.joebaugher.com\", \"tranne dove indicato diversamente\"."}
{"id": "5353875", "revid": "287204", "url": "https://it.wikipedia.org/wiki?curid=5353875", "title": "Gruppo Sportivo Fascio Giovanni Grion 1935-1936", "text": "Questa voce raccoglie le informazioni riguardanti il Gruppo Sportivo Fascio Giovanni Grion nelle competizioni ufficiali della stagione 1935-1936.\nRosa.\nFra parentesi il cognome italianizzato imposto al giocatore e riportato dalla stampa sportiva nazionale e locale."}
{"id": "5353882", "revid": "287204", "url": "https://it.wikipedia.org/wiki?curid=5353882", "title": "Roberto Romei (politico)", "text": "Biografia.\nTra i fondatori della CISL (Confederazione Italiana Sindacati Lavoratori) , insieme al fratello Carlo Romei, \u00e8 stato segretario generale della Cisl di Milano dal 1968 al 1973, per poi entrare nella Segreteria nazionale del sindacato, dove rimase fino al 1983.\nIn quell'anno fu eletto al Senato nella circoscrizione Lombardia.\nQui fu membro della 10\u00aa Commissione permanente (Industria, commercio, turismo) e membro della 11\u00aa Commissione permanente (Lavoro, previdenza sociale). Infine fu prima membro e poi presidente della Commissione parlamentare ristrutturazione e riconversione industriale e per i programmi delle partecipazioni statali."}
{"id": "5353892", "revid": "599013", "url": "https://it.wikipedia.org/wiki?curid=5353892", "title": "Charlie Butler", "text": "Carriera.\nGioc\u00f2 per due stagioni nella NBL, disputando complessivamente 45 partite con 6,4 punti di media."}
{"id": "5353907", "revid": "729019", "url": "https://it.wikipedia.org/wiki?curid=5353907", "title": "Schneider 220 mm TR Mle 1915/1916", "text": "Il Mortier de 220\u00a0mm \u00e0 Tir Rapide Mod\u00e8les 1915 et 1916 Schneider (abbreviato in 220\u00a0mm TR Mle 1915/1916) era un obice pesante francese della prima e seconda guerra mondiale. Dopo la resa della Francia nel 1940 pezzi preda bellica furono immessi in servizio dallo Heer.\nStoria.\nPrima della Grande Guerra, al dottrina dell'Esercito francese era orientata su una rapida guerra di manovra. Di conseguenza tutta l'attenzione era concentrata sul rivoluzionario 75 mm Mle. 1897, mentre non vi era spazio per l'artiglieria pesante. La prima guerra mondiale, fin dal 1914, sment\u00ec totalmente le tattiche francesi e quando la guerra si trasform\u00f2 in un confronto statico, i francesi si trovarono improvvisamente privi di moderne armi di grosso calibro, necessarie per battere efficacemente le linee trincerate nemiche. Le granate del pi\u00f9 pesante obice campale disponibile, il 155 mm CTR Mle 1904, erano inefficaci contro le profonde fortificazioni tedesche. Gli unici pezzi pi\u00f9 pesanti disponibili erano l'obsoleto 220 mm Mle 1880 de Bange, che richiedeva una piattaforma di tiro in legno, e la sua versione aggiornata Mle 1891 de Bange con affusto in acciaio e piattaforma di tiro. Nessuno dei due soddisfaceva le moderne esigenze: richiedevano infatti un enorme lavoro di preparazione per la messa in batteria, la cadenza di tiro non superava un colpo ogni 3 minuti e la gittata massima era limitata a 7.000 m.\nLa soluzione pi\u00f9 immediata fu l'introduzione di una nuova piattaforma mobile sviluppata dalla Schneider per migliorare la mobilit\u00e0 dei vecchi obici de Bange. Contemporaneamente inizi\u00f2 la produzione di un nuovo obice da 220\u00a0mm. Fortunatamente infatti la Schneider aveva prodotto nel 1902 un obice da 228\u00a0mm per l'Esercito imperiale russo. Il progetto venne ripreso, riducendo il calibro delle bocche da fuoco a 220\u00a0mm, in modo da poter sfruttare le scorte di munizioni esistenti; inoltre l'otturatore a vite interrotta originale venne sostituito con un otturatore tipo de Bange, per poter utilizzare cariche a sacchetto. A causa del suo peso (7.455\u00a0kg), poich\u00e9 l'artiglieria francese era ancora pressoch\u00e9 totalmente ippotrainata, il pezzo era progettato per essere scomposto in due carichi per il trasporto.\nIl primo ordine per 40 obici venne emesso ad ottobre 1915, con le prime consegne iniziate nel 1916. Il nuovo obice surclassava nettamente i vecchi de Bange, con un rateo di fuoco raddoppiato ed una gittata aumentata a 10.800 m. Tuttavia, emerse che l'assale dell'affusto era abbastanza fragile e bisognava trainarlo quindi a basse velocit\u00e0.\nL'esperienza sul campo di battaglia sugger\u00ec diverse migliorie, intese a migliorare la mobilit\u00e0 del pezzo: l'installazione di sospensioni a molla, la sostituzione dell'assale curvo con uno dritto, l'aumento delle razze in legno delle ruote da 12 a 14 e la gommatura delle ruote. Da queste modifiche scatur\u00ec il Mod\u00e8le 1916; i 40 obici della prima versione furono progressivamente aggiornati tra li 1917 ed il 1918 con le ruote e le sospensioni del nuovo standard, pur conservando l'originario assale ricurvo. Il problema della bassa velocit\u00e0 di traino, che non superava il passo d'uomo, rimase comunque irrisolto per tutta la vita operativa dell'obice e ne rappresent\u00f2 la maggiore carenza. Con l'aumentare della disponibilit\u00e0 di trattori d'artiglieria pesanti, l'obice veniva sempre pi\u00f9 spesso trasportato in un unico carico, con la canna arretrata ed un assale ruotato posto sotto la coda d'affusto.\nIn definitiva, lo Schneider fu un pezzo di successo fino a quando il fronte rimase statico, ma una volta riavviata la guerra di movimento, negli ultimi mesi del conflitto, le difficolt\u00e0 causate dalla lentezza del trasporto ne ridussero l'impatto sulle operazioni. Al momento dell'armistizio di Compi\u00e8gne, l'esercito francese schierava 272 obici \"Schneider 220 mm\".\nL'obice rimase in servizio nel periodo interbellico, anche se in riserva. Otto obici vennero venduti al Belgio.\nAll'entrata della Francia nella seconda guerra mondiale, l'esercito francese mobilit\u00f2 376 obici Schneider dei 462 ancora disponibili. Dopo la resa della Francia, la Wehrmacht, a corto di artiglierie pesanti, immise in servizio sia i pezzi di preda bellica belgi che quelli francesi, rispettivamente con le denominazioni 22\u00a0cm M\u00f6rser 530(b) e 22\u00a0cm M\u00f6rser 531(f).\nTecnica.\nLa canna, in acciaio, era del tipo incamiciato, con otturatore tipo de Bange. Essa era inserita su una culla contenente inferiormente il freno di sparo ed il recuperatore. L'affusto, scudato, era a coda unica munita di vomero e pedane per i serventi. Le munizioni erano del tipo separato; la granata, pesante 100,5\u00a0kg, dei quali 21 di esplosivo, veniva lanciata da 11 cariche progressive in sacchetto di tela ad una velocit\u00e0 alla volata compresa a seconda delle stesse tra 181 e 415 m/s. Il caricamento e la calcata della granata erano manuali, aiutate da una rotaia che veniva installata sulla coda dell'affusto, sulla quale la cucchiaia poteva essere spinta fino alla culatta; per consentire queste operazioni ovviamente la canna doveva essere riportata alla minima elevazione dopo ogni colpo.\nLa soluzione per il trasporto del pezzo scomposto era abbastanza inusuale per il tempo. Invece di usare un semplice carro per il trasporto della canna, la Schneider progett\u00f2 un leggero telaio su un asse sul quale veniva incavalcata la canna, che si collegava tramite un apposito braccio montato sulla culatta ad un leggero assale con ralla, fungente da avantreno; l'affusto veniva invece trainato in maniera tradizionale, con un assale ruotato inserito sotto la parte terminale della coda d'affusto."}
{"id": "5353937", "revid": "228587", "url": "https://it.wikipedia.org/wiki?curid=5353937", "title": "I cavalieri di Mon", "text": " \u00e8 un manga e una serie televisiva anime del 2000. L'idea originale \u00e8 di Hitoshi Yasuda e Group SNE. La serie prende spunto dal gioco di carte collezionabili \"Monster Collection\".\nIl manga \u00e8 stato pubblicato da Kadokawa Shoten sulla rivista \"Dragon Jr.\" dal 2000 al 2001 e, in seguito, pubblicato in quattro volumi. La serie anime, consistente in 51 episodi, \u00e8 stata mandata in onda da TV Tokyo dal 10 gennaio al 25 dicembre 2000. L'anime \u00e8 stato tradotto in numerose lingue; in Italia \u00e8 andato in onda su Rai 2 nel 2005 mentre negli Stati Uniti \u00e8 andato in onda su Jetix, in entrambi i casi \u00e8 stata trasmessa una versione di 45 episodi anzich\u00e9 di 51 come nell'edizione orientale. \nLa versione distribuita a livello internazionale, compresa anche l'Italia, \u00e8 stata curata da Saban Entertainment, che ha censurato la serie eliminando 6 episodi, modificando diversi aspetti della trama e la colonna sonora.\nTrama.\nLa serie narra le avventure di Mondo Ooya e della sua fidanzata Rokuna Hiiragi, il cui padre, il professor Ichiroubei Hiiragi, ha inventato un modo per viaggiare nel mondo di Mon (Roku Mon Sekai: il mondo dei sei portali), dove vivono tutti i tipi di creature magiche. Insieme, cercano di trovare i sei elementi mostri che, se combinati, potrebbe collegare il mondo di Mon con il pianeta Terra per il bene di entrambi i mondi. Rokuna e Mondo formano i cavalieri di Mon, e combattono i mostri a colpi di incantesimi. Il loro rivale principale \u00e8 il principe Eccentro (Conte Collection nella versione originale) e le sue due lacch\u00e8 Guko e Batchi, i quali hanno lo stesso obiettivo dei cavalieri di Mon, salvo voler conquistare gli elementi per dominare entrambi i mondi."}
{"id": "5353941", "revid": "659685", "url": "https://it.wikipedia.org/wiki?curid=5353941", "title": "George Holding", "text": "Biografia.\nNato e cresciuto nella Carolina del Nord, dopo gli studi in legge Holding lavor\u00f2 come avvocato e assistente di alcuni politici fra cui Jesse Helms.\nDopo essere stato membro dell'ufficio del procuratore federale Frank Whitney; quando questi lasci\u00f2 il posto, Holding venne nominato come suo successore dal Presidente George W. Bush e rimase in carica anche dopo l'elezione di Barack Obama.\nEntrato in politica con il Partito Repubblicano, nel 2012 Holding decise di candidarsi alla Camera dei Rappresentanti e riusc\u00ec ad essere eletto, per poi essere riconfermato nel 2014. Nel 2016 la ridefinizione dei distretti congressuali lo port\u00f2 a concorrere per il secondo distretto, fino ad allora rappresentato dalla compagna di partito Renee Ellmers. Holding affront\u00f2 la Ellmers nelle primarie repubblicane e la sconfisse, per poi vincere le elezioni generali.\nRiconfermato per un altro mandato nel 2018, nel 2020 annunci\u00f2 il proprio ritiro dopo che il suo distretto fu nuovamente ridefinito e fu cos\u00ec succeduto dalla democratica Deborah Ross."}
{"id": "5353943", "revid": "422900", "url": "https://it.wikipedia.org/wiki?curid=5353943", "title": "Rokumon Tengai Mon Kore Naito", "text": ""}
{"id": "5353944", "revid": "599013", "url": "https://it.wikipedia.org/wiki?curid=5353944", "title": "Ed Erban", "text": "Carriera.\nGioc\u00f2 per cinque stagioni nella NBL, disputando complessivamente 58 partite con 2,1 punti di media."}
{"id": "5353945", "revid": "300067", "url": "https://it.wikipedia.org/wiki?curid=5353945", "title": "Edward Erban", "text": ""}
{"id": "5353946", "revid": "422900", "url": "https://it.wikipedia.org/wiki?curid=5353946", "title": "Mon Colle Knights", "text": ""}
{"id": "5353948", "revid": "22475", "url": "https://it.wikipedia.org/wiki?curid=5353948", "title": "Nobuyo \u014cyama", "text": "Celebre doppiatrice di Doraemon, \u00e8 la voce di Monokuma nella serie \"Danganronpa\"."}
{"id": "5353950", "revid": "124835448", "url": "https://it.wikipedia.org/wiki?curid=5353950", "title": "Corinto (citt\u00e0 antica)", "text": "Corinto () fu una \"polis\" dell'Antica Grecia situata nell'omonimo istmo.\nStoria.\nSecondo la leggenda, la citt\u00e0 fu fondata da Sisifo nel XV secolo a.C., precisamente nel 1429 a.C.\nTra il XV e il XII secolo a.C. nel pieno splendore della Civilt\u00e0 micenea Corinto fu una delle principali citt\u00e0 nell'Argolide ma fu poi conquistata dai Dori, calati dal nord, che si insediarono nel Peloponneso.\nLa popolazione che abitava a Corinto apparteneva infatti al gruppo linguistico dorico, e ci\u00f2 \u00e8 affermato tramite il mito che fa discendere la dinastia dei tiranni Bacchiadi da Eracle. Proprio questa famiglia regn\u00f2 tra il 747 e il 657 a.C., periodo in cui furono fondate le importantissime colonie di Siracusa, Potidea, Leucade, Corcira, Epidamno, Apollonia ed Ambracia.\nLa colonizzazione, per\u00f2, non fu che la conseguenza di un arricchimento della \"polis\" con il commercio, in particolar modo la fiorente esportazione di vasi in ceramica, allora di stile protocorinzio. Corinto godeva di una posizione geografica ideale, affacciandosi sia sul Mar Ionio dal golfo di Corinto che sul Mar Egeo dal golfo Saronico tramite i suoi due porti: Cencrea (\u039a\u03b5\u03b3\u03c7\u03c1\u03b5\u03b9\u03ac), da dove partivano le rotte commerciali verso il Mar Egeo, e Lecheo (\u039b\u03ad\u03c7\u03b1\u03b9\u03bf\u03bd) che gestiva i traffici verso le colonie di Corinto in Magna Grecia. I due porti alloggiavano, inoltre, la flotta militare della \"polis\".\nAlla fine di questo periodo, si pass\u00f2 a un governo di magistrati eletti annualmente tra i Bacchiadi; in seguito, per\u00f2, dal 657 al 628 a.C., s'instaur\u00f2 una dinastia tirannica iniziata da Cipselo, bacchiade da parte di madre. Questa situazione si protrasse per pi\u00f9 di mezzo secolo (Cipselo 29 anni, Periandro 30, Psammetico 3).\nSi pass\u00f2 quindi a un'aristocrazia \"moderata\", che guid\u00f2 la \"polis\" nelle guerre al fianco di Sparta contro Atene; Corinto fu infatti la potenza marittima della lega peloponnesiaca.\nTra il 431 a.C. e il 404 a.C. si scontr\u00f2 con la potenza di Atene e della Lega di Delo, e proprio la colonia corinzia di Corcira fu il \"casus belli\" tra Atene e Sparta per l'inizio della guerra del Peloponneso, arrivata al termine di un felicissimo periodo per la \"polis\", che pare arrivasse addirittura ad avere una popolazione di diverse decine di migliaia di persone, tra cui moltissimi con lo \"status\" di meteco, cifra davvero ragguardevole per l'epoca.\nIn seguito alla guerra di Corinto tra Atene e Sparta, Corinto fu annessa dalla vicina citt\u00e0 di Argo, poi, in seguito alla vittoria di Filippo II nella Battaglia di Cheronea, entr\u00f2 prima nell'area di influenza macedone. La citt\u00e0 perse definitivamente di importanza e nel 146 a.C. fu attaccata e distrutta dai Romani nel corso dell'invasione della Grecia durante la Quarta guerra macedonica.\nL'epoca romana.\nNel 146 a.C., Roma dichiar\u00f2 guerra alla Lega achea e, dopo le vittorie sulle forze della lega nell'estate di quell'anno, i Romani guidati da Lucio Mummio assediarono e catturarono Corinto. Quando entr\u00f2 in citt\u00e0, Mummio uccise tutti gli uomini e vendette donne e bambini in schiavit\u00f9 prima di bruciare la citt\u00e0, per cui gli fu dato il cognomen \"Achaicus\" come il vincitore della Lega achea. Ci sono prove archeologiche di alcune abitazioni minime negli anni successivi, ma Corinto rimase in gran parte deserta fino a quando Giulio Cesare nel 45 a.C. rifond\u00f2 la citt\u00e0 come \"Colonia Laus Iulia Corinthiensis\" (\"colonia di Corinto in onore di Giulio\"), poco prima del suo assassinio. In questo periodo fu costruito anche un anfiteatro.\nSotto i Romani, Corinto fu ricostruita come una citt\u00e0 importante nella Grecia meridionale o Acaia. Aveva una grande popolazione mista di Romani, Greci ed Ebrei. La citt\u00e0 era un luogo importante per le attivit\u00e0 del culto imperiale, e sia il Tempio E che la Basilica Giuliana sono stati suggeriti come luoghi di attivit\u00e0 del culto imperiale.\nLa Corinto biblica.\nCorinto \u00e8 menzionata molte volte nel Nuovo Testamento, in gran parte in connessione con la missione di Paolo Apostolo, testimoniando il successo della rifondazione della citt\u00e0 da parte di Cesare. Tradizionalmente, si ritiene che la chiesa di Corinto sia stata fondata da Paolo, rendendola una sede apostolica.\nL'apostolo Paolo visit\u00f2 per la prima volta la citt\u00e0 nel 49 o 50 d.C., quando Gallio, fratello di Seneca, fu proconsole dell'Acaia. Paolo risiedette qui per diciotto mesi. Qui conobbe Aquila e Priscilla con i quali viaggi\u00f2 in seguito. Lavorarono qui insieme come fabbricanti di tende (da cui deriva il moderno concetto cristiano di fabbricare tende) e frequentarono regolarmente la sinagoga. Nell'anno 51/52, Gallio presiedette il processo dell'Apostolo Paolo a Corinto. Questo evento fornisce una data sicura per il libro degli Atti degli Apostoli all'interno della Bibbia. Sila e Timoteo raggiunsero Paolo qui, l'ultima volta che lo avevano visto a Berea. Atti 18: 6 suggerisce che il rifiuto ebraico di accettare la sua predicazione port\u00f2 qui Paolo a risolvere il problema di non parlare pi\u00f9 nelle sinagoghe in cui viaggiava: \"D'ora in poi andr\u00f2 ai Gentili\". Tuttavia, al suo arrivo ad Efeso, la narrazione riporta che Paolo and\u00f2 alla sinagoga per predicare.\nPaolo scrisse almeno due epistole alla chiesa cristiana, la Prima lettera ai Corinzi (scritta da Efeso) e la Seconda lettera ai Corinzi (scritta dalla Macedonia). La prima Epistola riflette occasionalmente il conflitto tra la fiorente chiesa cristiana e la comunit\u00e0 circostante.\nAlcuni studiosi ritengono che Paolo abbia visitato Corinto per una \"visita dolorosa\" intermedia tra la prima e la seconda epistola. Dopo aver scritto la seconda lettera, rimase a Corinto per circa tre mesi nel tardo inverno, e l\u00ec scrisse la sua Lettera ai Romani.\nSulla base di indizi all'interno delle stesse epistole di Corinto, alcuni studiosi hanno concluso che Paolo scrisse forse fino a quattro epistole nella chiesa di Corinto. Solo due sono contenute nel canone cristiano (Prima e Seconda Lettera ai Corinzi); le altre due lettere sono andate perdute. (Le lettere perse rappresenterebbero probabilmente la prima lettera che Paolo scrisse ai Corinzi e la terza, e cos\u00ec la prima e la seconda lettera del canone sarebbero state la seconda e la quarta se ne furono scritte quattro). Molti studiosi pensano che la terza (conosciuta come la \"lettera delle lacrime\") \u00e8 inclusa nella Seconda Lettera ai Corinzi (sarebbero i capitoli 10-13). Questa lettera non deve essere confusa con la cosiddetta \"Terza lettera ai Corinzi\", che \u00e8 una lettera pseudepigrafica scritta molti anni dopo la morte di Paolo.\nCi sono speculazioni da parte di Bruce Winter sul fatto che l'accesso da parte degli ebrei al loro stesso cibo a Corinto fosse stato respinto dopo la partenza di Paolo. Secondo questa teoria, Paolo aveva incaricato i cristiani Gentili di mantenere l'accesso ebraico al cibo secondo le loro leggi dietetiche. Questa speculazione \u00e8 contestata da Rudolph il quale sostiene che non ci sono prove a supporto di questa teoria. Egli sostiene invece che Paolo aveva desiderato che i cristiani gentili rimanessero assimilati all'interno delle loro comunit\u00e0 e non adottassero procedure dietetiche ebraiche.\nL'epoca bizantina.\nFu devastata nel 395 dai Goti di Alarico, tanto da non raggiungere pi\u00f9 per molti secoli l'importanza guadagnata in epoca classica, destino peraltro condiviso dalla maggior parte delle principali antiche \"poleis\" greche.\nMiti di Corinto.\nOrigini di Corinto.\nUno dei miti pi\u00f9 antichi su Corinto \u00e8 raccontato da Pausania nel II secolo d.C., secondo cui sarebbe sorta una disputa tra Poseidone e Elios sul possesso dell\u2019istmo di Corinto. Per risolvere la controversia fu chiamato in causa Briareo, uno degli Ecatonchiri. Il suo verdetto fu che l'istmo di Corinto apparteneva a Poseidone e l'acropoli di Corinto (Acrocorinto) apparteneva a Helios che poi la cedette a Afrodite. Cos\u00ec, i greci dell'et\u00e0 classica rappresentavano il culto arcaico del sole-titano nella parte pi\u00f9 alta del sito e legato a Poseidone lungo la cosa, esiste infatti un antico Santuario di Poseidone a Istmia vicino a Corinto.\nSecondo il mito ellenico, la citt\u00e0 fu fondata da Corinto, un discendente del dio Helios (il Sole), mentre altri miti suggeriscono che la citt\u00e0 fu fondata dalla dea Efira, una figlia dell'oceano Titano, per questo il primo nome della citt\u00e0 era proprio Efira. \u00c8 provato che la citt\u00e0 fu distrutta intorno al 2000 a.C. Alcuni nomi antichi come quello di Corinto provengono dalla lingua pre-greca dei Pelasgi. Sembra probabile che il sito di Corinto ospitasse una citt\u00e0 palazzo dell'et\u00e0 del bronzo micenea, come a Micene, Tirinto o Pilo.\nSisifo.\nSisifo invece \u00e8 il mitico fondatore dei re di Corinto. A lui \u00e8 legato anche il mito della fonte pi\u00f9 famosa della citt\u00e0 antica. Egli infatti mentre cercava di risolvere il problema della scarsit\u00e0 dell'acqua a Corinto, si ritrov\u00f2 nei pressi della rocca di Corinto dove vide Zeus con una bella ninfa di nome Egina che era figlia del dio fluviale Asopo rapita dallo stesso Zeus. \nIl dio Asopo si present\u00f2 allora a Sisifo nelle sembianze di un vecchio e gli chiese notizie di sua figlia. Sisifo disse di averla vista, senza per\u00f2 rivelare subito chi l'aveva rapita preferendo chiedere una fonte d'acqua per la sua citt\u00e0 in cambio dell'informazione. Asopo promise che gli avrebbe dato la fonte e Sisifo mantenedo il patto rivel\u00f2 che la ninfa era stata rapita da Zeus. \nSoddisfatto, Asopo fece dono al re della sorgente perenne detta Pirene.\nBellerofonte.\nBellerofonte, figlio di Glauco, a sua volta figlio di Sisifo, commise un delitto senza volerlo, uccidendo Bellero, re di Corinto, bench\u00e9 secondo un\u2019altra fonte avesse ucciso il fratello Deliade. Per purificarsi da tale delitto giunse ospite presso Preto, re di Tirinto, dove vi era un sacerdote in grado di purificare le anime. Stenebea, moglie di Preto, si invagh\u00ec di lui, venendo per\u00f2 rifiutata. Assetata di vendetta, la donna istig\u00f2 il marito ad uccidere Bellerofonte, raccontandogli di essere stata sedotta da costui. Ma le leggi greche dell'ospitalit\u00e0 (la \"Xenia\") impedivano l'uccisione di un commensale; pertanto Preto invi\u00f2 Bellerofonte da Iobate, re di Licia (e padre di Stenebea), con la scusa di consegnargli una lettera (che ne richiedeva, in realt\u00e0, l'uccisione). Anche Iobate per\u00f2 ospit\u00f2 Bellerofonte, e per le solite leggi, non se la sent\u00ec di assassinarlo direttamente richiedendo, invece, al giovane di uccidere la Chimera, un mostro che sputava fiamme, con la testa di leone, il corpo di caprone e la coda di serpente.\nPer compiere questa impresa Polido disse a Bellerofonte che avrebbe avuto bisogno del cavallo Pegaso il quale si abbeverava abitualmente presso la Fontana di Pirene ma era del tutto indomabile. Egli quindi sugger\u00ec a Bellerofonte di dormire presso il tempio di Atena attendendo un segnale della dea. Mentre Bellerofonte dormiva, sogn\u00f2 infatti che Atena metteva una briglia d'oro accanto a lui. Quando si svegli\u00f2 trov\u00f2 effettivamente la briglia d'oro con cui riusc\u00ec a catturare e domare io cavallo presso la fonte, permettendogli poi di compiere l'impresa della chimera.\nAltri miti.\nPolibo uno dei re di Corinto accolse presso la sua corte un bambino trovato in mezzo agli alberi, quel bambino prese il nome di Edipo, da cui si svilupper\u00e0 il famoso mito.\nFu anche a Corinto che Giasone, il capo degli Argonauti, giunse con Medea. Qui Giasone chiese in sposa al re Creonte la figlia Glauce. Medea vedendosi tradita da Giasone ord\u00ec una vendetta. Come dono di nozze le offr\u00ec un vestito e dei gioielli con un sortilegio. Quando questi furono indossati da Glauce presero fuoco in cui mor\u00ec anche il padre Creonte che prov\u00f2 a soccorrerla. La vendetta di Medea si concluder\u00e0 con l'uccisione dei figli avuti da Giasone in modo che egli non avesse discendenza. Medea poi fuggir\u00e0 ad Atene su un carro del Sole.\nI Corinzi parteciparono sotto la direzione di Agamennone alla guerra di Troia."}
{"id": "5353952", "revid": "287204", "url": "https://it.wikipedia.org/wiki?curid=5353952", "title": "Gruppo Sportivo Fascio Giovanni Grion 1936-1937", "text": "Questa voce raccoglie le informazioni riguardanti il Gruppo Sportivo Fascio Giovanni Grion nelle competizioni ufficiali della stagione 1936-1937.\nRosa.\nFra parentesi il cognome italianizzato imposto al giocatore e riportato dalla stampa sportiva nazionale e locale."}
{"id": "5353959", "revid": "181699", "url": "https://it.wikipedia.org/wiki?curid=5353959", "title": "Dinamic Multimedia", "text": "Dinamic Multimedia era una societ\u00e0 anonima spagnola produttrice di videogiochi con sede a Pozuelo de Alarc\u00f3n (comunit\u00e0 di Madrid). Nel corso della sua esistenza l'azienda produsse uno dei videogiochi manageriali per PC di pi\u00f9 grande successo: \"PC Calcio\".\nStoria.\nLe origini della Dinamic Multimedia sono da ricercare nella Dinamic Software, altra societ\u00e0 iberica attiva nel settore dei videogiochi dal 1984 al 1992, anno in cui chiuse per bancarotta. Poco prima di fallire, essa - sotto la supervisione dei fratelli Pablo, V\u00edctor e Nacho Ruiz - aveva lanciato nel mercato videoludico \"Simulador profesional de f\u00fatbol\", distribuito dal Gruppo Editoriale Jackson: quando Jos\u00e9 Ignacio G\u00f3mez-Centuri\u00f3n (all'epoca proprietario della casa editrice HobbyPress e delle riviste \"MicroHobby\" e \"MicroMan\u00eda\") chiese ai tre come mai avessero impiegato tutto questo tempo per la creazione del gioco, i Ruiz risposero che la loro azienda era tecnicamente fallita. Di conseguenza G\u00f3mez-Centuri\u00f3n decise di fondare la Dinamic Multimedia: a lui sarebbe spettata la quota del 70% della societ\u00e0, mentre il restante 30% fu diviso equamente tra gli altri quattro partner (i fratelli Ruiz e Carlos Abril).\nAll'inizio del 1999 Pablo Ruiz, direttore generale della compagnia, venne licenziato a causa di alcune divergenze con l'azionista di maggioranza: i suoi fratelli decisero quindi di lasciare anch'essi l'azienda e, insieme ad altri impiegati \"scissionisti\", fondarono la FX Interactive. G\u00f3mez-Centurion rimase di conseguenza con il 100% delle azioni della societ\u00e0 e intraprese un piano di espansione finanziaria: tra il 1999 e il 2001 la DM pass\u00f2 da 30 a quasi 100 dipendenti, concentrandosi molto nel business internautico nel tentativo di sfruttare la bolla speculativa delle aziende dot-com, all'epoca al suo apice. Tuttavia, quando la crisi delle dot-com si manifest\u00f2, la Dinamic Multimedia sub\u00ec profondissime ripercussioni e fu costretta a chiudere.\nVideogiochi.\nIl prodotto pi\u00f9 celebre della Dinamic Multimedia fu il videogame manageriale \"PC Calcio\" (\"PC F\u00fatbol\"), che ebbe uno straordinario successo soprattutto in Spagna (basti dire che la sola \"versione 7.0\" vendette nello Stato iberico pi\u00f9 di 400.000 copie), Italia (col nome di \"PC Calcio\") e Argentina (\"PC F\u00fatbol Apertura\" e \"PC F\u00fatbol Clausura\"). Di seguito la lista di tutte le pubblicazioni targate Dinamic Multimedia:"}
{"id": "5353961", "revid": "1846411", "url": "https://it.wikipedia.org/wiki?curid=5353961", "title": "Comedy Central", "text": "Comedy Central \u00e8 un canale televisivo statunitense via cavo e satellitare, di propriet\u00e0 di ViacomCBS Global Entertainment Group, divisione della ViacomCBS Domestic Media Networks di Paramount Global. Il canale americano si presenta con una programmazione comica e umoristica, sotto forma di serie originali in syndication, stand-up comedy e lungometraggi.\nDai primi anni 2000, Comedy Central si \u00e8 ampliato in tutto il mondo, localizzandosi in Asia, Germania, Repubblica Ceca, Ungheria, Israele, Italia, America Latina, Nuova Zelanda, Paesi Bassi, Norvegia, Polonia, Spagna, Svezia, Danimarca, Finlandia, Regno Unito, India, Brasile, Albania, Bosnia ed Erzegovina, Bulgaria, Belgio, Croazia, Romania, Macedonia, Montenegro, Serbia, Slovenia, Medio Oriente e Africa. I canali internazionali sono gestiti da Viacom International Media Networks.\nDa settembre 2019, Comedy Central \u00e8 disponibile a circa 86.723.000 famiglie negli Stati Uniti.\nStoria.\nI primi anni (1989-1991).\nIl 15 novembre 1989, Time Warner, proprietario della HBO, ha lanciato The Channel Comedy come primo canale via cavo, dedicato esclusivamente alla programmazione basata sulla commedia. Il 1\u00ba aprile 1990, Viacom (che possedeva MTV, VH1 e Nickelodeon) ha lanciato un canale rivale chiamato Ha!, che si basava principalmente sulle situation comedy e le sketch comedy.\nI programmi di The Channel Comedy sono stati trasmessi dalla HBO Downtown Studios al 120 East 23rd Street di Manhattan. Prima della fusione con Ha!, il canale comprendeva diversi programmi originali come Onion World con Rich Hall e il Mystery Science Theater 3000, oltre agli spettacoli ospitati da comici, tra cui The Sweet Life con Rachel Sweet, Night After Night con Allan Havey, Sports Monster e The Higgins Boys and Gruber. Quest'ultimo spettacolo parodizzava diverse serie televisive d'epoca come Supercar, Clutch Cargo e Lancillotto 008.\nLa nascita.\nComedy Central comincia le trasmissioni il 1\u00ba aprile 1991 e dal 13 agosto 1997 comincia a trasmettere South Park, inoltre dal 2008 rinnova la serie Futurama (originaria del network Fox e chiusa inizialmente nel 2003) per 4 film usciti direttamente per il mercato Home video suddividendoli in mini episodi formando una quinta stagione, per la sesta stagione e per la settima."}
{"id": "5353963", "revid": "71317838", "url": "https://it.wikipedia.org/wiki?curid=5353963", "title": "Voline", "text": ""}
{"id": "5353974", "revid": "729019", "url": "https://it.wikipedia.org/wiki?curid=5353974", "title": "Agust\u00edn Creevy", "text": "Biografia.\nCreevy inizi\u00f2 a giocare in Argentina con il San Luis, squadra della sua citt\u00e0 natale di La Plata, nel ruolo di terza linea ala.\nA vent'anni debutt\u00f2 a livello internazionale con i \"Pumas\" affrontando il 23 aprile 2005 il a Buenos Aires.\nNel 2007 firm\u00f2 il suo primo contratto da professionista trasferendosi alla squadra francese del .\nTrascorse due stagioni in Francia riuscendo a giocare solo poche partite, complice anche un infortunio alla spalla patito al secondo anno.\nDurante il periodo in cui fu infortunato Creevy fu convinto dall'allora C.T. dell'Argentina Santiago Phelan a cambiare posizione per giocare come tallonatore.\nTornato nel 2010 in Argentina dopo l'esperienza francese, Creevy inizi\u00f2 a giocare nel ruolo di tallonatore.\nDopo essersi adattato al nuovo ruolo, Creevy ritorn\u00f2 in Francia per giocare per un breve periodo con il come sostituto di un infortunato.\nReduce dalla vittoria della Vodacom Cup 2011 con i Pampas XV, imbattuti in quella edizione del torneo, il tallonatore argentino fu convocato per disputare la .\nDopo la competizione mondiale Creevy fu nuovamente in Francia per giocare con il ; due anni dopo si un\u00ec agli inglesi del .\nA luglio 2014 fu nominato capitano dell'Argentina.\nNel 2015 Creevy si accord\u00f2 con la propria federazione per tornare a giocare in patria in occasione della nascita della \"franchise\" (successivamente battezzata ) argentina impegnata nel Super Rugby allargato a 18 squadre."}
{"id": "5353976", "revid": "287204", "url": "https://it.wikipedia.org/wiki?curid=5353976", "title": "Agustin Creevy", "text": ""}
{"id": "5353980", "revid": "37401", "url": "https://it.wikipedia.org/wiki?curid=5353980", "title": "Agirio", "text": ""}
{"id": "5353981", "revid": "37401", "url": "https://it.wikipedia.org/wiki?curid=5353981", "title": "Iceta di Lentini", "text": ""}
{"id": "5353984", "revid": "767487", "url": "https://it.wikipedia.org/wiki?curid=5353984", "title": "Nicol\u00e1s Herrera", "text": " Ebbe un importante ruolo nel processo di formazione e indipendenza dell'Argentina e, in seguito, collabor\u00f2 con i luso-brasiliani durante il periodo in cui questi occuparono la Provincia Cisplatina. Dopo l'indipendenza dell'Uruguay fu tra i politici di maggiore spicco della nuova entit\u00e0 statale.\nBiografia.\nNato a Montevideo nel 1775, nipote di uno spagnolo originario di Lanzarote, Nicol\u00e1s Herrera studi\u00f2 a Chuquisaca, da dove torn\u00f2 nella citt\u00e0 natale dopo essersi laureato in legge. Nel 1806 fu inviato presso la corte reale per fornire informazioni riguardo al comportamento della citt\u00e0 durante le invasioni britanniche e per ottenere alcune concessioni.\nEntrato a far parte del Cabildo di Montevideo, all'insorgere del movimento indipendentista a Buenos Aires Herrera fu scelto come direttore della \"Gazeta de Montevideo\", periodico che diffondeva ideali monarchici e filo-ispanici. La creazione della giunta rivoluzionaria sull'altra sponda del R\u00edo de la Plata, tuttavia, lo spinse a cercare di creare un'esperienza simile a Montevideo.\nNel 1811, il vicer\u00e9 designato Francisco Javier de El\u00edo lo espulse dalla citt\u00e0. Riparato a Buenos Aires, Herrera divenne presto segretario nel Primo Triumvirato con la delega alla guerra e alla finanza; in questo ruolo firm\u00f2 l'armistizio con El\u00edo e il trattato, chiamato Rademaker-Herrera per il nome dei due firmatari, che sanciva la fine delle ostilit\u00e0 con il Portogallo. Fu in seguito Segretario di Governo durante il Direttorio di Gervasio Antonio de Posadas e, pi\u00f9 tardi, durante quello del suo successore, Carlos Mar\u00eda de Alvear.\nAlla caduta di quest'ultimo, deluso dal corso preso dalla rivoluzione, si convinse della necessit\u00e0 di ricorrere all'aiuto di una monarchia per mettere ordine in terra americana. Dal suo esilio di Rio de Janeiro sollecit\u00f2 l'intervento di Giovanni di Braganza, re di Portogallo, Brasile e Algarve, al fine di invadere la \"Banda Oriental\", nella quale la politica di Jos\u00e9 Gervasio Artigas spaventava le classi pi\u00f9 agiate.\nDurante l'invasione luso-brasiliana della \"Banda Oriental\", Herrera ag\u00ec come collaboratore del generale portoghese Carlos Frederico Lecor, diventando in seguito l'uomo fidato dell'esercito invasore durante l'occupazione, e una delle personalit\u00e0 civili di maggior potere a Montevideo. Nonostante alcuni dissapori con lo stesso Lecor, nel 1826 fu nominato senatore da Pietro I in rappresentanza della Provincia Cisplatina, carica che mantenne durante la guerra argentino-brasiliana.\nDopo l'indipendenza dell'Uruguay, approfittando di un'amnistia generale e delle sue relazioni entr\u00f2 a far parte del ristretto gruppo di potere che circondava il presidente Fructuoso Rivera. Nel 1829 fu incaricato, secondo i termini dell'armistizio firmato tra i contendenti della guerra, di ottenere il consenso alla nuova costituzione da parte dell'imperatore del Brasile, riuscendo nel compito. Eletto senatore della nuova repubblica, Herrera mor\u00ec il 28 febbraio 1833."}
{"id": "5353989", "revid": "599013", "url": "https://it.wikipedia.org/wiki?curid=5353989", "title": "Lisa Vittozzi", "text": "Carriera.\nStagioni 2012-2015.\nL'atleta sappadina ha conquistato la sua prima medaglia ai Campionati mondiali giovanili di biathlon nell'edizione di Obertilliach del 2013, il 25 gennaio 2013 classificandosi al secondo posto nella gara Sprint nella categoria Giovani. Nella gara ad inseguimento commette 3 errori al poligono e conclude la gara in 5\u00aa posizione. Nel giugno dello stesso anno prende parte del Gruppo Sportivo Forestale dello Stato.\nAi Campionati europei di biathlon 2014 svoltisi a Nov\u00e9 M\u011bsto na Morav\u011b, nella categoria Juniores, Lisa conquista il Bronzo nella gara Individuale, con 3 errori al poligono.\nNell'edizione dei Campionati mondiali giovanili di biathlon del 2014, tenutasi a Presque Isle (Maine), Lisa conquista due ori nella categoria Giovani all'et\u00e0 di 19 anni: il primo della gara Sprint, il secondo nell'Inseguimento. Nella gara Individuale, conclusa con due errori, uno nella seconda e uno nella terza serie, Lisa porta a casa il secondo piazzamento, dietro di 1'05\"7 dalla vincitrice.\nAl termine della stessa stagione 2013-14, Vittozzi prende parte alla staffetta mista in occasione della tappa di IBU CUP in val Martello ed insieme a Ponza, Windisch M. e De Lorenzi, conquistano il secondo posto, dietro alla squadra tedesca.\nHa esordito in Coppa del Mondo il 6 dicembre 2014 nella sprint di \u00d6stersund (38\u00aa), mentre il suo esordio ai Campionati mondiali avviene nella rassegna iridata di Kontiolahti 2015, vincendo la medaglia di bronzo nella staffetta e classificandosi 60\u00aa nella sprint e 41\u00aa nell'inseguimento. Ha concluso la sua prima stagione in Coppa del mondo come sesta atleta pi\u00f9 precisa al tiro del massimo circuito con l'88% dei bersagli colpiti e alla 66\u00aa posizione in classifica generale.\nStagione 2015-2016.\nNella stagione 2015-16 Vittozzi \u00e8 stabilmente presente nella squadra A Italiana di Biathlon. Nella tappa di Hochfilzen, la seconda della stagione, Lisa ha conquistato la prima vittoria in Coppa del Mondo, nonch\u00e9 primo podio, il 13 dicembre 2015 nella staffetta di Hochfilzen, insieme a Dorothea Wierer, Karin Oberhofer e Federica Sanfilippo. A Ruhpolding, nel gennaio del 2016, conquista il terzo posto nella staffetta insieme a Dorothea Wierer, Karin Oberhofer e Alexia Runggaldier.\nStagione 2016-2017.\nNella prima tappa di Coppa del Mondo della stagione, ad Oestersund (SWE), Lisa e compagni conquistano il terzo posto nella Staffetta Mista dietro Norvegia e Germania.\nIn occasione della tappa di casa ad Anterselva, durante la quale si svolgono le uniche gare di Coppa del Mondo di Biathlon in Italia, Lisa sale sul terzo gradino del podio nel format di Staffetta con le compagne Federica Sanfilippo, Alexia Runggaldier e Dorothea Wierer.\nNei Campionati mondiali di biathlon ad Hochfilzen sale in 4\u00aa posizione nella Sprint, a soli due decimi di secondo dal podio: il suo miglior risultato individuale fino a quel punto. A Kontiolahti, penultima tappa stagionale del circuito di Coppa del Mondo di biathlon 2017, conquista il suo primo podio individuale in Coppa del Mondo nella gara ad Inseguimento, classificandosi 3\u00aa.\nStagione 2017-2018.\nLa stagione 2017-2018 inizia subito con grandi risultati per Lisa Vittozzi. In occasione della prima tappa di Coppa del Mondo ad Oestersund (SWE), sale sul secondo gradino del podio insieme a Dorothea Wierer, Lukas Hofer e Dominik Windisch nella staffetta Mista. Sempre a Oestersund, sfiora il podio nella gara ad Inseguimento finendo 4\u00aa, dopo ad una grande prestazione nella gara Sprint che l'ha portata in 5\u00aa posizione.\nA dicembre 2017, ad Annecy-Le Grand Bornand (FRA) in Coppa del Mondo, dopo il 4\u00ba posto della gara Sprint, sale sul podio nella gara ad Inseguimento sulla 3\u00aa piazzola, eguagliando il suo miglior risultato individuale nella stagione precedente a Kontiolahti. A Ruhpolding, sabato 13 gennaio 2018, conquista il secondo posto nella Staffetta di Coppa del Mondo insieme a Dorothea Wierer, Nicole Gontier e Federica Sanfilippo.\nAi XXIII Giochi olimpici invernali di , suo esordio olimpico, ha vinto la medaglia di bronzo nella staffetta mista e si \u00e8 classificata 6\u00aa nella sprint, 11\u00aa nell'inseguimento, 32\u00aa nell'individuale e 4\u00aa nella partenza in linea.\nTra l'8 e l'11 marzo, durante la tappa di Coppa del Mondo a Kontiolahti ha ottenuto tre podi: vittoria nella staffetta mista insieme a Dorothea Wierer, Lukas Hofer e Dominik Windisch, terzo posto nella gara Sprint 7,5\u00a0km e secondo posto nella Mass Start da 12,5\u00a0km.\nNella tappa di Oslo Holmenkollen, tra il 13 ed il 18 marzo 2018, Lisa conquista il terzo posto insieme alle compagne Dorothea Wierer, Nicole Gontier e Federica Sanfilippo nella staffetta 4x6\u00a0km.\nConclude la sua stagione al 6\u00ba posto della classifica generale di Coppa del Mondo. Vittozzi in stagione ha sparato con precisione del 86% (86% a terra, 87% in piedi).\nStagione 2018-2019.\nNella stagione 2018-2019 ottiene la prima vittoria individuale nello sprint di Oberhof, in Germania. Nella medesima localit\u00e0, due giorni dopo, si aggiudica anche l'inseguimento, prima biatleta italiana a vincere in questa specialit\u00e0, dove neanche gli uomini si erano mai imposti; nell'occasione diventa la seconda biatleta italiana a cogliere due successi consecutivi in Coppa del mondo, risultato ottenuto solo da Nathalie Santer nel 1993. Al termine delle prove individuali disputate a Salt Lake City, sale per la prima volta al comando della classifica generale di Coppa del mondo, superando l'altra italiana Dorothea Wierer, autrice di una gara negativa.\nCon l'argento conquistato nell'individuale dei mondiali di \u00d6stersund 2019, valida anche ai fini della Coppa del Mondo, conquista anche la Coppa di specialit\u00e0.\nStagione 2019-2020.\nL'estate del 2019 \u00e8 ricca di eventi per il biathlon e Lisa Vittozzi partecipa a tutti i principali eventi in programma: si inizia nei primi giorni di agosto con il Blink2019 Festivalen dove Vittozzi, che per alcuni problemi non \u00e8 in possesso della sua carabina, ma di una sostitutiva, arriva quinta nella partenza in linea vinta da \u00d6berg Hanna. Nella settimana successiva, Vittozzi si impone nel City Biathlon di Wiesbaden, in Germania, gara estiva che vedeva al via 7 fra le migliori biathlete del mondo. Il 23 agosto al 1K Shot di Livigno, nella prova di biathlon, si sono sfidate le due atlete che hanno portato il nome di Livigno sui podi di tutto il mondo, Dorothea Wierer e Lisa Vittozzi, prima e seconda nella classifica generale dell\u2019ultima Coppa del Mondo della stagione appena trascorsa. Come accaduto lo scorso anno Lisa Vittozzi si \u00e8 imposta nella sfida con la sua rivale, sfruttando una grandissima prestazione al poligono e confermando anche in questa kermesse quanto mostrato gi\u00e0 poche settimane fa al City Biathlon di Wiesbaden, gara amica dell'1K Shot. Il 31 agosto Martin Fourcade e Lisa Vittozzi illuminano Annecy nella prima edizione del Martin Fourcade Nordic Festival. Davanti a oltre diecimila spettatori, accorsi a seguire l\u2019evento nonostante una giornata caldissima, l\u2019azzurra e il sette volte vincitore della Coppa del Mondo hanno dominato le rispettive mass start.\nIl 7 settembre Vittozzi vince la Sprint dei Campionati Italiani Estivi in Val Martello. La settimana successiva, nella mass start dei Campionati Tedeschi alla Chiemgau Arena di Ruhpolding, in Germania, pista dove ormai due anni e mezzo or sono conquist\u00f2 la sua prima top ten individuale in Coppa del Mondo, la sappadina del CS Carabinieri si \u00e8 dovuta accontentare del terzo posto.\nLa stagione invernale inizia il 30 novembre con la staffetta mista di \u00d6stersund, nella quale Lisa Vittozzi, insieme a Wierer, Hofer e Windish, vincono dominando.. Il resto della stagione si rivela per\u00f2 avaro di soddisfazioni. La Vittozzi non riesce a confermare gli ottimi risultati della stagione precedente, chiudendo solo al 10\u00ba posto la classifica generale di Coppa del Mondo, con appena 2 podi stagionali (staffetta mista esclusa): \u00e8 seconda il 26 gennaio 2020 a Pokljuka in Slovenia nella Mass Start, e terza il 14 marzo 2020 a Kontiolahti in Finlandia nell'inseguimento, ultima gara di stagione prima delle finali di Oslo, poi cancellate.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint\nPU = inseguimento\nRL = staffetta\nMR = staffetta mista\nCampionati italiani estivi.\nCampionati italiani \n\u2022 2 medaglie:\n- 2 ori (partenza in linea, staffetta mista nel 2021 presso il centro Biathlon Val Martello/Biathlonzentrum Martell)\nStatistiche.\nPodi in Coppa del Mondo.\n\"Statistiche aggiornate al 6 marzo 2021\"."}
{"id": "5353990", "revid": "287204", "url": "https://it.wikipedia.org/wiki?curid=5353990", "title": "Gruppo Sportivo Fascio Giovanni Grion 1937-1938", "text": "Questa voce raccoglie le informazioni riguardanti il Gruppo Sportivo Fascio Giovanni Grion nelle competizioni ufficiali della stagione 1937-1938.\nRosa.\nFra parentesi il cognome italianizzato imposto al giocatore e riportato dalla stampa sportiva nazionale e locale."}
{"id": "5353991", "revid": "648716", "url": "https://it.wikipedia.org/wiki?curid=5353991", "title": "Festa nazionale del chamam\u00e9", "text": "La festa nazionale del chamam\u00e9 (Fiesta Nacional del Chamam\u00e9) si celebra nella citt\u00e0 di Corrientes, situata nell'Argentina nord-orientale, nello specifico presso l'anfiteatro Cocomarola e il Puente Pexoa; ogni anno, per alcuni giorni del mese di gennaio, si suona e si balla il \"chamam\u00e9\", un genere musicale di origine folkloristica caratteristico della regione orientale dell'Argentina, del Paraguay, dello stato di Rio Grande do Sul, nella zona meridionale del Brasile, e di alcune zone dell'Uruguay."}
{"id": "5354002", "revid": "44876", "url": "https://it.wikipedia.org/wiki?curid=5354002", "title": "Gruppo Sportivo Fascio Giovanni Grion 1938-1939", "text": "Questa voce raccoglie le informazioni riguardanti il Gruppo Sportivo Fascio Giovanni Grion nelle competizioni ufficiali della stagione 1938-1939.\nRosa.\nFra parentesi il cognome italianizzato imposto al giocatore e riportato dalla stampa sportiva nazionale e locale."}
{"id": "5354006", "revid": "212348", "url": "https://it.wikipedia.org/wiki?curid=5354006", "title": "Henequen", "text": ""}
{"id": "5354008", "revid": "287204", "url": "https://it.wikipedia.org/wiki?curid=5354008", "title": "Rais M'Bolhi", "text": ""}
{"id": "5354009", "revid": "111433", "url": "https://it.wikipedia.org/wiki?curid=5354009", "title": "Gazi Ya\u015fargil", "text": "Ha trattato l'epilessia e i tumori al cervello con strumenti di sua invenzione. Dal 1953 fino al suo ritiro, avvenuto nel 1993 \u00e8 stato prima residente, capo residente e poi professore e presidente del dipartimento di neurochirurgia presso l'Universit\u00e0 di Zurigo e all'ospedale universitario di Zurigo. Nel 1999, all'incontro annuale dei Neurochirurghi, \u00e8 stato nominato \"neurochirurgo del secolo\".\nEducazione e carriera.\nDopo aver frequentato l'Ankara Atat\u00fcrk Lisesi e l'Universit\u00e0 di Ankara, in Turchia, tra il 1931 e il 1943 si reca in Germania per studiare medicina presso l'Universit\u00e0 Friedrich Schiller di Jena. Grazie al suo genio nello sviluppo di tecniche microchirurgiche nel campo della neurochirurgia, e pi\u00f9 specificatamente nel settore delle malattie cerebrovascolari ha curato pazienti inoperabili con le precedenti tecniche.. Nel 1969 diventa professore associato, nel 1973 professore e presidente del Dipartimento di Neurochirurgia dell'Universit\u00e0 di Zurigo superando il suo mentore, il professor Hugo Krayenb\u00fchl (1902-1985). Nel corso dei vent'anni successivi svolge attivit\u00e0 di laboratorio e applicazioni cliniche di microchirurgia, eseguendo a Zurigo, 7.500 operazioni intracraniche, fino al suo ritiro nel 1993. Nel 1994, accetta la nomina a professore di Neurochirurgia presso il Collegio di Medicina dell\u2019\"Universit\u00e0 dell'Arkansas per le scienze mediche\" di Little Rock, dove \u00e8 ancora attivo nel settore della micro-neurochirurgia, nella ricerca e nell'insegnamento.\nInsieme a Harvey Cushing, viene acclamato come uno dei pi\u00f9 grandi neurochirurghi del ventesimo secolo. Ha contribuito a formare tre generazioni, definendo ci\u00f2 che \u00e8 possibile e non in neurochirurgia e dimostrando come raggiungerlo. Nel laboratorio di micro-neurochirurgica anatomica a Zurigo ha formato circa tremila colleghi provenienti da tutto il mondo, e di tutte le specialit\u00e0. Ha partecipato a diverse centinaia di congressi nazionali ed internazionali di neurochirurgia, simposi, e corsi. \u00c8 molto stimato nella societ\u00e0 turca ed \u00e8 rispettato come un modello esemplare per i giovani turchi.\n\u00c8 sposato con Dianne Bader-Gibson Ya\u015fargil, infermiera responsabile della sala operatoria al suo fianco fin dal 1973.\nPubblicazioni.\nHa pubblicato le sue esperienze chirurgiche in 330 documenti e tredici monografie. La pubblicazione in sei volumi di \"Microneurochirurgia\" (1984-1996, Georg Thieme Verlag Stuttgart-New York) , la revisione completa delle sue ampie esperienze, e un importante contributo alla letteratura neurochirurgica."}
{"id": "5354015", "revid": "22475", "url": "https://it.wikipedia.org/wiki?curid=5354015", "title": "Branda Castiglioni (vescovo)", "text": "Biografia.\nFiglio di Giacomo e da Orsina Castiglioni, Branda nacque a Milano nel 1415 da una nobile e potente famiglia e fin da giovane et\u00e0 fu avviato alla carriera ecclesiastica, visto che la famiglia vantava numerosi vescovi, tra cui il cardinale omonimo, suo prozio. Si laure\u00f2 in giurisprudenza e si distinse per la sua eloquenza; trasferito in Normandia, perch\u00e9 chiamato dallo zio Zanone Castiglioni, vescovo di Bayeux, divenne nel 1439 deputato del capitolo locale. Fu poi arcidiacono di Coutances, la cui diocesi era retta da Giovanni Castiglione, un altro suo parente, e successivamente fu canonico di Vireville e poi della cattedrale di Liegi. \nL'8 ottobre 1466 fu nominato vescovo di Como, anche se Galeazzo Maria Sforza, nuovo duca di Milano, sembra fosse contrario a tale nomina, avendo altri progetti su quella sede vescovile. Nel gennaio 1469 divenne membro del \"Consiglio segreto\" del duca. Una delle sue prime missioni fu in Francia, dove venne ricevuto da re Luigi XI per rassicurarlo sui rapporti tra il duca con Carlo il Temerario, duca di Borgogna.\nNel maggio 1487 si trovava a Roma e sembra che fosse stato nominato cardinale \"in pectore\" dal papa, ma mor\u00ec improvvisamente il 15 luglio successivo senza che la nomina fosse annunciata e pubblicata. In ogni caso gli furono tributati onori funebri degni di un cardinale e fu sepolto nella basilica di San Pietro, in una tomba ora scomparsa.\nAlla sua munificenza si devono gli affreschi dell'oratorio del collegio Castiglioni, a Pavia, eseguiti nel 1475.\nGenealogia episcopale.\nLa genealogia episcopale \u00e8:"}
{"id": "5354022", "revid": "830939", "url": "https://it.wikipedia.org/wiki?curid=5354022", "title": "Nomofilacia", "text": ""}
{"id": "5354023", "revid": "830939", "url": "https://it.wikipedia.org/wiki?curid=5354023", "title": "Nomofilaci", "text": ""}
{"id": "5354039", "revid": "200568", "url": "https://it.wikipedia.org/wiki?curid=5354039", "title": "Scattolin", "text": ""}
{"id": "5354056", "revid": "104458", "url": "https://it.wikipedia.org/wiki?curid=5354056", "title": "Nicol Delago", "text": "Biografia.\nOriginaria di Selva di Val Gardena e sorella di Nadia e nipote di Oskar e Karla, a loro volta sciatori di alto livello, si \u00e8 formata sportivamente nello Sci Club Gardena, per poi arruolarsi nel Gruppi Sportivi Fiamme Gialle. Attiva in gare FIS dal dicembre del 2011, ha esordito in Coppa Europa il 12 dicembre 2013 ad Andalo Paganella in slalom gigante, senza completare la prova, e in Coppa del Mondo il 24 gennaio 2015 a Sankt Moritz in discesa libera (43\u00aa). Ai successivi Mondiali juniores di Hafjell 2015 ha vinto la medaglia di bronzo nella discesa libera e il 14 gennaio 2016 ha ottenuto ad Altenmarkt-Zauchensee in discesa libera il suo primo podio in Coppa Europa (3\u00aa).\nAi Mondiali juniores di So\u010di/Roza Chutor 2016 ha nuovamente vinto la medaglia di bronzo nella discesa libera. Ai XXIII Giochi olimpici invernali di , sua prima presenza olimpica, non ha completato la discesa libera; il 18 dicembre dello stesso anno ha ottenuto il suo primo podio in Coppa del Mondo, classificandosi 2\u00aa alle spalle della slovena Ilka \u0160tuhec nella discesa libera disputata sulla pista Saslong in Val Gardena. Ai Mondiali di \u00c5re 2019, suo esordio iridato, \u00e8 stata 6\u00aa nella discesa libera e 12\u00aa nella combinata.\nIl 1\u00ba dicembre 2020, durante una sessione di allenamento a Solda, ha riportato la rottura del tendine d'Achille della gamba sinistra, che ha determinato la conclusione anticipata della sua stagione sportiva. Ai XXIV Giochi olimpici invernali di si \u00e8 classificata 11\u00aa nella discesa libera e non ha completato la combinata.\nCaratteristiche tecniche.\nAtleta dal fisico massiccio e vigoroso, fa della potenza muscolare il proprio punto di forza. Ha doti di scorrevolezza che le consentono di mantenere alta velocit\u00e0 anche in tratti di pista caratterizzati da scarsa pendenza, uniti ad una buona agilit\u00e0; per contro risulta meno competitiva nelle sezioni a maggior tasso tecnico. Inizialmente dedita allo slalom speciale, si \u00e8 successivamente orientata su discesa libera e supergigante, dimostrandosi competitiva a buon livello anche in combinata alpina."}
{"id": "5354057", "revid": "830939", "url": "https://it.wikipedia.org/wiki?curid=5354057", "title": "Lothar Vogt", "text": "Due volte vincitore del Campionato della Germania Est (1977 e 1979).\nHa partecipato con la Germania Est alle olimpiadi di Skopje 1972 e di Salonicco 1988, con il risultato complessivo di +14 =3 \u20133 (69 %).\nAlcuni risultati di torneo:"}
{"id": "5354061", "revid": "600229", "url": "https://it.wikipedia.org/wiki?curid=5354061", "title": "Carenza", "text": ""}
{"id": "5354063", "revid": "1494169", "url": "https://it.wikipedia.org/wiki?curid=5354063", "title": "Regione di Kiev", "text": ""}
{"id": "5354067", "revid": "88740", "url": "https://it.wikipedia.org/wiki?curid=5354067", "title": "Liberi", "text": ""}
{"id": "5354077", "revid": "128245", "url": "https://it.wikipedia.org/wiki?curid=5354077", "title": "Concordia (gioco)", "text": "Concordia \u00e8 un gioco in stile tedesco ideato da Mac Gerdts in cui lo scopo \u00e8 guadagnare punti vittoria attraverso il conseguimento degli obiettivi riportati sulle \"Carte Ruolo\" collegate ad una divinit\u00e0 dell'Antica Roma.\n\"Concordia\" \u00e8 il secondo gioco di Mac Gerdts dopo \"The Princes of Machu Pichu\" che non sfrutta le meccaniche di gioco legate al sistema della rondella."}
{"id": "5354078", "revid": "1543377", "url": "https://it.wikipedia.org/wiki?curid=5354078", "title": "Carenza (botanica)", "text": "In biologia vegetale il termine carenza (dal latino \"carere\", mancare) indica una condizione di deficit di apporto di una o pi\u00f9 sostanze nutritive necessarie alla crescita di una pianta.\nLa carenza pu\u00f2 riguardare macroelementi, presenti in quantit\u00e0 elevate nei tessuti della pianta, quali p.es. carbonio, azoto, potassio, calcio, magnesio, fosforo; o microelementi, solitamente meno rappresentati, quali ferro, manganese, zinco, rame."}
{"id": "5354079", "revid": "1522738", "url": "https://it.wikipedia.org/wiki?curid=5354079", "title": "Nahnu jund Allah, jund al-watan", "text": "Nahnu jund Allah, jund al-watan (, ossia \"Noi siamo i soldati di Dio e della nostra terra\") \u00e8 l'inno nazionale del Sudan. Il brano \u00e8 stato adottato come inno nel 1956 \nTesto.\n\u0646\u062d\u0646 \u062c\u0646\u062f \u0627\u0644\u0644\u0647 \u062c\u0646\u062f \u0627\u0644\u0648\u0637\u0646\n\u0627\u0646 \u062f\u0639\u0649 \u062f\u0627\u0639\u0649 \u0627\u0644\u0641\u062f\u0627\u0621 \u0644\u0645 \u0646\u062e\u0646\n\u0646\u062a\u062d\u062f\u0649 \u0627\u0644\u0645\u0648\u062a \u0639\u0646\u062f \u0627\u0644\u0645\u062d\u0646\n\u0646\u0634\u062a\u0631\u0649 \u0627\u0644\u0645\u062c\u062f \u0628\u0623\u063a\u0644\u0649 \u062b\u0645\u0646\n\u0647\u0630\u0647 \u0627\u0644\u0623\u0631\u0636 \u0644\u0646\u0627 \u0641\u0644\u064a\u0639\u064a\u0634 \u0633\u0648\u062f\u0627\u0646\u0646\u0627\n\u0639\u0644\u0645\u0627 \u0628\u064a\u0646 \u0627\u0644\u0623\u0645\u0645\n\u064a\u0627 \u0628\u0646\u0649 \u0627\u0644\u0633\u0648\u062f\u0627\u0646 \u0647\u0630\u0627 \u0631\u0645\u0632\u0643\u0640\u0645\n\u064a\u062d\u0645\u0644 \u0627\u0644\u0639\u0628\u0621 \u0648 \u064a\u062d\u0645\u064a \u0623\u0631\u0636\u0643\u0645\nTraduzione.\nSiamo l'esercito di Dio e della nostra terra,\nNoi non manchiamo mai quando siamo chiamati al sacrificio.\nQuando sfidiamo la morte, le difficolt\u00e0 o il dolore,\nNoi diamo la nostra vita, come il prezzo della gloria.\nChe questa nostra terra, il Sudan, viva a lungo, Mostrando tutte le nazioni la strada.\nFigli del Sudan, convocati a servire subito,\nAbbiamo il compito di preservare il nostro paese."}
{"id": "5354080", "revid": "1305772", "url": "https://it.wikipedia.org/wiki?curid=5354080", "title": "Y\u016b Takahashi", "text": "Biografia.\nNato a Yokote, nella prefettura di Akita, in Giappone, Takahashi ha iniziato a suonare la chitarra elettrica nell'ultimo anno delle scuole medie, e durante gli anni delle scuole superiori \u00e8 stato per due anni il cantante di una band tributo. Nello stesso periodo ha comprato una chitarra acustica, iniziando a comporre brani. Dopo lo scioglimento del suo gruppo si \u00e8 trasferito a Sapporo, dove ha frequentato l'universit\u00e0. Ha fatto parte di una band anche in quel di Sapporo, prima che anche questa si sciogliesse, facendogli maturare la decisione di intraprendere la carriera da solista.\nNel febbraio 2002 Takahashi ha pubblicato il suo primo album, autoprodotto, dal titolo \"Sepia\", il quale \u00e8 stato distribuito in una tiratura di sole 200 copie. Nei successivi cinque anni ha poi tenuto diversi concerti a Sapporo; nel gennaio 2004 era solito esibirsi cinque volte a settimana come artista di strada. Nel 2007 ha pubblicato il suo secondo album, \"Mugon no b\u014dryoku\", in una tiratura di 500 copie. L'album ha ottenuto discreto successo a Sapporo, piazzandosi alla posizione numero 1 della Sapporo Stellar Place HMV nella categoria pubblicazioni indipendenti in-store. A questo \u00e8 seguito il suo primo concerto solista, davanti a 200 persone al Sapporo Colony. Nel 2007 Takahashi ha iniziato a tenere una serie di concerti mensili, tenutisi all'interno di vari negozi di CD musicali da lui affittati, la cui capacit\u00e0 permetteva la presenza di sole trenta persone alla volta.\nDopo essersi trasferito a Tokyo nel 2008, Takahashi ha pubblicato il suo terzo album autoprodotto, \"Agura\", distribuito solamente in occasione dei suoi concerti. Nello stesso periodo \u00e8 stato scritturato dall'agenzia di talenti Amuse, oltre a essere notato da Michihiko Yanai, creatore delle campagne promozionali \"No Music, No Life!?\" e \"Kaze to rock\" della Tower Records. Ci\u00f2 ha permesso a Takahashi di pubblicare nel maggio 2009 il suo primo singolo indipendente, \"Kodomo no uta\", a cui \u00e8 seguita la pubblicazione dell'EP \"Bokura no Heisei rock 'n' roll\", prodotto dallo stesso Yanai. L'EP ha raggiunto la posizione numero 262 della classifica Oricon.\nNel 2010 Takahashi ha firmato un contratto con la major Warner Music Japan, debuttando sotto la nuova etichetta con il singolo \"Subarashiki nichij\u014d\". Grazie ai frequenti passaggi in radio, il singolo si \u00e8 piazzato alla posizione numero 5 della classifica \"Billboard Japan Hot 100\" di \"Billboard\", nonostante avesse raggiunto solo la posizione numero 57 della classifica settimanale della Oricon. Il suo secondo singolo, \"Honto no kimochi\", \u00e8 stato utilizzato come tema musicale del dorama \"Q10\" della NTV, mentre \"Hi wa mata noboru\", pubblicato come ottavo singolo nel 2012, \u00e8 stato scelto come tema musicale del film \"The Kirishima Thing\" di Daihachi Yoshida."}
{"id": "5354087", "revid": "1652635", "url": "https://it.wikipedia.org/wiki?curid=5354087", "title": "Sri Lanka Matha", "text": "Sri Lanka Matha \u00e8 l'inno nazionale dello Sri Lanka. Il testo originale \u00e8 stato scritto dal poeta bengalese Rabindranath Tagore, tradotto e musicato nel 1940 da Ananda Samarakoon. Il brano \u00e8 stato adottato come inno nel 1951.\nTesto.\nSri Lanka Matha,\napa Sri Lanka, Namo Namo Namo Namo Matha\nSundara siri barini, Surendi athi Sobamana Lanka\nDhanya dhanaya neka mal palathuru piri, Jaya bhoomiya ramya.\nApa hata sapa siri setha sadana, jeewanaye Matha!\nPiliganu mena apa bhakthi puja namo namo matha\nApa Sri Lanka,\nNamo Namo Namo Namo Matha\nObawe apa widya,\nObamaya apa sathya\nObawe apa shakti,\nApa hada thula bhakthi\nOba apa aloke,\nAapage anuprane\nOba apa jeewana we,\nApa mukthiya obawe\nNawa jeewana demine\nNnithina apa Pubudu karan matha\nGnana weerya wadawamina ragena yanu\nmena jaya bhoomi kara\nEka mawekuge daru kala bawina\nyamu yamu wee nopama\nPrema wada sama bheda durara da\nNamo Namo Matha\nApa Sri Lanka, Namo Namo Namo Namo Matha\nTraduzione.\nTu Madre Lanka, o Madre Lanka ti salutiamo, salutiamo, salutiamo, salutiamo te!\nAbbondante in prosperit\u00e0, tu,\nBella di grazia e di amore,\nColma di grano e frutta polposa,\nE fiori profumati di colore raggiante,\nDatrice di vita e di tutte le cose buone,\nNostra terra di gioia e di vittoria,\nRicevi la nostra lode grata e sublime, noi ti adoriamo, adoriamo te.\nO Madre Lanka! Ti salutiamo, salutiamo, salutiamo, salutiamo te!\nTu ci hai dato conoscenza e verit\u00e0,\nTu sei la nostra forza e fede interiore,\nLa nostra luce divina e l'essere senziente,\nSoffio di vita e di liberazione.\nDonaci, abbondanza gratuita ed ispirazione.\nIspirarci per sempre.\nO Madre Lanka! Ti salutiamo, salutiamo, salutiamo, salutiamo te!\nNella saggezza e nella forza rinnovata,\nI dispiaceri, l'odio e le lotte sono tutti finiti,\nSei avvolta nell'amore, sei una nazione potente\nMarciando avanti, tutti per uno,\nCi porti, Madre, alla totale libert\u00e0, noi ti adoriamo, adoriamo te.\nO Madre Lanka! Ti salutiamo, salutiamo, salutiamo, salutiamo te!"}
{"id": "5354089", "revid": "110157", "url": "https://it.wikipedia.org/wiki?curid=5354089", "title": "Federazione di baseball e softball dei Paesi Bassi", "text": "La Federazione olandese di baseball e softball (nld. \"Koninklijke Nederlandse Baseball en Softball Bond\") \u00e8 un'organizzazione fondata nel 1912 per governare la pratica del baseball e del softball nei Paesi Bassi.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5354090", "revid": "1522738", "url": "https://it.wikipedia.org/wiki?curid=5354090", "title": "Nkulunkulu Mnikati wetibusiso temaSwati", "text": "Nkulunkulu Mnikati wetibusiso temaSwati \u00e8 l'inno nazionale dell'eSwatini. Il testo \u00e8 stato scritto da Fanyana Simelane, mentre la musica \u00e8 stata composta da David Rycroft. Il brano \u00e8 stato adottato come inno nel 1968."}
{"id": "5354091", "revid": "965985", "url": "https://it.wikipedia.org/wiki?curid=5354091", "title": "Surudi Milli", "text": ""}
{"id": "5354093", "revid": "88740", "url": "https://it.wikipedia.org/wiki?curid=5354093", "title": "Roberto Romei", "text": ""}
{"id": "5354095", "revid": "287204", "url": "https://it.wikipedia.org/wiki?curid=5354095", "title": "Federazione di baseball e softball della Polonia", "text": "La Federazione polacca di baseball e softball (pol. \"Polski Zwi\u0105zek Baseballu i Softballu\") \u00e8 un'organizzazione fondata nel 1978 per governare la pratica del baseball e del softball in Polonia.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5354096", "revid": "965985", "url": "https://it.wikipedia.org/wiki?curid=5354096", "title": "Tuvalu mo te Atua", "text": "Tuvalu mo te Atua \u00e8 l'inno nazionale di Tuvalu. Il testo e la musica sono di Afaese Manoa. Il brano \u00e8 stato adottato come inno nel 1978, anno dell'indipendenza.\nTesto.\nTuvalu mo te Atua\nKo te Fakavae sili,\nKo te ala foki tena,\nO te manuia katoa;\nLoto lasi o fai,\nTou malo saoloto;\nFusi ake katoa\nKi te loto alofa;\nKae amo fakatasi\nAte atu fenua.\n\"Tuvalu mo te Atua\"\nKi te se gata mai!\nTuku atu tau pulega\nKi te pule mai luga,\nKilo tonu ki ou mua\nMe ko ia e tautai.\n\"Pule tasi mo ia\"\nKi te se gata mai,\nKo tena mana\nKo tou malosi tena.\nPati lima kae kalaga\nUlufonu ki te tupu.\n\"Tuvalu ko tu saoloto\"\nKi te se gata mai!\nTraduzione.\n\"Tuvalu per l'Onnipotente\"\nSono le parole che abbiamo pi\u00f9 a cuore;\nSia come persone che come leader\nDi Tuvalu noi tutti condividiamo\nNella consapevolezza che Dio\nRegner\u00e0 per sempre nei cieli\nE che in questa terra\nSiamo uniti nel suo amore.\nCostruiamo su un fondamento sicuro\nQuando abbiamo fiducia nella grande legge di Dio;\n\"Tuvalu per l'Onnipotente\"\n\u00c8 la nostra canzone per sempre!\nAffidiamo alla nostra fede le nostre vite da ora in poi\nPer il re che preghiamo,\nCon lo sguardo fisso su di Lui con fermezza\nEgli ci dimostra che\n\"Possiamo regnare con Lui nella gloria\"\nSia la nostra canzone per sempre,\nper la Sua onnipotenza\n\u00c8 la nostra forza da una riva all'altra.\nGiubila in tripudio\nPer il re che noi adoriamo.\n\"Tuvalu libera e unita\"\n\u00c8 la nostra canzone per sempre!"}
{"id": "5354097", "revid": "287204", "url": "https://it.wikipedia.org/wiki?curid=5354097", "title": "Federazione di baseball e softball del Portogallo", "text": "La Federazione portoghese di baseball e softball (por. \"Federa\u00e7\u00e3o Portuguesa de Basebol e Softbol\") \u00e8 un'organizzazione fondata nel 1996 per governare la pratica del baseball e del softball in Portogallo.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5354102", "revid": "287204", "url": "https://it.wikipedia.org/wiki?curid=5354102", "title": "Hammond Calumet Buccaneers 1948-1949", "text": "La stagione 1948-49 degli Hammond Calumet Buccaneers fu l'unica nella NBL per la franchigia.\nGli Hammond Calumet Buccaneers arrivarono terzi nella \"Western Division\" con un record di 21-41. Nei play-off persero al primo turno con i Syracuse Nationals (2-0)."}
{"id": "5354104", "revid": "1573940", "url": "https://it.wikipedia.org/wiki?curid=5354104", "title": "Sitona lineatus", "text": "La sitona del pisello (Sitona lineatus () \u00e8 un piccolo coleottero della famiglia dei Curculionidi.\nBiologia.\nGli adulti e le larve di \"S. lineatus\" si nutrono, rispettivamente, delle foglie e delle radici delle piante di pisello."}
{"id": "5354107", "revid": "1645873", "url": "https://it.wikipedia.org/wiki?curid=5354107", "title": "Andr\u0117j Kabjako\u016d", "text": ""}
{"id": "5354113", "revid": "767487", "url": "https://it.wikipedia.org/wiki?curid=5354113", "title": "Daniel Fridman", "text": "Vincitore nel 1996 del Campionato lettone, nel 1999 ha cambiato federazione, passando a quella tedesca. Ha vinto il Campionato tedesco nel 2008, 2012 e 2014.\nHa partecipato a sei olimpiadi degli scacchi, tre volte con la Lettonia (1996, 2004, 2006) e cinque con la Germania (2008, 2012, 2014, 2016 e 2018). Ha vinto il bronzo individuale in 4a scacchiera alle olimpiadi di Dresda 2008 e di Istanbul 2012 e l'oro individuale in 4a scacchiera alle olimpiadi di Batumi 2018.\nNella Coppa del Mondo 2011 di Chanty-Mansijsk ha superato nel primo turno il GM rumeno Constantin Lupulescu e nel secondo ha pareggiato le partite a cadenza classica con Shakhriyar Mamediarov, ma ha perso negli spareggi rapid. Nella Coppa del Mondo 2017 di Tbilisi \u00e8 stato eliminato da Daniil Dubov al primo turno durante gli spareggi rapid.\nHa raggiunto il rating FIDE pi\u00f9 alto in ottobre 2012, con 2670 punti Elo, 2\u00ba in Germania e 81\u00ba al mondo.\n\u00c8 sposato con la statunitense Anna Zatonskyc, Grande Maestro Femminile.\nPrincipali risultati di torneo:"}
{"id": "5354120", "revid": "80598", "url": "https://it.wikipedia.org/wiki?curid=5354120", "title": "Second Spring", "text": "Second Spring \u00e8 il secondo album a nome della \"Matthews' Southern Comfort\" di Iain Matthews, pubblicato dalla UNI Records nel luglio del 1970."}
{"id": "5354121", "revid": "339392", "url": "https://it.wikipedia.org/wiki?curid=5354121", "title": "Partita semilampo", "text": ""}
{"id": "5354122", "revid": "71320417", "url": "https://it.wikipedia.org/wiki?curid=5354122", "title": "Xenarco", "text": ""}
{"id": "5354148", "revid": "93013568", "url": "https://it.wikipedia.org/wiki?curid=5354148", "title": "Amici dell'ABC", "text": "Gli Amici dell'ABC o Circolo dell'ABC (\"Les Amis de l'ABC\") sono un'organizzazione segreta immaginaria creata da Victor Hugo per il suo romanzo del 1862 \"I miserabili\". Il loro nome \u00e8 un calembour: le prime tre lettere dell'alfabeto francese si pronunciano come \"abaiss\u00e9\" (abbassato, avvilito). I membri che compongono questo gruppo sono studenti rivoluzionari che hanno diverse opinioni politiche (alcuni sono comunisti, altri democratici, altri ancora dei livellatori), ma tutti insieme si uniscono all'insurrezione repubblicana di Parigi del giugno 1832 e costruiscono una barricata.\nGli Amici dell'ABC fanno la loro comparsa nel quarto libro della terza parte, quando Marius Pontmercy stringe amicizia con alcuni membri del gruppo senza per\u00f2 diventare uno di loro. Tuttavia, Marius combatter\u00e0 con loro sulle barricate (cos\u00ec come faranno anche Jean Valjean e Gavroche) e assister\u00e0 alla morte di tutti e nove i membri del gruppo, incluso il loro leader Enjolras."}
{"id": "5354168", "revid": "287204", "url": "https://it.wikipedia.org/wiki?curid=5354168", "title": "Panico", "text": "Il panico \u00e8 una sensazione di paura o terrore per lo pi\u00f9 collettivo e improvviso, non soggiogato dalla riflessione, che nasce a fronte di un pericolo reale o presunto, portando irresistibilmente ad atti avventati o inconsulti. \nIl panico generalmente pu\u00f2 anche dominare sulla ragione e sulla logica di pensiero, sostituendosi a queste con travolgenti sensazioni di ansia e agitazione frenetica.\nQuando coinvolge un gruppo di persone si pu\u00f2 parlare anche di isteria di massa.\nLetteralmente il termine deriva dal greco \u03c0\u03b1\u03bd\u03b9\u03ba\u03cc\u03c2, che vuol dire \"che si riferisce al dio Pan\", preso a simbolo della natura e dell'universo, in quanto \u00e8 anima e fermento di ogni cosa creata.\nQualora il panico fosse diffuso a molti individui senza una ragione sensata per tale paura si pu\u00f2 parlare di panico morale."}
{"id": "5354177", "revid": "212348", "url": "https://it.wikipedia.org/wiki?curid=5354177", "title": "Alma Adams", "text": "Biografia.\nNata e cresciuta nella Carolina del Nord, dopo gli studi la Adams lavor\u00f2 come docente universitaria.\nEntrata in politica con il Partito Democratico, nel 1987 venne eletta all'interno del consiglio comunale di Greensboro, dove rimase per sette anni. Nel 1994 infatti lasci\u00f2 il posto dopo aver ottenuto un seggio all'interno della legislatura statale della Carolina del Nord. Nello stesso anno la Adams si present\u00f2 alle elezioni ufficiali per il seggio e venne riconfermata, per poi ottenere altri nove mandati negli anni successivi.\nNel 2013 il deputato Mel Watt venne scelto dal Presidente Barack Obama come direttore di un'agenzia federale e dovette quindi lasciare il suo seggio alla Camera dei Rappresentanti. Vennero quindi indette delle elezioni speciali per determinare un sostituto che avrebbe preso il posto di Watt fino al Congresso successivo; queste elezioni speciali si tennero nella stessa data delle elezioni amministrative per selezionare i membri del seguente Congresso. Alma Adams si present\u00f2 come candidata in entrambe le elezioni e riusc\u00ec a vincerle, venendo eletta deputata. Entrando in carica gi\u00e0 da subito, la Adams divenne la centesima donna eletta nel 113\u00ba Congresso."}
{"id": "5354181", "revid": "767487", "url": "https://it.wikipedia.org/wiki?curid=5354181", "title": "Luigi Di Mauro", "text": "Biografia.\nSindacalista di spicco della CGIL siciliana, \u00e8 stato deputato del Partito Comunista Italiano dalla I alla IV legislatura, dal 1948 al 1968. Durante il terzo mandato, rassegna le dimissioni il 24 maggio 1962. Il posto vacante verr\u00e0 occupato da Alessandro Ferretti."}
{"id": "5354210", "revid": "2121138", "url": "https://it.wikipedia.org/wiki?curid=5354210", "title": "Lingua santali", "text": "La lingua santali (\u1c65\u1c5f\u1c71\u1c5b\u1c5f\u1c5e\u1c64 \u1c6f\u1c5f\u1c79\u1c68\u1c65\u1c64) \u00e8 una lingua appartenente alla sottofamiglia delle lingue munda tra le lingue austroasiatiche, legata alla lingua ho e alla lingua mundari.\nEssa \u00e8 parlata da circa 6,2 milioni di persone in India (Jharkhand, Assam, Bihar, Orissa, Tripura e Bengala occidentale), Bangladesh, Nepal e Bhutan."}
{"id": "5354256", "revid": "22356", "url": "https://it.wikipedia.org/wiki?curid=5354256", "title": "Crocodilaemus robustus", "text": ""}
{"id": "5354299", "revid": "115351818", "url": "https://it.wikipedia.org/wiki?curid=5354299", "title": "Robursport Volley Pesaro 2006-2007", "text": "Questa voce raccoglie le informazioni riguardanti il Robursport Volley Pesaro nelle competizioni ufficiali della stagione 2006-2007.\nStagione.\nLa stagione 2005-06 \u00e8 per il Robursport Volley Pesaro, sponsorizzato dalla Scavolini, la quarta consecutiva in Serie A1: in panchina viene chiamato Jos\u00e9 Roberto Guimar\u00e3es, mentre la rosa rimane pressoch\u00e9 invariata rispetto all'annata precedente con gli innesti di Chiara Di Iulio, Chiara Dall'Ora, Elisa Muri e Marianne Steinbrecher al posto di Antonella Del Core, Jevhenija Du\u0161kevy\u010d, Simona Rinieri e Giulia Rondon; diverse sono inoltre le giocatrici provenienti dalle giovanili che fanno il loro esordio in prima squadra soprattutto per la Coppa Italia, la Coppa di Lega e la Champions League.\nIl primo trofeo della stagione a cui la formazione marchigiana partecipa \u00e8 la Supercoppa italiana, grazie ai risultati ottenuti nell'annata 2005-06: in semifinale sconfigge per 3-1 il Volley Bergamo, mentre in finale ha la meglio sull'Asystel Volley per 3-0, vincendo la competizione per la prima volta.\nIl campionato inizia con quattro vittorie consecutive, mentre la prima sconfitta arriva alla quinta giornata per opera dell'Asystel Volley, seguita da un nuovo stop contro la Pallavolo Sirio Perugia: in tutto il resto del girone di andata il club di Pesaro matura esclusivamente successi chiudendo al secondo posto e ottenendo il ripescaggio in Coppa Italia. Il girone di andata si apre con la gara persa contro il Volley Club Padova, a cui seguono quattro vittorie di fila fino ad una nuova sconfitta contro la squadra perugina: la \"regular season\" termina con tutti successi che porto il Robursport Volley Pesaro al terzo posto in classifica. Nei quarti di finale dei \"play-off\" scudetto supera in due gare, vinte entrambe per 3-0, il Chieri Volley, mentre in semifinale perde tutte e tre le gare giocate contro il Giannino Pieralisi Volley, venendo eliminato dalla competizione.\nL'uscita dalle semifinali dei \"play-off\" scudetto della Serie A1 2006-07 consente alla formazione di Pesaro di disputare la Coppa di Lega, partendo dalla terza fase, dove incontra il Volley Bergamo: dopo aver perso la gara di andata per 3-2, vince quella di ritorno per 3-0, e si qualifica alla finale per il miglior quoziente set; nell'ultimo atto della competizione perde sia la gara di andata che quella di ritorno contro l'Asystel Volley.\nTutte le squadre partecipanti alla Serie A1 2006-07 sono di diritto qualificate alla Coppa Italia; nella prima fase a gironi il Robursport Volley Pesaro chiude il proprio raggruppamento all'ultimo posto, venendo eliminato: tuttavia viene ripescato grazie al secondo posto al termine del girone di andata della \"regular season\" di campionato. Riparte cos\u00ec dai quarti di finale dove la doppia vittoria sul Vicenza Volley concede l'accesso alla \"Final Four\" di Prato: la formazione pesarese raggiunge la finale dopo aver battuto in semifinale il Volley Bergamo, ma deve arrendersi nella gara finale contro la Pallavolo Sirio Perugia, vittoriosa per 3-1.\nIl primo posto in \"regular season\" e l'uscita nelle semifinali dei \"play-off\" scudetto nella stagione 2005-06 consente al Robursport Volley Pesaro di partecipare per la prima volta alla Champions League; nella fase a gironi il club bianco-rosso chiude il proprio raggruppamento al primo posto con cinque vittorie all'attivo ed una sola sconfitta maturata contro l'Eczac\u0131ba\u015f\u0131 Spor Kul\u00fcb\u00fc, accedendo cos\u00ec alla fase ad eliminazione diretta. Nei \"play-off\" a 12 la sfida \u00e8 contro il Club Voleibol Tenerife, il quale vince sia la gara di andata che quella di ritorno eliminando la squadra italiana dalla competizione.\nOrganigramma societario.\nArea direttiva\nArea tecnica\nArea sanitaria"}
{"id": "5354307", "revid": "122429907", "url": "https://it.wikipedia.org/wiki?curid=5354307", "title": "Nazionale di pallacanestro del Kosovo", "text": "La nazionale di pallacanestro del Kosovo (in albanese P\u00ebrfaq\u00ebsuesja e basketbollit t\u00eb Kosov\u00ebs; , : Ko\u0161arka\u0161ka reprezentacija Kosova) \u00e8 la selezione dei migliori giocatori di pallacanestro di nazionalit\u00e0 kosovara, che rappresenta il Kosovo nelle competizioni internazionali di pallacanestro organizzate dalla FIBA. \u00c8 gestita dalla \"Federazione cestistica del Kosovo\".\nAttualmente l'allenatore \u00e8 Brad Greenberg.\nStoria.\nFormatasi nel 2015 da una costola della rappresentativa serba, dalla quale si \u00e8 staccata con il riconoscimento da parte della FIBA, ad oggi rappresenta l'ultimo prodotto del processo di dissoluzione della fortissima nazionale jugoslava, iniziato nel 1991.\n1935-2015.\nIn questo lasso di tempo, il suo percorso ricalca fedelmente quello della nazionale serba.\nDal 2015.\nLa prima uscita ufficiale \u00e8 stata nel 2016, quando ha preso parte alle qualificazioni per il Campionato europeo 2017, perdendo tutte le 6 partite e rimanenedo esclusa dalla fase finale della manifestazione.\nLa sua selezione, composta esclusivamente da giocatori che hanno militato nelle selezioni serbe, si \u00e8 arricchita di elementi che hanno vestito casacche di altre nazionali, ai quali la FIBA ha consentito di giocare per il proprio paese. Alcuni di questi giocatori sono:"}
{"id": "5354312", "revid": "761672", "url": "https://it.wikipedia.org/wiki?curid=5354312", "title": "Esercito Popolare del Vietnam del Nord", "text": ""}
{"id": "5354317", "revid": "2184720", "url": "https://it.wikipedia.org/wiki?curid=5354317", "title": "Camera da letto", "text": "La camera da letto \u00e8 la stanza di una casa in cui si dorme. Una tipica camera da letto occidentale consiste di un letto, un comodino, un armadio, una cassettiera e una scrivania. Le camere da letto matrimoniale sono tipicamente arredate con due comodini, un armadio, un com\u00f2 ed una sedia."}
{"id": "5354322", "revid": "106815760", "url": "https://it.wikipedia.org/wiki?curid=5354322", "title": "Concistori di papa Clemente X", "text": "Questa voce raccoglie l'elenco completo dei Concistori per la creazione di nuovi cardinali presieduti da papa Clemente X, con l'indicazione di tutti i cardinali creati. In sei concistori, Clemente X ha creato 20 cardinali, provenienti da cinque nazioni, tra cui un futuro pontefice: 15 italiani, 2 francesi, 1 tedesco, 1 austriaco, 1 inglese.\n22 dicembre 1670 (I).\nIl 22 dicembre 1670, durante il suo primo concistoro, papa Clemente X cre\u00f2 3 nuovi cardinali, tutti italiani:\n24 agosto 1671 (II).\nIl 24 agosto 1671, papa Clemente X cre\u00f2 3 nuovi cardinali \"in pectore\":\n22 febbraio 1672 (III).\nIl 22 febbraio 1672, papa Clemente X pubblic\u00f2 il cardinale \"in pectore\" von Baden-Durlach, e inoltre cre\u00f2 2 nuovi cardinali:\n16 gennaio 1673 (IV).\nIl 16 gennaio 1673, papa Clemente X cre\u00f2 un solo nuovo cardinale:\n12 giugno 1673 (V).\nIl 12 giugno 1673, papa Clemente X cre\u00f2 4 nuovi cardinali pi\u00f9 uno riservato \"in pectore\":\nOltre ai quattro cardinali sopra citati, ne cre\u00f2 anche uno \"in pectore\":\n27 maggio 1675 (VI).\nIl 27 maggio 1675, papa Clemente X cre\u00f2 6 cardinali:"}
{"id": "5354325", "revid": "1442080", "url": "https://it.wikipedia.org/wiki?curid=5354325", "title": "Sudicio Rinverdito", "text": " \nBiografia.\nNel \"Trattato degli Arbori\" di Giovanvettorio Soderini, di lui si dice: \n\"Matteo Chieli di Anghiari Cavaliere di S. Stefano per vendetta spar\u00f2 nel mese di Novembre 1575 una archibugiata a Cecchino Dottori e Antonio Angiolieri di Anghiari senza offesa di alcuno di loro, autori dell'omicidio del Cavaliere Mattia Chieli nominato Cavacarne, per cui in conformit\u00e0 dei Capitoli dei Cavalieri gli furono confiscati\ni Beni, e confinato al fondo di Volterra, dal quale essendo uscito per grazia di Ferdinando Primo dopo dieci anni, andato per suo comandamento in Francia, fu archibugiato da un suo schiavo a Castel Bith, mentre faceva i suoi agi l'anno 1592. L'uomo dato pi\u00f9 alle muse che all'armi, come quello che era Dottore e Accademico Sboccato sotto nome di Sudicio Rinverdito.\""}
{"id": "5354346", "revid": "71321494", "url": "https://it.wikipedia.org/wiki?curid=5354346", "title": "Infelicit\u00e0", "text": ""}
{"id": "5354361", "revid": "832115", "url": "https://it.wikipedia.org/wiki?curid=5354361", "title": "Matteo Chieli", "text": ""}
{"id": "5354364", "revid": "3732", "url": "https://it.wikipedia.org/wiki?curid=5354364", "title": "Arcidiocesi di Soltaniyeh", "text": ""}
{"id": "5354365", "revid": "15756", "url": "https://it.wikipedia.org/wiki?curid=5354365", "title": "Chiese di Messina", "text": "Nella storia di Messina sono molte le chiese demolite, scomparse, dismesse e sconsacrate.\nVari eventi sismici disastrosi interessano la provincia e distruggono in epoche differenti il ricchissimo patrimonio storico - artistico - religioso della citt\u00e0:\nPochi ma, antichissimi i luoghi di culto che hanno attraversato quasi indenni le incurie del tempo e i cataclismi della natura: la Chiesa di Santa Maria Alemanna, la Chiesa della Santissima Annunziata dei Catalani, la Chiesa di Santa Maria della Valle, la Chiesa normanna di Santa Maria di Mili e i monumenti presenti nelle circoscrizioni cittadine.\nIn epoca moderna, come conseguenza dei devastanti eventi susseguitesi in appena due secoli, sono requisiti e demoliti moltissimi beni ecclesiastici per ricavare spazi edificabili e per tracciare il nuovo progetto della citt\u00e0 che prevede la realizzazione della principale arteria cittadina costituita dall'attuale viale San Martino. Il restauro e la ricostruzione in citt\u00e0 e in provincia del patrimonio religioso - artistico sono dovuti all'instancabile opera dell'arcivescovo Angelo Paino.\nUn numero elevato di chiese \u00e8 distrutto durante i bombardamenti del secondo conflitto mondiale, molte non scamperanno alle demolizioni che tuttora lasciano rase al suolo ampie porzioni di numerosi quartieri ancora oggi occupate da baraccopoli. Durante i bombardamenti iniziati il 9 gennaio 1941, quelli congiunti con Reggio Calabria del 9 e del 24 maggio 1943, nel periodo compreso tra il 29 luglio e il 17 agosto 1943. La notte del 13 giugno 1943 si verifica l'evento pi\u00f9 funesto quando due spezzoni incendiari sganciati nel corso di un'incursione aerea alleata trasformano in rogo la cattedrale inaugurata appena 13 anni prima. Molte chiese e quasi tutti i pi\u00f9 importanti palazzi della citt\u00e0 appena ricostruiti riportano gravi danni equiparabili alle devastazioni provocate dagli eventi tellurici.\nPrimati della Chiesa messinese:\nElenco delle chiese di Messina.\nChiese attuali.\nSuddivisione in ordine alfabetico:\nElenco complessivo.\nItinerario storico artistico preterremoto redatto da Giovanna Power:\nConventi.\nElenco:\nCorporazioni religiose soppresse.\nFra parentesi le date di costituzione e di soppressione della corporazione.\nMonasteri.\nElenco:\nMaschili.\nCorporazioni religiose soppresse.\nFra parentesi le date di costituzione e di soppressione della corporazione.\nOspedali.\nL'Ospedale Civico, Grande e Nuovo, sotto il titolo di \u00abSanta Maria della Piet\u00e0\u00bb distrutto dal terremoto di Messina del 1908, sorgeva nell'area dell'attuale Tribunale (Palazzo Piacentini) e chiesa del Carmelo. Le strutture includevano la chiesa di Santa Maria della Piet\u00e0.\nAggregava:\nAltre strutture ospedaliere:"}
{"id": "5354391", "revid": "761672", "url": "https://it.wikipedia.org/wiki?curid=5354391", "title": "Fronte di liberazione nazionale del Vietnam", "text": ""}
{"id": "5354401", "revid": "46291", "url": "https://it.wikipedia.org/wiki?curid=5354401", "title": "Cornus (botanica)", "text": "Cornus \u00e8 un genere di piante angiosperme eudicotiledoni appartenenti alla famiglia delle Cornacee.\nLa specie pi\u00f9 comune \u00e8 il corniolo.\nDescrizione.\nLa maggior parte delle specie di \"Cornus\" sono alberi decidui o arbusti.\nTassonomia.\nIl genere comprende le seguenti specie:"}
{"id": "5354402", "revid": "57342", "url": "https://it.wikipedia.org/wiki?curid=5354402", "title": "Linea dei carichi totali", "text": "La linea di carico collega virtualmente due serbatoi in pressione o in depressione. Questa linea parte da un valore iniziale che coincide col pelo libero (quota del liquido nel serbatoio) del serbatoio di monte, per poi abbassarsi per la dissipazione localizzata di energia dovuta all'imbocco del liquido nella tubatura (quella che collega i due serbatoi), da qui in poi decresce linearmente con la distanza (a meno che non siano presenti contrazioni, valvole o allargamenti del tubo) fino al punto in cui la tubazione si collega col serbatoio di valle. In questo punto il valore del carico totale \u00e8 uguale al pelo libero del serbatoio di valle incrementato di un valore costituito dall'altezza rappresentatrice della velocit\u00e0 in quel punto, per poi finire alla quota del pelo libero del serbatoio di valle."}
{"id": "5354403", "revid": "436907", "url": "https://it.wikipedia.org/wiki?curid=5354403", "title": "Gregory Dark", "text": "Biografia.\nSi \u00e8 laureato alla Stanford University di Los Angeles, per poi trasferirsi a New York ed iniziare una carriera come artista concettuale.\nTra gli anni ottanta e novanta realizza diverse pellicole di genere softcore per la casa di produzione di film di serie B \"Axis Film\", ottenendo diversi riconoscimenti del settore, tra cui l'ingresso nella XRCO Hall of Fame nel 1995.\nA partire dagli anni novanta \u00e8 stato anche regista di video musicali, lavorando con artisti come Inspectah Deck, Xzibit, Linkin Park, Sublime, Snoop Dogg, Britney Spears, Mandy Moore, David Banner, Disturbed, Busta Rhymes, Nick Cannon, The Melvins e i The Calling, ricevendo diverse nomination agli MTV Video Music Awards e vincendo anche dei primi."}
{"id": "5354405", "revid": "726373", "url": "https://it.wikipedia.org/wiki?curid=5354405", "title": "City Hall (drama coreano)", "text": "City Hall (hangeul: \uc2dc\ud2f0\ud640, latinizzazione riveduta: \"Siti hol\") \u00e8 un serial televisivo sudcoreano trasmesso su SBS dal 29 aprile al 2 luglio 2009.\nTrama.\nNegli ultimi sette anni, Shin Mi-rae \u00e8 stata il funzionario pubblico con il grado pi\u00f9 basso al municipio della citt\u00e0 fittizia di Inju, incaricata di portare il caff\u00e8 ai suoi superiori. Per saldare il debito della sua carta di credito, Mi-rae si iscrive ad un concorso di bellezza per aggiudicarsi il primo premio, 20 milioni di won, che tuttavia finisce nelle tasche del sindaco, un uomo corrotto. La donna organizza una protesta e, dopo una serie di disavventure, riesce a riavere il denaro. Il sindaco \u00e8 costretto a dare le dimissioni e Mi-rae viene proposta come sua sostituita. Grazie al supporto dei suoi seguaci e all'aiuto del vicesindaco Jo Gook, diventa il pi\u00f9 giovane sindaco mai eletto a Inju. Senza precedenti politici ma desiderosa di aiutare i suoi elettori, Mi-rae comincia a riorganizzare la burocrazia del municipio, scontrandosi con il freddo e imperturbabile Jo Gook."}
{"id": "5354407", "revid": "123019016", "url": "https://it.wikipedia.org/wiki?curid=5354407", "title": "Atque", "text": "Atque. Materiali tra filosofia e psicoterapia \u00e8 una rivista semestrale di psicoterapia, filosofia e cultura, nata nel 1990.\nLa scelta della testata.\nLa congiunzione latina \"atque\" ha una serie di potenzialit\u00e0 semantiche. Per comprenderle \u00e8 opportuno considerare innanzitutto la sua etimologia. La parola \"atque\", secondo alcuni, sembra derivare dall'unione di -que, una particella enclitica che serve a coordinare strettamente, con at, un'avversativa blanda che si rende in italiano con \"ma\" o \"d'altra parte\". Rappresentando l'unione di una coordinativa e di una avversativa, \"atque\" \u00e8 uno strumento logico flessibile, paragonabile a una specie di \"e/ma\" e quindi a un \"e/o\". Secondo altri, atque deriva invece dalla somma della particella enclitica -que con ad, una preposizione del latino pi\u00f9 antico, dove aveva anche una funzione avverbiale e un senso aggiuntivo. In questo senso, il valore d'insieme di atque sarebbe un \"e inoltre e per di pi\u00f9\".\nPer comprendere le virt\u00f9 semantiche di atque, oltre che volgersi alle sue origini, inevitabilmente incerte, \u00e8 utile coglierla nel suo campo di applicazione, perch\u00e9 \u00e8 proprio nel suo uso che si rilevano le possibilit\u00e0 che dispiega.\nFondamentalmente le sue funzioni sono due e risultano collegate tra loro. Una sua prima funzione sta nella possibilit\u00e0 di esprimere un'intensit\u00e0 relazionale e quindi una coordinazione intensificata: \"e d'altra parte, e per di pi\u00f9\". Con tale nesso coordinativo, atque consente di trattenere l'attenzione, seppure per un attimo, sull'importanza che intercorre tra un dato e un altro: \"si \u00e8 addormentato, e ubriaco anche\", \"dentro le mura, e proprio nel cuore della citt\u00e0\"; \"questo, e altro ancora\"; \u201c\"unum atque idem\"\u201d. Una seconda funzione di \"atque\" sta nella possibilit\u00e0 di esprimere un nesso di comparazione tra termini diversi.\n\u00c8 comunque da ritenere probabile che le sue diverse funzioni, quella di un nesso a carattere comparativo e quella di un nesso a carattere coordinativo, abbiano in comune un motivo: vale a dire che la marcata coordinazione (\"e d'altra parte\") somigli piuttosto a un gesto logico di confronto. \u00c8 in questo senso che atque si trova ad accompagnare aggettivi e avverbi: \"uguale a\"; \"altro da\"; \"non diversamente da\"; \"pi\u00f9 bello di\". Ed \u00e8 in tutte queste relazioni che \"atque\", per la forza coordinativa/comparativa che assume, viene usata come un ponte che, come tale, crea un passaggio fra termini relativamente differenti.\nStoria.\nLa rivista nasce a Firenze nel 1990 avendo come proprio editore Moretti &amp; Vitali. Nel 2006 cambia la sua veste grafica.\nInizialmente alla redazione partecipano: Paolo Francesco Pieri, Remo Bodei, Maurizio Ferrara, Alfonso Maurizio Iacono, Gianfranco Trippi e Sergio Vitale (che resteranno sino al 1994). Poi, dal 1998, partecipano alla redazione anche Fabrizio Desideri, Luciano Mecacci e Maria Ilena Marozza che aveva iniziato a collaborare sin dal secondo numero.\nNel 2006, avviene qualche sostituzione e qualche immissione degli studiosi che vi collaborano in modo stabile: e precisamente, escono Alessandro Barchiesi, Mariano Bianca, Mauro Ceruti, Mario Lavagetto, Luigi Lentini e Giuseppe Maffei, ed entrano invece Alessandro Pagnini e Silvano Tagliagambe che gi\u00e0 collaboravano dal 1993. Nel 2011, partecipano alla redazione anche Paola Cavalieri, Anna Gianni, Mauro La Forgia, Roberto Manciocchi e Maria Ilena Marozza. \nNel corso del tempo, il gruppo di redazione si \u00e8 fatto promotore di seminari interni e di una serie di giornate di studio in varie citt\u00e0 italiane a partire dai lavori della rivista.\nA partire dall'immagine classica e insieme attuale del medico-filosofo, \u201catque\u201d intende sempre stimolare e raccogliere ricerche e studi in quello spazio intermedio che la pratica psicoterapeutica e quella filosofica vengono a determinare e contemporaneamente non possono non lasciare da pensare. Proprio per ci\u00f2, gli psicoterapeuti e i filosofi, e con loro, tutti coloro che intendano riflettere sui propri saperi formalizzati e sulla tradizione di ricerca cui quasi appartengono, ne sono i potenziali lettori.\nArgomenti.\nNel corso del tempo, \u201catque\u201d ha messo in primo piano le molteplici questioni che attengono alla psicologia, alla psichiatria, alla psicoterapia e alla filosofia, e nel farlo non ha esitato a presentare anche saggi di studiosi provenienti da altri ambiti confinanti: dalla letteratura all'arte e all'estetica, dalla filosofia della mente alla linguistica e alla semiologia.\nLa rivista si presta ad approfondire criticamente gli argomenti pi\u00f9 attuali attraverso saggi sulla psichiatria e la schizofrenia, oltre che sulla fenomenologia, la psicoanalisi e la psicologia analitica.\nLa rivista ha ospitato articoli di: psicologia, psicoterapia e psichiatria; filosofia; arte ed estetica; letteratura; neurologia, neurofisiologia, biologia e neuroscienze; matematica, fisica e informatica; architettura; mondo classico."}
{"id": "5354409", "revid": "2121138", "url": "https://it.wikipedia.org/wiki?curid=5354409", "title": "Lingua dogri", "text": "La lingua dogri (\u0921\u094b\u0917\u0930\u0940 o \u0688\u0648\u06af\u0631\u0649) \u00e8 una lingua appartenente alla sottofamiglia delle lingue indoarie tra le lingue indoiraniche.\nEssa \u00e8 parlata da circa 4 milioni di persone in India e Pakistan (Himachal Pradesh, Gurdaspur e Pathankot nel Punjab, Jammu e Kashmir).\nIl popolo che parla il dogri \u00e8 chiamato popolo dogra."}
{"id": "5354411", "revid": "767487", "url": "https://it.wikipedia.org/wiki?curid=5354411", "title": "Little Fish, Strange Pond", "text": "Little Fish, Strange Pond \u00e8 un film commedia indipendente del 2009 diretto da Gregory Dark."}
{"id": "5354414", "revid": "762947", "url": "https://it.wikipedia.org/wiki?curid=5354414", "title": "Berlin Radio Symphony Orchestra", "text": "La Berlin Radio Symphony Orchestra o Rundfunk-Sinfonieorchester Berlin \u00e8 un'orchestra sinfonica fondata nel 1923 a Berlino. Nel periodo in cui la citt\u00e0 venne divisa, si trovava nel settore orientale.\nL'orchestra si \u00e8 specializzata soprattutto nell'esecuzione di musica del XX secolo.\nVoci correlate.\nLe altre principali orchestre di Berlino:"}
{"id": "5354415", "revid": "1226", "url": "https://it.wikipedia.org/wiki?curid=5354415", "title": "The Dark Crystal", "text": ""}
{"id": "5354416", "revid": "71322027", "url": "https://it.wikipedia.org/wiki?curid=5354416", "title": "Rundfunk-Sinfonieorchester Berlin", "text": ""}
{"id": "5354417", "revid": "34060", "url": "https://it.wikipedia.org/wiki?curid=5354417", "title": "Bandiera di Sant'Elena", "text": "La bandiera di Sant'Elena \u00e8 stata adottata il 4 ottobre 1984.\nSi tratta di una Blue Ensign, ossia di una bandiera che reca la Union Jack, cio\u00e8 la bandiera del Regno Unito, nel cantone e che ha uno sfondo blu. Sulla parte esterna della Blue Ensign \u00e8 presente lo stemma di Sant'Elena. "}
{"id": "5354426", "revid": "767487", "url": "https://it.wikipedia.org/wiki?curid=5354426", "title": "Istinti pericolosi", "text": "Istinti pericolosi (\"Animal Instincts\") \u00e8 un film erotico del 1992 diretto da Gregory Dark. Il film ha avuto un sequel dal titolo \"Istinti pericolosi 2\" nel 1994."}
{"id": "5354427", "revid": "1494169", "url": "https://it.wikipedia.org/wiki?curid=5354427", "title": "L'undicesimo comandamento", "text": ""}
{"id": "5354428", "revid": "110157", "url": "https://it.wikipedia.org/wiki?curid=5354428", "title": "Kim Hyang-min", "text": " Entrato nel mondo dei manga nel 2002, ha debuttato nel 2007 come scrittore di racconti manga come \"March Story\", pubblicato su Sunday GX."}
{"id": "5354429", "revid": "63756", "url": "https://it.wikipedia.org/wiki?curid=5354429", "title": "Stemma di Sant'Elena", "text": "Lo stemma di Sant'Elena \u00e8 stato adottato dall'isola nel 1984. \nLo stemma \u00e8 a forma di scudo: la parte superiore, che corrisponde a un terzo del totale, ha sfondo giallo e mostra il corriere di Sant'Elena, ossia l'uccello nazionale; la parte inferiore, che costituisce i due terzi dello stemma, raffigura una scena costiera dell'isola con un veliero con tre alberi e la costa montuosa dell'isola sulla sinistra. Tale scena costiera \u00e8 tratta dal sigillo coloniale. Sul veliero vi \u00e8 la bandiera dell'Inghilterra.\nIl motto \u00e8 \"Leale e ferma\". Lo stemma completa include, sopra lo scudo, una donna con una croce e un fiore, ossia Sant'Elena di Costantinopoli.\nLa moneta da due sterline locali e la bandiera di Sant'Elena e la bandiera del Governatore di Sant'Elena hanno lo stemma."}
{"id": "5354432", "revid": "1296625", "url": "https://it.wikipedia.org/wiki?curid=5354432", "title": "Whistler (radio)", "text": "Un whistler \u00e8 un segnale naturale costituito da onde elettromagnetiche di frequenza molto bassa, ossia onde radio nella banda VLF, generato da un fulmine.\nLe frequenze dei whistlers terrestri sono comprese tra 1\u00a0kHz e 30\u00a0kHz, con un'ampiezza massima di solito fra 3\u00a0kHz e 5\u00a0kHz. Anche se i whistlers sono costituiti da onde elettromagnetiche, si verificano a frequenze audio e possono essere convertiti in audio utilizzando un apposito ricevitore. Sono prodotti da fulmini per i quali l'impulso viaggia lungo le linee di forza del campo magnetico terrestre da un emisfero all'altro. Questi impulsi sono soggetti al fenomeno della dispersione che separa le varie frequenze con diverso valore in kHz, dovuta alla minore velocit\u00e0 delle frequenze pi\u00f9 basse attraverso gli ambienti di plasma della ionosfera e magnetosfera. Cos\u00ec essi sono percepiti come un tono discendente, ossia come un fischio di frequenza decrescente, che pu\u00f2 durare per alcuni secondi.\nLe sonde Voyager 1 e 2 hanno rilevato attivit\u00e0 simile ai whistlers in prossimit\u00e0 di Giove, il che implica la presenza di fulmini anche l\u00ec.\nStoria.\nI whistlers sono stati probabilmente scoperti fin dal 1886 come disturbi sulle linee telefoniche lunghe, ma la prima chiara descrizione \u00e8 stata data da Heinrich Barkhausen nel 1919. Nel 1953, Storey ha dimostrato che i whistlers provengono da scariche elettriche.\nNomenclatura.\nUn segnale elettromagnetico che si propaghi nella guida d'onda Terra-ionosfera pu\u00f2 fuoriuscire dalla ionosfera e propagarsi verso l'esterno nella magnetosfera. Questo segnale pu\u00f2 subire successivi rimbalzi ed essere riflesso avanti e indietro su lati opposti del pianeta fino ad essere totalmente attenuato. Le diverse parti del percorso che il segnale compie vengono indicate con un numero e con un segno: la prima parte di percorso verso l'alto \u00e8 indicata come 0+; dopo che il segnale ha superato l'equatore magnetico terrestre, inizia la seconda parte di percorso verso il basso indicata come 1-; dopo che il segnale viene riflesso, inizia una nuova parte di percorso verso l'alto indicata come 1+; dopo che il segnale supera nuovamente l'equatore magnetico, inizia un'altra parte di percorso verso il basso indicata come 2-; e cos\u00ec via. In pratica, il segno + o - indica se la propagazione avviene verso l'alto o verso il basso, rispettivamente; invece, il numero rappresenta il mezzo rimbalzo in corso.\nClassificazione dei whistlers.\nLo studio dei whistlers li classifica nei seguenti tipi: Pure Note, Diffuse, Two-Hop e Echo Train.\nPure Note Whistlers.\nIl segnale di un Pure Note Whistler ha viaggiato lungo una linea del campo magnetico terrestre. Si sente come un chiaro fischio e appare sullo spettrogramma come una singola linea fortemente incurvata.\nDiffuse Whistlers.\nI segnali dei Diffuse Whistlers hanno viaggiato lungo una serie di linee del campo magnetico terrestre che non sono tutte della stessa lunghezza. Il suono appare come un sussurro o un fruscio. Lo spettrogramma mostra una regione ampia invece di una linea curva stretta.\nTwo-Hop Whistlers.\nI segnali dei Two-Hop Whistlers hanno origine a poca distanza del sito ricevente. Il segnale che viaggia lungo una linea del campo magnetico terrestre rimbalza dalla ionosfera nell'altro emisfero e torna indietro, facendo in modo che si ascolti un whistler a poca distanza dal luogo in cui si \u00e8 verificata la scarica del fulmine originale. I Two-Hop Whistlers possono essere identificati dalla presenza di un forte sferic \"locale\" circa uno o due secondi prima che si senta il whistler, intendendo per \"locale\" una scarica anche a circa 2.000 chilometri dal sito di osservazione.\nWhistler Echo Train.\nUn Whistler Echo Train si ha quando il segnale radio rimbalza avanti e indietro tra punti della superficie terrestre magneticamente coniugati. Ogni volta che il segnale rimbalza dalla ionosfera, parte dell'energia viene persa nella bassa atmosfera e pu\u00f2 essere ascoltata come un whistler; poich\u00e9 questo accade ad ogni rimbalzo, ci\u00f2 d\u00e0 origine a una sequenza, o \"treno\", di whistlers, i quali, per\u00f2, sono tutti il risultato di un singolo fulmine. I successivi whistler di questa sequenza, rispetto a quelli iniziali, sono caratterizzati dall'aumento del tempo di dispersione poich\u00e9 la distanza percorsa dal segnale cresce ad ogni rimbalzo. Per tale motivo, uno spettrogramma (per il quale l'asse orizzontale indichi i tempi e quello verticale le frequenze) mostra una sequenza di linee curve che tendono sempre pi\u00f9 a sembrare orizzontali.\nCollegamenti esterni.\nAscoltare dei whistler.\n\u00c8 possibile ascoltare dei whistler:"}
{"id": "5354435", "revid": "1906976", "url": "https://it.wikipedia.org/wiki?curid=5354435", "title": "Stemma del Botswana", "text": "Lo stemma del Botswana \u00e8 stato adottato nel gennaio 1966. \nLo stemma \u00e8 composto da uno scudo situato al centro della figura sostenuto da due zebre poste ai lati di esso. La forma dello scudo, che \u00e8 di colore bianco, \u00e8 quella degli scudi tradizionali ritrovati nell'Africa orientale. Sulla parte superiore dello scudo vi sono tre ruote dentate di color argento che rappresentano il lavoro; sotto le tre ruote dentate vi sono tre onde celesti, che simboleggiano l'acqua; nella parte inferiore dello scudo vi \u00e8 la testa di un toro, di colore rosso con corna argento, che invece simboleggia l'importanza dei bovini nel Botswana. Le due zebre sono presenti come simbolo della fauna nazionale. La zebra sulla destra tiene inoltre una spiga di sorgo, coltura importante nel Botswana, mentre la zebra di sinistra tiene una zanna di avorio.\nIl motto, riportato su un nastro blu collocato al di sotto dello stemma, \u00e8 \"Pula\", che vuol dire \"pioggia\". Pula \u00e8 anche il nome della valuta nazionale."}
{"id": "5354438", "revid": "122832486", "url": "https://it.wikipedia.org/wiki?curid=5354438", "title": "Ilaprazolo", "text": "L'ilaprazolo \u00e8 un farmaco appartenente alla classe degli inibitori della pompa protonica. \u00c8 l'ultimo di questo tipo di farmaci a essere stato sintetizzato.\nAl 2021 viene venduto solo in Asia col nome commerciale di Noltec, poich\u00e9 non ha ancora ottenuto l'approvazione all'uso terapeutico della FDA e dell'Agenzia Europea per i farmaci, sebbene sia nella lista di sostanze da approvare.\nIndicazioni.\nViene utilizzato contro l'ulcera gastrica e duodenale e la sindrome di Zollinger-Ellison.\nNonostante alcune differenze a livello di farmacocinetica, tutte le diverse molecole degli IPP non sembrano avere profili di efficacia clinica significativamente diversi tra loro, anche nei protocolli per l'eradicazione dell'\"Helicobacter Pylori\"; in ambito di sanit\u00e0 pubblica e farmacoeconomia, la scelta tra i diversi IPP dovrebbe quindi tenere conto anche del rapporto costi/benefici, orientandola in direzione delle molecole pi\u00f9 economiche a parit\u00e0 di efficacia (come il lansoprazolo).\nAlla luce delle delibere nelle regioni italiane (vedi quella campana, calabrese, laziale, ecc.) l'ordine di preferenza prescrittiva costo/beneficio \u00e8 variata. In seguito anche alle evidenze scientifiche internazionali reperibili sul BIF (AIFA) n. 5 del 2008, \u00e8 sempre pi\u00f9 rilevante la possibilit\u00e0 di evitare le interferenze con altri farmaci di terapie concomitanti."}
{"id": "5354443", "revid": "287204", "url": "https://it.wikipedia.org/wiki?curid=5354443", "title": "L'undicesimo comandamento (film)", "text": ""}
{"id": "5354444", "revid": "287204", "url": "https://it.wikipedia.org/wiki?curid=5354444", "title": "L'undicesimo comandamento (romanzo)", "text": ""}
{"id": "5354456", "revid": "1906976", "url": "https://it.wikipedia.org/wiki?curid=5354456", "title": "Stemma del Gabon", "text": "Lo stemma del Gabon \u00e8 stato adottato nel luglio 1963. \nEsso \u00e8 stato disegnato dal vessillologo e araldista svizzero Louis M\u00fchlemann, membro fondatore della FIAV e anche disegnatore dello Stemma della Repubblica del Congo.\nDescrizione.\nGli animali che sostengono lo scudo centrale sono due pantere e simboleggiano il coraggio e la vigilanza. I tre dischi d'oro sulla parte superiore, di sfondo verde, dello scudo centrale simboleggiano la ricchezza mineraria del Paese. La parte inferiore dello scudo, di sfondo giallo, raffigura una nave di colore nero che veleggia sulle onde, di colore blu, e identifica il movimento verso un futuro pi\u00f9 luminoso. L'albero okoum\u00e9 posto sopra lo scudo \u00e8 un altro simbolo nazionale. Su un nastro bianco che avvolge l'albero sulla chioma \u00e8 riportata la dicitura \"UNITI PROGREDIEMUR\" (in latino \"uniti andremo avanti\"), mentre all'altezza della radice dell'albero stesso \u00e8 presente la dicitura \"UNION, TRAVAIL, JUSTICE\" (in francese \"unione, lavoro, giustizia\"), motto ufficiale del Gabon."}
{"id": "5354460", "revid": "830939", "url": "https://it.wikipedia.org/wiki?curid=5354460", "title": "Robert Henry Barnes", "text": "Principali risultati:\nNei primi anni del Novecento emigr\u00f2 in Nuova Zelanda, partecipando diverse volte al campionato nazionale. Si classific\u00f2 settimo nel 1911, quarto nel 1913 con 7,5/11, secondo nel 1914 (con 10/14) e secondo nel 1915 (con 9/10)."}
{"id": "5354463", "revid": "1906976", "url": "https://it.wikipedia.org/wiki?curid=5354463", "title": "Stemma del Lesotho", "text": "Lo stemma del Lesotho \u00e8 stato adottato il 4 ottobre 1968.\nDescrizione.\nNel disegno \u00e8 presente un coccodrillo raffigurato sopra uno scudo tradizionale del popolo Basotho. Questo simbolo \u00e8 quello della dinastia della grande etnia del Lesotho. Dietro lo scudo vi sono due armi incrociate, una lancia (assegai) e un bastone (Knobkerrie) ed un tirso eretto di piume di struzzo. A sinistra e a destra dello scudo sono posti due cavalli che sostengono lo scudo stesso. Sulla parte inferiore dello stemma, in primo piano, vi \u00e8 un nastro con il motto nazionale: \"Khotso Pula Nala\" (in sesotho: \"Pace, Pioggia, Prosperit\u00e0\")."}
{"id": "5354466", "revid": "287204", "url": "https://it.wikipedia.org/wiki?curid=5354466", "title": "Il quadro che uccide", "text": "Il quadro che uccide \u00e8 un romanzo del 1994 scritto da Iain Pears. Si tratta del quarto romanzo della serie di Jonathan Argyll."}
{"id": "5354467", "revid": "71322801", "url": "https://it.wikipedia.org/wiki?curid=5354467", "title": "Wilhelmstrassen-Prozess", "text": ""}
{"id": "5354468", "revid": "16758", "url": "https://it.wikipedia.org/wiki?curid=5354468", "title": "Jolande Jacobi", "text": "Biografia.\nNata Sz\u00e9k\u00e1cs da genitori ebrei (suo padre Antal si suicid\u00f2 nel 1945 a causa delle persecuzioni naziste), spos\u00f2 a 19 anni Andor Jacobi (1876-1944), avvocato, da cui prese il cognome con il quale \u00e8 conosciuta. La coppia si convert\u00ec al protestantesimo nel 1911. Nel 1926 la Jacobi strinse amicizia con lo scrittore cattolico Albert von Trentini, che la influenz\u00f2 tanto da convertirsi al cattolicesimo nel 1934.\nVisse a Budapest, Zurigo e Vienna. Fu collaboratrice di Carl Gustav Jung dal 1927, quando ebbe modo di conoscerlo, ed ebbe un ruolo importante nel 1948 per la fondazione dell'Istituto C.G. Jung, dove venne considerata e nominata \"locomotiva\" per l'impegno profuso.\nQualche volta accusata di aver esposto le opere e il pensiero di Jung in modo troppo semplicistico, ne contribu\u00ec tuttavia a diffonderne la conoscenza."}
{"id": "5354469", "revid": "114847688", "url": "https://it.wikipedia.org/wiki?curid=5354469", "title": "Tenatoprazolo", "text": "Il tenatoprazolo \u00e8 un farmaco appartenente alla classe degli inibitori della pompa protonica.\nLa molecola \u00e8 stata sintetizzata in Giappone dalla casa farmaceutica Mitsubishi Tanabe Pharma Corporation originariamente nel 2003, ed \u00e8 sotto sperimentazione clinica in Fase I.\nCaratteristiche specifiche.\nLa principale differenza con gli altri farmaci IPP \u00e8 che il tenatoprazolo ha un'emivita sette volte pi\u00f9 lunga, ovvero circa una settimana contro le 22-26 ore degli altri; ci\u00f2 significa che sarebbe sufficiente un'unica assunzione settimanale della molecola, rispetto all'assunzione giornaliera utilizzata per gli altri IPP.\nIndicazioni.\nViene utilizzato contro l'ulcera gastrica e duodenale e la sindrome di Zollinger-Ellison.\nNonostante alcune differenze a livello di farmacocinetica, tutte le diverse molecole degli IPP non sembrano avere profili di efficacia clinica significativamente diversi tra loro, anche nei protocolli per l'eradicazione dell'\"Helicobacter pylori\"; in ambito di sanit\u00e0 pubblica e farmacoeconomia, la scelta tra i diversi IPP dovrebbe quindi tenere conto anche del rapporto costi/benefici, orientandola in direzione delle molecole pi\u00f9 economiche a parit\u00e0 di efficacia (come il lansoprazolo).\nAlla luce delle delibere nelle regioni italiane (vedi quella campana, calabrese, laziale, ecc.) l'ordine di preferenza prescrittiva costo/beneficio \u00e8 variata. In seguito anche alle evidenze scientifiche internazionali reperibili sul BIF (AIFA) n\u00b75 del 2008, \u00e8 sempre pi\u00f9 rilevante la possibilit\u00e0 di evitare le interferenze con altri farmaci di terapie concomitanti.\nTuttavia, tali informazioni potrebbero non essere valide per il tenatoprazolo, data la sua emivita che lo diversifica parecchio dai classici IPP che durano 24 ore."}
{"id": "5354473", "revid": "1833487", "url": "https://it.wikipedia.org/wiki?curid=5354473", "title": "Stemma del Malawi", "text": "Lo stemma del Malawi \u00e8 stato adottato nel 1964 ed \u00e8 basato sullo stemma del Nyasaland.\nDescrizione.\nNella parte centrale dello stemma vi \u00e8 uno scudo suddiviso in tre parti: sul settore superiore dello scudo vi sono delle onde celesti su sfondo bianco; sul settore centrale un leone color oro su sfondo rosso; mentre sul settore inferiore vi \u00e8 un sole color oro su sfondo nero. La parte superiore dello stemma \u00e8 composta da un sole che sorge, simbolo di libert\u00e0 e rinascita, un'aquila pescatrice africana, delle onde che simboleggiano il lago Malawi, un elmo e un nastro oro e rosso. Lo scudo centrale \u00e8 sorretto a destra da un ghepardo e a sinistra da un leone. Nella parte inferiore dello stemma vi sono delle rocce e il motto \"Unity and Freedom\" (in inglese \"Unit\u00e0 e Libert\u00e0\")."}
{"id": "5354475", "revid": "125224298", "url": "https://it.wikipedia.org/wiki?curid=5354475", "title": "Italia's Got Talent (sesta edizione)", "text": "La sesta edizione di Italia's Got Talent ha avuto inizio il 12 marzo 2015 ed \u00e8 terminata il 14 maggio 2015. L'edizione \u00e8 stata acquistata da Sky Italia trasmettendo il programma su Sky Uno a pagamento e su Cielo in chiaro 8 giorni dopo (4 per la seconda semifinale), con la finale trasmessa in simulcast.\nLa conduzione del programma viene affidata a Vanessa Incontrada. Le prime sette puntate sono dedicate alle audizioni, mentre le restanti tre sono dedicate alle due semifinali e alla finale. Da questa edizione il vincitore del programma, oltre a vincere 100.000 euro, vince anche la possibilit\u00e0 di esibirsi dal vivo in uno show al V Theatre di Las Vegas (precisamente nello spettacolo \"The Ultimate Variety Show\").\nSi tratta della prima edizione in onda su Sky dopo le prime cinque consecutive trasmesse da Mediaset.\nIl vincitore del programma \u00e8 Simone Al Ani, manipolatore dinamico di sfere e cerchi proveniente da Sirmione, in provincia di Brescia.\nTrasmissione.\nIl programma, in onda ogni gioved\u00ec su Sky Uno, viene trasmesso anche in streaming (Sky Go e Sky Online) ed on-demand tramite il servizio Sky On Demand, mentre viene replicato dopo 8 giorni su Cielo, con relativa trasmissione in streaming sul sito ufficiale del canale; la finale viene trasmessa in contemporanea su Sky Uno che su Cielo, cos\u00ec come avviene dalla settima edizione di \"X Factor\".\nDal 5 marzo 2015 nel preserale del gioved\u00ec va in onda su Sky Uno Frank Matano - Planet's Got Talent, programma dove vengono mostrate le migliori esibizioni di \"Got Talent\" nel mondo commentate da Frank Matano e Matteo Martinez, amico e complice di Matano in scherzi e video sul web.\nAd una settimana dalla partenza del programma va inoltre in onda lo special Italia's Got Talent - I giudici dedicato ai nuovi quattro giudici del talent show Claudio Bisio, Luciana Littizzetto, Frank Matano e Nina Zilli.\nDal 16 agosto 2015 MTV Italia trasmette al pomeriggio delle puntate speciali intitolate Italia's Got Talent - Best Of, che raccolgono il meglio delle audizioni della sesta edizione del programma.\nAudizioni.\nI casting preparatori del programma si sono per lo pi\u00f9 svolti il 19 e 20 luglio 2014 a Roma, il 20 settembre a Milano e il 4 e 5 ottobre a Rimini. I concorrenti che hanno passato questa prima tappa si sono esibiti davanti ai quattro giudici nelle audizioni pubbliche. A partire da questa edizione le audizioni diventano itineranti (cos\u00ec come avviene in altre versioni estere di \"Got Talent\"): per la prima volta, infatti, si sono svolte all'interno di pi\u00f9 teatri italiani. Si sono registrate dal 10 al 12 novembre 2014 a Roma (Auditorium Conciliazione), dal 17 al 19 novembre ad Avellino (Teatro Carlo Gesualdo), dal 25 al 27 novembre a Torino (Auditorium Giovanni Agnelli) e dal 1\u00b0 al 3 dicembre a Vicenza (Teatro Comunale). \nLe audizioni, da questa edizione, presentano il Golden Buzzer, un buzz dorato speciale che pu\u00f2 essere utilizzato solo una volta da ogni giudice durante tutto l'arco delle audizioni: esso, se viene premuto, manda il concorrente direttamente alle semifinali del programma annullando di conseguenza ogni possibilit\u00e0 di voto da parte dei giudici.\nLegenda:\nPrima puntata.\nLa prima puntata \u00e8 andata in onda il 12 marzo 2015. Viene premuto per la prima volta il \"golden buzzer\" da Nina Zilli. Nella prima puntata i concorrenti ad aver passato il turno sono stati:\nSeconda puntata.\nLa seconda puntata \u00e8 andata in onda il 19 marzo 2015. Frank Matano preme il secondo \"golden buzzer\" a disposizione di tutti i giudici. Gli artisti passati in questa puntata sono:\nTerza puntata.\nLa terza puntata \u00e8 andata in onda il 26 marzo 2015.\nQuarta puntata.\nLa quarta puntata \u00e8 andata in onda il 2 aprile 2015. Luciana Littizzetto preme il terzo \"golden buzzer\".\nQuinta puntata.\nLa quinta puntata \u00e8 andata in onda il 9 aprile 2015. Nella parte finale della puntata arriva una sorpresa: Simone Barbato, mimo divenuto famoso grazie alla trasmissione \"Zelig\" dove lavoravano Bisio e la Incontrada, si presenta in veste di concorrente, che canta dimostrando di essere un ottimo tenore oltre a un mimo. Tuttavia, non pu\u00f2 proseguire nella competizione perch\u00e9 \u00e8 pari a livello professionale rispetto ai giudici, pertanto non poteva essere valutato.\nSesta puntata.\nLa sesta puntata \u00e8 andata in onda il 16 aprile 2015.\nSettima puntata.\nLa settima puntata \u00e8 andata in onda il 23 aprile 2015. In questa puntata finale delle audizioni, Claudio Bisio preme l'ultimo \"golden buzzer\".\nAl termine della puntata i giudici si riuniscono a Palazzo Brancaccio in Roma per scegliere i semifinalisti tra i 181 concorrenti fatti passare nelle audizioni durante il cosiddetto Selection Day. I giudici scelgono 23 semifinalisti, pi\u00f9 un 24\u00ba scelto dal pubblico con un votazione web tramite la Fonzies Wild Card. Oltre ai 24 semifinalisti, vengono aggiunti i 4 concorrenti passati con i Golden Buzzer.\nSemifinali.\nDi seguito la tabella con i 28 semifinalisti del programma, di cui 23 passati tramite il Selection Day, 4 passati con i Golden Buzzer durante le audizioni ed uno scelto tramite il web-voto della Fonzies Wild Card.\nL'ultimo posto disponibile per accedere alle semifinali se lo giocano Magica Rosy con il cane Olly ( maga con il suo cane), Amir Almussawi (beatboxer), Claudio Lauretta (imitatore) e I Camillas (duo di cantanti comici). I giudici non sono riusciti a prendere una decisione sul loro destino, quindi le persone da casa potranno votare il loro preferito: chi ottiene pi\u00f9 voti si aggiudica l'ultimo posto disponibile per le semifinali. Durante la prima semifinale viene reso noto che i Camillas hanno ricevuto pi\u00f9 voti diventando i 28esimi semifinalisti.\nOttava puntata - 1\u00aa Semifinale.\nLa prima semifinale in diretta \u00e8 andata in onda il 30 aprile 2015. In questa puntata si esibiscono i primi 14 semifinalisti suddivisi in due manche da 7 concorrenti ciascuna. In ogni manche passano i primi due concorrenti pi\u00f9 votati al televoto, pi\u00f9 un terzo deciso dai giudici tramite il Golden Buzzer. Al termine della puntata si avranno i primi sei finalisti, tre per manche.\nOspiti: Alessandro Frola\nNona puntata - 2\u00aa Semifinale.\nLa seconda semifinale in diretta \u00e8 andata in onda il 7 maggio 2015. Si esibiscono i rimanenti 14 semifinalisti, ottenendo a fine puntata gli altri sei finalisti del programma. Tra gli ospiti vi sono i Pentatonix, gruppo di cantanti a cappella, ed il pianista Benjamine Clementine.\nOspiti: Pentatonix, Benjamin Clementine\nFinale - 14 maggio.\nDecima puntata (Finale).\nLa finale del programma in diretta \u00e8 andata in onda il 14 maggio 2015 trasmessa in simultanea anche su Cielo. Si scontrano in un'unica manche i 12 finalisti del programma. Tra gli ospiti vi sono i Diversity, crew vincitrice di \"Britain's Got Talent\" nel 2009, Simon Cowell, creatore del format, e Alessandro Cattelan, in veste di promotore della nona edizione di \"X Factor\". Dopo aver assistito alle 12 performance, la conduttrice Vanessa Incontrada legge i nomi dei tre artisti arrivati sul podio secondo il televoto, per poi proclamare successivamente il vincitore.\nOspiti: Diversity, Simon Cowell, Alessandro Cattelan\nLegenda.\nVince questa edizione di Italia's Got Talent il manipolatore dinamico Simone Al Ani, seguito al 2\u00ba posto dalla banda di bambini freestyler Straduri Killa e al 3\u00b0 da Shark &amp; Groove, cantautori."}
{"id": "5354480", "revid": "1522738", "url": "https://it.wikipedia.org/wiki?curid=5354480", "title": "Sigillo della Mauritania", "text": "Il sigillo della Mauritania \u00e8 stato adottato nell'aprile 1959, mentre l'attuale versione \u00e8 stata adottata il 28 novembre 2018.\nDescrizione.\nIl sigillo forma circolare ed \u00e8 basato sulla bandiera della Mauritania, che costituisce la parte centrale del sigillo stesso. I colori della parte centrale del sigillo sono quindi verde e oro, considerati i colori del Panafricanismo. Il verde \u00e8 anche il colore dell'Islam, mentre l'oro simboleggia la sabbia del deserto del Sahara. La crescente e la stella presenti sono altri simboli islamici. Sovrapposti alla crescente, in bianco, vi sono una palma e una spiga di miglio o mais. Sui bordi del circolo \u00e8 presente la dicitura \"Repubblica islamica di Mauritania\" in due lingue, arabo (superiore) e francese (inferiore), in verde su sfondo bianco.\nDal 28 novembre 2018 il cerchio esterno \u00e8 stato reso rosso, per combaciare con la nuova bandiera della Mauritania, ed indica il sangue versato da coloro che hanno lottato per l'indipendenza del Paese."}
{"id": "5354482", "revid": "767487", "url": "https://it.wikipedia.org/wiki?curid=5354482", "title": "Delia Sheppard", "text": "Biografia.\nDelia Sheppard ha iniziato a studiare balletto all'et\u00e0 di nove anni, iniziando ben presto ad esibirsi in Danimarca, Francia e poi anche in Sudafrica. Nel 1985 ha esordito nel mondo musicale pubblicando il singolo \"Action\", senza tuttavia riscuotere successo, tuttavia grazie a questa esperienza ha iniziato a lavorare come modella per gli stilisti Karl Lagerfeld, Christian Dior e Jean-Paul Gaultier\nHa posato anche per la rivista per adulti Penthouse diventando Penthouse Pet di aprile 1988. Oltre al lavoro di modella ha lavorato anche come attrice ottenendo ruoli da protagonista in film a basso budget come \"Doppia immagine\" e \"Night Rhythms\"; e ruoli secondari in produzioni principali come \"Rocky V\" e \"Ogni maledetta domenica\".\nNegli ultimi anni lavora come showgirl e attrice teatrale nei vari hotel-casin\u00f2 di Las Vegas."}
{"id": "5354485", "revid": "1906976", "url": "https://it.wikipedia.org/wiki?curid=5354485", "title": "Stemma del Niger", "text": "Lo stemma del Niger \u00e8 stato adottato il 1\u00ba dicembre 1963.\nDescrizione.\nLo stemma consiste di quattro bandiere del Niger disposte a drappeggio, due dal lato sinistro e due dal lato destro, con i rispettivi colori nazionali, che sono l'arancio, il bianco e il verde. Al centro \u00e8 posto il sigillo, che ha forma di scudo e sfondo bianco e su esso sono raffigurati i simboli in oro. Il simbolo centrale sullo scudo \u00e8 un sole, in alto a sinistra vi \u00e8 una lancia con due spade dei Tuareg incrociate, in alto a destra tre spighe di miglio perlato e sulla parte inferiore la testa di uno zeb\u00f9.\nSotto lo scudo, vi \u00e8 un nastro bianco con la dicitura \"R\u00e9publique du Niger\"."}
{"id": "5354488", "revid": "624928", "url": "https://it.wikipedia.org/wiki?curid=5354488", "title": "Pavlina Stoyanova", "text": ""}
{"id": "5354493", "revid": "767487", "url": "https://it.wikipedia.org/wiki?curid=5354493", "title": "Ankara Atat\u00fcrk Lisesi", "text": "L'Ankara Atat\u00fcrk Lisesi (\"Liceo Ankara Atat\u00fcrk\"), \u00e8 un Liceo anatolico situato vicino al distretto di S\u0131hhiye a \u00c7ankaya, Ankara.\nStoria.\nFondata nel 1886 come Ankara \u0130dadisi, la scuola ha cambiato il suo nome pi\u00f9 volte attraverso la sua storia, rispettivamente, era conosciuta come Ankara \u0130dadisi (1886-1908), Ankara Sultanisi (1908-1924), Ankara Erkek Lisesi (1924-1938) e Ankara Atat\u00fcrk Lisesi (1938-oggi). \u00c8 anche noto con il nome di \"Ta\u015f Mektep\".\nL'edificio che ospita il liceo venne rifatto tra il 1937 e il 1938 su progetto degli architetti tedeschi Bruno Taut e Franz Hillinger. \nIl progetto mostra una dinamicit\u00e0 che supera la tendenza pi\u00f9 formale di architetti che operavano allora in Turchia quali Clemens Holzmeister. L'edificio si dimostra infatti adeguato ai vincoli piuttosto complessi legati al sito di costruzione e la sua progettazione evita di dare priorit\u00e0 alle forme geometriche a scapito della funzionalit\u00e0.\nIl liceo seleziona oggi i suoi studenti con la prova standardizzata dell'esame nazionale delle scuole superiori anatoliche.\nCollegamenti internazionali.\nIl liceo \u00e8 considerato dall'Universit\u00e0 di Birmingham tra le \"scuole turche prestigiose\" ai fini delle domande di accesso ai propri corsi.\nDurante l'estate vi si tengono corsi di approfondimento linguistico sponsorizzati dal Dipartimento di Stato degli Stati Uniti d'America tramite l'ECA (Bureau of Educational and Cultural Affairs).\nA partire dal 2005 il liceo Atat\u00fcrk \u00e8 inoltre una della due sole scuole pubbliche turche dove \u00e8 possibile seguire corsi di spagnolo."}
{"id": "5354495", "revid": "767487", "url": "https://it.wikipedia.org/wiki?curid=5354495", "title": "Doppia immagine", "text": "Doppia immagine (\"Mirror Images\") \u00e8 un film erotico del 1992 diretto da Gregory Dark. Il film ha avuto un sequel dal titolo \"Doppia immagine 2\" nel 1993.\nTrama.\nKaitlin Blair \u00e8 una donna annoiata dell'alta borghesia, sposata con Jeffrey ed insoddisfatta del proprio matrimonio e della propria vita. Per poter combattere la noia e sperimentare nuove emozioni inizia a spacciarsi per la bionda sorella gemella Shauna. Kaitlin per\u00f2 ignora che un assassino seriale ne \u00e8 ossessionato e la sta cercando."}
{"id": "5354496", "revid": "624928", "url": "https://it.wikipedia.org/wiki?curid=5354496", "title": "Marissa Gould", "text": ""}
{"id": "5354498", "revid": "287204", "url": "https://it.wikipedia.org/wiki?curid=5354498", "title": "Federazione di baseball del Regno Unito", "text": "La Federazione britannica di baseball (eng. \"British Baseball Federation\") \u00e8 un'organizzazione fondata nel 1987 per governare la pratica del baseball nel Regno Unito.\nOrganizza il campionato di baseball britannico, e pone sotto la propria egida la nazionale maschile."}
{"id": "5354501", "revid": "1111355", "url": "https://it.wikipedia.org/wiki?curid=5354501", "title": "La sfida della mummia", "text": ""}
{"id": "5354502", "revid": "1111355", "url": "https://it.wikipedia.org/wiki?curid=5354502", "title": "Il faraone assassino", "text": ""}
{"id": "5354503", "revid": "344503", "url": "https://it.wikipedia.org/wiki?curid=5354503", "title": "Frances Ruffelle", "text": "Biografia.\nDebutta nel West End nel 1984 con \"The Sleeping Prince\", a cui segue il grande successo di Andrew Lloyd Webber \"Starlight Express\". Nel 1985 lascia \"Starlight\" per interpretare \u00c9ponine nella produzione originale londinese di \"Les Mis\u00e9rables\" accanto ad artisti come Patti LuPone, Roger Allam, Michael Ball e Colm Wilkinson. Frances e Colm Wilkinson sono gli unici membri del cast originale a trasferirsi a New York nel 1987 per la prima produzione di Broadway di \"Les Mis\u00e9rables\": lo show \u00e8 un grande successo e Frances vince il Tony Award alla miglior attrice non protagonista in un musical. \nNel 1988 torna a Londra per cantare in un adattamento concertale di \"Mack &amp; Mabel\" e l'anno successivo interpreta \"Children Of Eden\". Frances \u00e8 stata coinvolta nei primi workshop di grandi successi come \"Miss Saigon\" e \"Sunset Boulevard\", ma non \u00e8 mai apparsa nelle produzioni ufficiali di questi spettacoli. Nel 1994 partecipa all'Eurovision Song Contest, classificandosi decima.\nNel 1997 \u00e8 ritornata ad interpretare brevemente Eponine nel West End. Ha lavorato ancora in diverse produzioni di musical a Londra, tra cui \"Pippin\", \"Chicago\" e \"Piaf\"; nel 2010 \u00e8 stata una delle ospiti speciali al di \"Les Mis\u00e9rables\" e nel 2012 ha interpretato una delle prostitute nell'adattamento cinematografico del musical realizzato da Tom Hooper. Nel 2017 torna sulle scene londinesi con il musical \"The Wild Party\" di Michael John LaChiusa, in scena al The Other Palace con John Owen-Jones, Donna McKechnie e Victoria Hamilton-Barritt.\n\u00c8 stata sposata con il regista John Caird dal 1990 al 1993 ed \u00e8 la madre della cantante Eliza Doolittle."}
{"id": "5354504", "revid": "287204", "url": "https://it.wikipedia.org/wiki?curid=5354504", "title": "Federazione di baseball della Repubblica Ceca", "text": "La Federazione ceca di baseball (cze. \"\u010cesk\u00e1 baseballov\u00e1 asociace\") \u00e8 un'organizzazione fondata per governare la pratica del baseball nella Repubblica Ceca.\nOrganizza il campionato di baseball ceco, e pone sotto la propria egida la nazionale maschile."}
{"id": "5354510", "revid": "287204", "url": "https://it.wikipedia.org/wiki?curid=5354510", "title": "Federazione di baseball e softball della Romania", "text": "La Federazione rumena di baseball e softball (rum. \"Federa\u021bia Rom\u00e2n\u0103 de Baseball \u0219i Softball\") \u00e8 un'organizzazione fondata nel 1990 per governare la pratica del baseball e del softball in Romania.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5354511", "revid": "1296625", "url": "https://it.wikipedia.org/wiki?curid=5354511", "title": "Sferic", "text": "Gli sferics, abbreviazione di atmospherics, noti anche come statics, sono segnali naturali costituiti da onde elettromagnetiche di frequenza molto bassa, ossia onde radio nella banda VLF, generati dai fulmini che, continuamente, si scaricano sulla Terra.\nIl valore delle frequenze di questi segnali \u00e8 di alcuni kHz e, pur trattandosi di onde elettromagnetiche, si verificano a frequenze audio e possono essere convertiti in audio utilizzando un apposito ricevitore. Dato il grande numero di fulmini in ogni secondo, il suono percepito assomiglia ad un continuo crepitio dato dalla successione di molte scariche ravvicinate.\nAscoltare degli sferics.\n\u00c8 possibile ascoltare degli sferics:"}
{"id": "5354512", "revid": "1573940", "url": "https://it.wikipedia.org/wiki?curid=5354512", "title": "Claudio Beorchia", "text": ""}
{"id": "5354513", "revid": "1372005", "url": "https://it.wikipedia.org/wiki?curid=5354513", "title": "Aniela Jaff\u00e9", "text": "Biografia.\nNata da genitori ebrei a Berlino, studi\u00f2 psicologia ad Amburgo prima di fuggire negli anni 1930 in Svizzera, dove entr\u00f2 in analisi (dopo un primo ciclo con Liliane Frey) presso Carl Gustav Jung, diventando a propria volta analista.\nDal 1947 al 1955 fu segretaria dell'Istituto C.G. Jung di Zurigo, quindi segretaria personale dello stesso Jung fino alla sua morte (1961). Nota soprattutto per aver collaborato all'autobiografia di Jung \"Ricordi, sogni, riflessioni\". Partecip\u00f2 in seguito ai colloqui di Eranos e ne cur\u00f2 l'epistolario. Suoi articoli si trovano anche sulle riviste \"Spring\" e \"Rivista di psicologia analitica\"."}
{"id": "5354514", "revid": "287204", "url": "https://it.wikipedia.org/wiki?curid=5354514", "title": "Federazione di baseball della Russia", "text": "La Federazione russa di baseball (rus. \"Rossijskaja Federacija Bejsbola\") \u00e8 un'organizzazione fondata nel 1992 per governare la pratica del baseball in Russia.\nOrganizza il campionato di baseball russo, e pone sotto la propria egida la nazionale maschile."}
{"id": "5354517", "revid": "287204", "url": "https://it.wikipedia.org/wiki?curid=5354517", "title": "BNP Paribas Open 2015 - Singolare maschile", "text": "Novak \u0110okovi\u0107 era il detentore del titolo ed \u00e8 riuscito a difenderlo superando in finale Roger Federer per 6-3, 65-7, 6-2.\nTeste di serie.\nTutte le teste di serie ricevono un bye per il secondo turno. "}
{"id": "5354523", "revid": "287204", "url": "https://it.wikipedia.org/wiki?curid=5354523", "title": "Federazione di baseball della Serbia", "text": "La Federazione serba di baseball (srp. \"Baseball savez Srbije\") \u00e8 un'organizzazione fondata per governare la pratica del baseball in Serbia.\nOrganizza il campionato di baseball serbo, e pone sotto la propria egida la nazionale maschile."}
{"id": "5354524", "revid": "110157", "url": "https://it.wikipedia.org/wiki?curid=5354524", "title": "WACA Ground", "text": "Il WACA Ground \u00e8 uno stadio di Perth, in Australia utilizzato per le partite di cricket.\nUso.\nLo stadio \u00e8 uno dei pi\u00f9 importanti del paese in questa disciplina e viene frequentemente utilizzato anche dalla nazionale di cricket australiana per giocare dei prestigiosi test match contro le avversarie pi\u00f9 forti del mondo, generalmente ogni volta che la serie The Ashes si tiene in Australia una partita viene sempre disputata al WACA Ground. Nello stadio \u00e8 presente anche un museo dedicato al cricket. Ha ospitato diverse partite nella Coppa del Mondo di cricket 1992 e in quella del 2015\nIn passato \u00e8 stato utilizzato anche per partite di rugby, football australiano e per vari concerti, tuttavia con il passare del tempo questi eventi sono diventati sempre pi\u00f9 rari."}
{"id": "5354526", "revid": "287204", "url": "https://it.wikipedia.org/wiki?curid=5354526", "title": "Federazione di baseball della Slovacchia", "text": "La Federazione slovacca di baseball (slo. \"Slovensk\u00e1 bejzbalov\u00e1 feder\u00e1cia\") \u00e8 un'organizzazione fondata nel 1991 per governare la pratica del baseball in Slovacchia.\nOrganizza il campionato di baseball slovacco, e pone sotto la propria egida la nazionale maschile."}
{"id": "5354527", "revid": "22475", "url": "https://it.wikipedia.org/wiki?curid=5354527", "title": "Sousa plumbea", "text": "La Susa indiana o Susa dell'Oceano Indiano (\"Sousa plumbea\" [Cuvier, 1829]), \u00e8 un cetaceo odontoceto della famiglia Delphinidae.\nDescrizione.\nGli adulti misurano 2 o 3 m e pesano circa 150-230 kg, i cuccioli misurano mediamente un metro. La colorazione degli adulti varia dal bianco al grigio scuro.\nBiologia.\n\u00c8 generalmente difficile da avvicinare e evita le imbarcazioni immergendosi.\nGli adulti possono rimanere in apnea per circa 8 minuti mentre i piccoli per non pi\u00f9 di 3 minuti.\nSono animali socievoli e si spostano in piccoli gruppi di circa 4 individui. Si ciba principalmente di pesci.\nDistribuzione.\nAbita lungo la costa orientale dell'Africa, nel Mar Rosso e lungo le coste di tutta l'India."}
{"id": "5354528", "revid": "287204", "url": "https://it.wikipedia.org/wiki?curid=5354528", "title": "Federazione di baseball e softball della Slovenia", "text": "La Federazione slovena di baseball e softball (slv. \"Zveza za baseball in softball Slovenije\") \u00e8 un'organizzazione fondata nel 1987 per governare la pratica del baseball e del softball in Slovenia.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5354530", "revid": "76963", "url": "https://it.wikipedia.org/wiki?curid=5354530", "title": "Rebecca Caine", "text": "Biografia.\nDebutta nel West End a diciannove anni con \"Oklahoma!\" a cui segue un tour inglese da protagonista in \"My Fair Lady\" Nel 1985 si unisce alla Royal Shakespeare Company per interpretare Cosette nel musical \"Les Mis\u00e9rables\" con Colm Wilkinson, Roger Allam, Patti LuPone, Frances Ruffelle e Michael Ball. Nel 1987 sostituisce Sarah Brightman come protagonista nel Fantasma dell'Operaa Londra con Michael Crawford e poi nel 1989 a Toronto con Colm Wilkinson.\nDurante il suo periodo a Toronto con \"The Phantom of the Opera\", Rebecca Caine si \u00e8 unita alla Canadian Opera Company con cui \u00e8 apparsa in diverse produzioni de \"Il flauto magico, Il re pastore, La Boh\u00e8me, La Traviata, Candide, La vedova allegra, Carmen, Owen Wingrave\". Ha recitato anche in numerosi allestimenti dell'English National Opera, per cui ha cantato i ruoli di Pamina ne \"Il flauto magico\", Susanna ne \"Le nozze di Figaro\" e Musetta ne \"La boh\u00e8me\".\nNegli ultimi anni, Rebecca \u00e8 tornata ad interpretare musical: \"Tutti insieme appassionatamente\" a Leicester nel 2011 e \"The Mikado\" a Londra nel 2015. Nel 2018 recita a Londra nella riduzione teatrale di \"Harold e Maude\" con Sheila Hancock."}
{"id": "5354531", "revid": "300067", "url": "https://it.wikipedia.org/wiki?curid=5354531", "title": "Evansville Agogans", "text": ""}
{"id": "5354533", "revid": "287204", "url": "https://it.wikipedia.org/wiki?curid=5354533", "title": "Linschoten", "text": ""}
{"id": "5354536", "revid": "287204", "url": "https://it.wikipedia.org/wiki?curid=5354536", "title": "Federazione di baseball e softball della Spagna", "text": "La Federazione spagnola di baseball e softball (spa. \"Real Federaci\u00f3n Espa\u00f1ola de B\u00e9isbol y S\u00f3fbol\") \u00e8 un'organizzazione fondata nel 1944 per governare la pratica del baseball e del softball in Spagna.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5354537", "revid": "729019", "url": "https://it.wikipedia.org/wiki?curid=5354537", "title": "Armata alleata in Oriente", "text": "L'Armata alleata in Oriente (in francese \"Arm\u00e9es alli\u00e9es en Orient\", in inglese \"Allied Army of the Orient\") fu una grande formazione militare (in pratica un gruppo di armate) creata dagli Alleati della prima guerra mondiale sul fronte di Salonicco a partire dall'agosto 1916: originata inizialmente dalla riunione sotto un unico comando di due entit\u00e0 preesistenti, la Arm\u00e9e d'Orient francese e la British Salonika Army del Regno Unito, la formazione crebbe poi con l'arrivo di ulteriori unit\u00e0 da altri Stati e in particolare da Serbia, Italia, Russia e Grecia. Nel giugno 1918 l'organico dell'armata ammontava a un totale di circa 620.000 uomini.\nL'Armata alleata in Oriente partecip\u00f2 alle operazioni della campagna di Macedonia contro le forze degli Imperi centrali (l'esercito del Regno di Bulgaria supportato da contingenti tedeschi e ottomani), fino alla conclusione delle ostilit\u00e0 nel novembre 1918.\nStoria.\nI primi contingenti degli Alleati sbarcarono nei Balcani il 5 ottobre 1915: truppe francesi e britanniche presero terra nel porto di Salonicco in Grecia nel tentativo di stabilire un collegamento con l'alleata Serbia, messa sotto pressione dagli Imperi centrali e prossima a subire una devastante invasione da parte delle forze di Germania, Austria-Ungheria e Bulgaria; la Grecia era in quel momento ancora neutrale, ma lacerata al suo interno dalla disputa tra il re Costantino I, filo-tedesco, e il primo ministro Eleutherios Venizelos, favorevole invece all'alleanza con gli anglo-francesi. Le forze alleate si dimostrarono incapaci di prestare soccorso alla Serbia, completamente invasa e occupata dagli Imperi centrali tra l'ottobre e il novembre 1915, ma riuscirono a mantenere il possesso della strategica base di Salonicco, utile anche come fonte di pressione su Atene perch\u00e9 scendesse in campo a favore della Triplice Intesa.\nL'organico delle forze alleate dislocate a Salonicco crebbe costantemente durante i primi mesi del 1916, in particolare dopo la conclusione della fallimentare esperienza della campagna di Gallipoli. I contingenti francese e britannico rimasero sotto comandi separati fino all'agosto 1916 quando, dopo lunghe trattative, si decise infine di riunirli sotto il comando di un unico organismo, l'Armata alleata in Oriente; primo comandante fu nominato il generale francese Maurice Sarrail, entrato in carica l'11 agosto 1916. Nuovi contingenti si aggiunsero ben presto all'originario nucleo costituito dagli anglo-francesi: nel giugno 1916 raggiunsero il fronte di Salonicco due brigate di fanteria russe sotto il generale Mikhail Diterikhs, che con ulteriori invii di truppe nel luglio 1917 formarono una divisione forte di 18.000 uomini; l'Italia mise a disposizione nell'agosto 1916 una divisione di fanteria su due brigate che, nel giugno 1917, fu ulteriormente potenziata con l'arrivo di una terza brigata e di vari reparti di supporto. I resti dell'esercito serbo, fuggiti dalla madrepatria fino alle rive del mar Adriatico dopo una dura marcia attraverso il nord dell'Albania, furono recuperati da navi degli Alleati e portati in salvo prima a Biserta e poi a Corf\u00f9: qui, con l'assistenza dei francesi, furono riequipaggiati e riorganizzati in tre piccole armate di due divisioni ciascuna, inviate poi sul fronte di Salonicco.\nL'Armata alleata in Oriente sostenne i suoi primi scontri su vasta scala a met\u00e0 agosto 1916, quando le forze bulgare diedero avvio a un'invasione della Macedonia greca e della Tracia occidentale: dopo aver bloccato l'avanzata bulgara nel corso della battaglia di Florina (17-28 agosto 1916), le forze alleate passarono poi all'offensiva a partire dal 12 settembre conquistando infine la citt\u00e0 di Monastir il 19 novembre e stabilizzando il fronte nella Macedonia meridionale; a fine anno l'Armata stabil\u00ec un collegamento con le forze italiane che stavano operando contro gli austro-ungarici nel sud dell'Albania, le quali tuttavia rimasero per tutta la durata del conflitto sotto un comando separato da quello di Salonicco.\nIl fronte macedone rimase a lungo in stallo per i primi mesi del 1917, tanto da spingere il presidente francese Georges Clemenceau a bollare l'Armata alleata come \"i giardinieri di Salonicco\". Una serie di offensive degli Alleati tra aprile e maggio, culminate nelle battaglie di Monastir, di Doiran e dell'ansa del Crna, non portarono che a pochi guadagni territoriali pagati con forti perdite; l'abdicazione del re Costantino I e l'entrata in guerra della Grecia a fianco degli Alleati il 30 giugno 1917 portarono nuove forze all'Armata alleata, la quale tuttavia dovette anche affrontare turbolenze e tentativi di ammutinamento in seno alle truppe francesi e russe. Il generale Sarrail fu richiamato in patria e sostituito dal connazionale Adolphe Guillaumat il 15 dicembre 1917, il quale a sua volta cedette il comando al generale Louis Franchet d'Esp\u00e8rey il 17 giugno 1918.\nL'offensiva risolutiva sul fronte macedone fu ritardata fino al 14 settembre 1918, quando infine prese avvio la cosiddetta \"offensiva del Vardar\": mentre le forze britanniche e greche tenevano impegnati i bulgari a est, sconfiggendoli nella terza battaglia di Doiran, le divisioni francesi, serbe e italiane sfondarono il fronte a ovest nel corso della battaglia di Dobro Pole; l'esercito bulgaro si disgreg\u00f2 nel corso della ritirata e il 29 settembre il governo di Sofia chiese l'armistizio. Le forze alleate proseguirono verso nord, penetrando in Serbia e liberando Belgrado il 1\u00ba novembre; con l'armistizio dell'Austria-Ungheria il 3 novembre e della Germania l'11 novembre anche sul fronte balcanico le operazioni militari ebbero quindi termine.\nUna parte importante dell'esercito d'oriente fu convertita da Georges Clemenceau per essere impiegata, a partire dal 1918, sul fronte della Guerra civile russa in funzione antibolscevica\nComposizione.\nFrancia.\nLe forze francesi inviate a Salonicco erano riunite nella cosiddetta \"Arm\u00e9e d'Orient\" (dall'11 agosto 1916 \"Arm\u00e9e fran\u00e7aise d'Orient\"): il contingente originario arrivato nell'ottobre 1915 ammontava a tre divisioni di fanteria (la 57\u00aa, la 122\u00aa e la 156\u00aa Divisione di fanteria, le prime due arrivate dalla Francia e la terza evacuata da Gallipoli) e una brigata di cavalleria, ma questa forza fu poi incrementata con l'arrivo di una quarta divisione di fanteria nel febbraio 1916 (la 17\u00aa Divisione coloniale, anch'essa veterana di Gallipoli) e di altre quattro tra il dicembre 1916 e il gennaio 1917 (la 30\u00aa e la 76\u00aa Divisione di fanteria, e la 11\u00aa e la 16\u00aa Divisione coloniale).\nLe divisioni di fanteria, organizzate secondo il nuovo ordinamento divisionale adottato nel 1915, avevano un organico di 16.000 uomini inquadrati in tre reggimenti di tre battaglioni ciascuno, uno squadrone di cavalleria, un reggimento di artiglieria da campagna su tre battaglioni, una compagnia di genieri e servizi di supporto; le divisioni coloniali, composte sia da unit\u00e0 reclutate nelle colonie che da nazionali francesi offertisi volontari per il servizio oltremare, mantenevano invece il vecchio ordinamento pre-1915 con due brigate di due reggimenti ciascuna. La brigata di cavalleria era una formazione creata \"ad hoc\" per la campagna tramite l'unione di due reggimenti di Chasseurs d'Afrique (cavalleria leggera reclutata tra i francesi residenti nelle colonie), un reggimento di spahis marocchini e un plotone di autoblindo; la 156\u00aa Divisione disponeva come suo terzo reggimento del 1er R\u00e9giment de marche d'Afrique, unit\u00e0 composita formata da due battaglioni di zuavi algerini e un battaglione della Legione straniera francese.\nRegno Unito.\nLa British Salonika Army venne formata tra l'ottobre e il novembre del 1915 con una forza di cinque (poi sei) divisioni di fanteria riunite in due corpi d'armata, il XII Corpo con la 22\u00aa, 26\u00aa e (dal marzo 1916) 60\u00aa Divisione di fanteria e il XVI Corpo con la 10\u00aa, 27\u00aa e 28\u00aa Divisione di fanteria; tra febbraio e maggio del 1916 furono poi aggiunte due brigate di cavalleria, entrambe ritirate e inviate in Egitto nel giugno 1917, mentre nel settembre seguente la 10\u00aa Divisione fu ritirata e inviata in Palestina.\nUna divisione britannica disponeva di circa 16.000 uomini suddivisi in tre brigate di quattro battaglioni ciascuna, uno squadrone di cavalleria, una compagnia ciclistica (abolita nel 1917), quattro brigate di artiglieria da campagna su 3-6 batterie ciascuna, da una a tre compagnie di generi e truppe di supporto.\nSerbia.\nCirca 145.000 soldati serbi salvati dai porti dell'Albania furono trasferiti a Corf\u00f9 dove furono riorganizzati con l'assistenza della Francia. Furono costituite tre piccole armate ciascuna composta da due divisioni di fanteria oltre a una divisione di cavalleria autonoma; una divisione serba annoverava 20.000 uomini ripartiti in tre reggimenti di tre battaglioni ciascuno, uno squadrone di cavalleria, un reggimento di artiglieria da montagna, due compagnie di genieri e unit\u00e0 di appoggio vario.\nA fine giugno 1916 la Russia costitu\u00ec una \"Divisione di volontari serbi\" con prigionieri di origine slava dell'esercito austro-ungarico catturati sul fronte orientale; l'unit\u00e0 si batt\u00e9 con le armate russe in Dobrugia e nel settembre dello stesso anno venne affiancata da una seconda divisione andando a formare il \"Corpo volontari serbi\": forte di circa 28.000 uomini, il corpo raggiunse il fronte di Salonicco all'inizio del 1917, dove fu integrato nelle armate serbe con il nome di \"Divisione jugoslava\".\nItalia.\nIl contributo dell'Italia alla campagna di Macedonia fu rappresentato dalla 35\u00aa Divisione di fanteria, arrivata a Salonicco l'11 agosto 1916: il suo organico comprendeva due brigate di fanteria (\"Cagliari\" e \"Sicilia\") forti di due reggimenti di tre battaglioni ciascuno, uno squadrone di cavalleria (dal Reggimento \"Cavalleggeri di Lucca\"), otto batterie di artiglieria da montagna, sette compagnie del genio e servizi vari; nel corso del 1917 arriv\u00f2 una terza brigata di fanteria (\"Ivrea\") e venne costituito un reparto di Arditi, portando l'organico totale delle forze italiane in Macedonia a circa 40.000 uomini.\nGrecia.\nTra il 1916 e il 1917 l'esercito greco fu spettatore inerme degli scontri tra Alleati e Imperi centrali al confine tra Macedonia e Grecia, paralizzato dai dissidi politici tra il re Costantino I e il primo ministro Venizelos; favorito dagli Alleati, nel settembre 1916 un colpo di stato a Salonicco ad opera del generale Emmanouil Zymvrakakis port\u00f2 all'istituzione di un governo greco ribelle (Governo provvisorio di difesa nazionale) retto da un triumvirato rappresentato da Venizelos, dal generale Panagi\u014dt\u012bs Dagkl\u012bs e dall'ammiraglio Pavlos Kountouriotis: vennero formate quattro divisioni di fanteria con truppe greche fedeli al nuovo governo per un totale di circa 60.000 uomini, che in dicembre entrarono poi in linea a fianco degli Alleati sul fronte macedone.\nL'abdicazione di Costantino e la dichiarazione di guerra agli Imperi centrali il 30 giugno 1917 portarono poi l'intero esercito greco dalla parte degli Alleati. Per il luglio 1918 vi erano 280.000 soldati greci schierati con l'Armata alleata, inquadrati in due corpi d'armata di tre divisioni con un'ulteriore settima divisione autonoma; la divisione di fanteria greca aveva tre reggimenti di fanteria o di \"euzoni\" (fanteria da montagna) su tre battaglioni ciascuno e un battaglione di artiglieria da montagna, con i reparti di supporto (un reggimento di cavalleria, un reggimento di artiglieria da campagna e un reggimento del genio) concentrati a livello di corpo d'armata.\nAltre nazioni.\nNel giugno 1916 la Russia invi\u00f2 sul fronte macedone, dopo un lungo viaggio via transiberiana fino a Vladivostok e poi via nave a Salonicco, una brigata di fanteria forte di due reggimenti ciascuno su quattro battaglioni e una compagnia mitraglieri autonoma; alla prima brigata se ne aggiunse una seconda all'inizio del 1917, portando il totale delle forze russe a Salonicco a circa 18.000 uomini. Le truppe russe si batterono bene, ma la notizia dell'abdicazione dello zar nel marzo 1917 e dei moti rivoluzionari in patria minarono il morale dei soldati e resero gli Alleati sospettosi del loro comportamento; nel gennaio 1918, dopo la presa del potere a Pietrogrado da parte del governo bolscevico, tutti i reparti russi sul fronte macedone furono disarmati e internati fino alla conclusione delle ostilit\u00e0.\nInvaso dagli austro-ungarici nel gennaio 1916, il Regno del Montenegro costitu\u00ec un governo in esilio a Bordeaux e tre piccoli battaglioni di fuoriusciti montenegrini a Gaeta con l'appoggio degli italiani, ma il re Nicola I era osteggiato dai governi alleati a causa di alcuni tentativi di negoziare un pace separata e le sue truppe non furono mai impiegate in azione; un piccolo contingente di truppe irregolari montenegrine serv\u00ec comunque sul fronte macedone insieme ai reparti serbi.\nAllo stesso modo Essad Pasci\u00e0, il filo-serbo primo ministro del Principato d'Albania, costitu\u00ec un governo in esilio albanese a Salonicco dopo l'occupazione austro-ungarica dell'Albania nel febbraio 1916; circa 800 volontari albanesi furono riorganizzati in un battaglione di fanteria che combatt\u00e9 poi sul fronte macedone integrato nella 57\u00aa Divisione di fanteria francese.\nDopo la dichiarazione di guerra alla Germania il 9 marzo 1916, nell'agosto seguente il Portogallo invi\u00f2 una brigata di fanteria sul fronte di Salonicco, anche se l'unit\u00e0 vide poca azione."}
{"id": "5354540", "revid": "287204", "url": "https://it.wikipedia.org/wiki?curid=5354540", "title": "Federazione di baseball e softball della Svezia", "text": "La Federazione svedese di baseball e softball (swe. \"Svenska Baseboll- och Softbollf\u00f6rbundet\") \u00e8 un'organizzazione fondata nel 1956 per governare la pratica del baseball e del softball in Svezia.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5354541", "revid": "1543377", "url": "https://it.wikipedia.org/wiki?curid=5354541", "title": "Control (Traci Lords)", "text": "Control \u00e8 il singolo di debutto della cantante e attrice statunitense Traci Lords, pubblicato il 20 dicembre 1994. Ha anticipato l'album di debutto di Traci, \"1000 Fires\", pubblicato nel 1995 dalla Radioactive Records, e fa parte della colonna sonora del film dello stesso anno \"Mortal Kombat\".\nVideo musicale.\nIl video ufficiale del singolo \u00e8 stato diretto da Greame Joyce ed \u00e8 stato girato a Los Angeles, California. Secondo Traci Lords, il video \u00e8 ispirato ai film di James Bond. Vede inoltre un cameo del regista John Waters, con cui Traci Lords aveva gi\u00e0 lavorato nel film del 1990 \"Cry Baby\".\nTracce.\nTesti e musiche di Traci Lords, Ben Watkins e Wonder."}
{"id": "5354542", "revid": "287204", "url": "https://it.wikipedia.org/wiki?curid=5354542", "title": "Federazione di baseball e softball della Svizzera", "text": "La Federazione svizzera di baseball e softball (eng. \"Swiss Baseball &amp; Softball Federation\") \u00e8 un'organizzazione fondata nel 1981 per governare la pratica del baseball e del softball in Svizzera e ha la sua sede a Therwil.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5354543", "revid": "37401", "url": "https://it.wikipedia.org/wiki?curid=5354543", "title": "Later That Same Year", "text": "Later That Same Year \u00e8 un album della \"Matthews' Southern Comfort\" di Iain Matthews, pubblicato dalla MCA Records nel novembre del 1970 (prima pubblicazione), il disco fu ripubblicato anche nel 1971.\nL'album entr\u00f2 nella chart statunitense (1971) di The Billboard 200 classificandosi fino al settantaduesimo posto, i singoli \"Mare Take Me Home\" e \"Tell Me Why\", si piazzarono nella classifica di The Billboard Hot 100 rispettivamente al #96\u00ba ed al #98\u00ba posto.\nUna versione dell'album, pubblicata nel 1971 contiene il brano \"Woodstock\" (#1 in GB e #23 in USA), che fu il maggior successo commerciale di Iain Matthews."}
{"id": "5354558", "revid": "1305772", "url": "https://it.wikipedia.org/wiki?curid=5354558", "title": "The Eleventh Commandment", "text": ""}
{"id": "5354564", "revid": "1494169", "url": "https://it.wikipedia.org/wiki?curid=5354564", "title": "Nabila", "text": ""}
{"id": "5354568", "revid": "177744", "url": "https://it.wikipedia.org/wiki?curid=5354568", "title": "Standard penetration test", "text": ""}
{"id": "5354569", "revid": "203463", "url": "https://it.wikipedia.org/wiki?curid=5354569", "title": "Eugene Delmar", "text": "\u00c8 stato uno dei pi\u00f9 forti maestri statunitensi della seconda met\u00e0 dell'Ottocento. \nVinse quattro volte il campionato dello Stato di New York (1890, 1891, 1895 e 1897). \nAltri risultati di rilievo:\nNel 1904 partecip\u00f2 all'et\u00e0 di 60 anni al forte torneo di Cambridge Springs (vinto da Frank Marshall), ma termin\u00f2 all'ultimo posto. \nAlcune partite notevoli:"}
{"id": "5354595", "revid": "761672", "url": "https://it.wikipedia.org/wiki?curid=5354595", "title": "Esercito popolare vietnamita", "text": ""}
{"id": "5354596", "revid": "767487", "url": "https://it.wikipedia.org/wiki?curid=5354596", "title": "Doppia immagine 2", "text": "Doppia immagine 2 (\"Mirror Images II\") \u00e8 un film erotico direct to video del 1993; diretto da Gregory Dark ed interpretato da Shannon Whirry. Il film \u00e8 il sequel di \"Doppia immagine\" nel 1992 ma la trama \u00e8 completamente indipendente dal predecessore.\nTrama.\nCarrie e Terrie sono due gemelle separate durante la loro infanzia, quando il violento padre uccise la loro madre prima di essere a sua volta ucciso dalle due bambine. Delle due Carrie cresce amorevole e gentile mentre Terrie al contrario \u00e8 una donna spregiudicata. La serenit\u00e0 di Carrie viene interrotta dal ritorno in citt\u00e0 della gemella che si finge sua amica ma in realt\u00e0 medita vendetta nei suoi confronti."}
{"id": "5354598", "revid": "1649933", "url": "https://it.wikipedia.org/wiki?curid=5354598", "title": "Emblema del Ruanda", "text": "L'emblema del Ruanda \u00e8 stato adottato nel 2001.\nL'emblema \u00e8 stato ridisegnato sulla base della nuova bandiera del Ruanda. Il testo, in lingua kinyarwanda, \u00e8 \"REPUBLIKA Y\u00b4U RWANDA\" in alto e \"UBUMWE - UMURIMO - GUKUNDA IGIHUGU\" in basso, ossia \"Repubblica del Ruanda\" e \"Unit\u00e0 - Lavoro - Patriottismo\". I simboli disposti al centro dello stemma sono una ruota d'ingranaggio, due scudi sui lati, un sole nella parte alta, un agaseke (cesto di pace), una spiga di sorgo a sinistra e una di caff\u00e8 a destra. Il tutto \u00e8 circondato da un nodo piano ad anello verde."}
{"id": "5354601", "revid": "287204", "url": "https://it.wikipedia.org/wiki?curid=5354601", "title": "11908 Nicaragua", "text": "11908 Nicaragua \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 3,0457978\u00a0UA e da un'eccentricit\u00e0 di 0,0646193, inclinata di 2,38917\u00b0 rispetto all'eclittica."}
{"id": "5354605", "revid": "287204", "url": "https://it.wikipedia.org/wiki?curid=5354605", "title": "21009 Agilkia", "text": "21009 Agilkia \u00e8 un asteroide della fascia principale. Scoperto nel 1988, presenta un'orbita caratterizzata da un semiasse maggiore pari a 2,4137103\u00a0UA e da un'eccentricit\u00e0 di 0,1993974, inclinata di 3,01325\u00b0 rispetto all'eclittica."}
{"id": "5354606", "revid": "287204", "url": "https://it.wikipedia.org/wiki?curid=5354606", "title": "Louisville Alumnites", "text": "I Louisville Alumnites furono una squadra professionistica di pallacanestro con sede a Louisville, nel Kentucky. Fondata nel 1950, gioc\u00f2 nella NPBL nella stagione 1950-51. L'impianto di gioco della partite casalinghe era il \"Louisville Male High Gym\".\nLa squadra fall\u00ec durante la stagione e venne classificata al terzo posto nella Eastern Division."}
{"id": "5354607", "revid": "287204", "url": "https://it.wikipedia.org/wiki?curid=5354607", "title": "26849 De Paepe", "text": "26849 De Paepe \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,5782160\u00a0UA e da un'eccentricit\u00e0 di 0,1382258, inclinata di 7,17975\u00b0 rispetto all'eclittica."}
{"id": "5354608", "revid": "124123", "url": "https://it.wikipedia.org/wiki?curid=5354608", "title": "Martin J. Barrington", "text": "Biografia.\nPrima della sua nomina ad Amministratore Delegato, avvenuta il 17 maggio 2012, il ruolo precedente di Martin Barrington era quello di Vice CEO.\nMartin Barrington lavora costantemente da oltre vent'anni nel Gruppo Altria e nelle sue controllate a vario titolo, sin dal 1993.\nPrima di entrare nel Gruppo Altria, esercitava la professione forense sia nel settore pubblico che privato. Tra i suoi impegni di lavoro, Martin presta consulenze alla Fondazione del Museo della Virginia di Belle Arti e il Collegio di S. Rosa ed \u00e8 membro del Consiglio di Amministrazione della Richmond Performing Arts Center. \nInoltre, in precedenza ha fatto parte del Consiglio dei commissari dell'Autorit\u00e0 Portuale della Virginia e del comitato consultivo del Point of Light Institute."}
{"id": "5354610", "revid": "1906976", "url": "https://it.wikipedia.org/wiki?curid=5354610", "title": "Stemma dell'Uganda", "text": "Lo stemma dell'Uganda \u00e8 stato adottato il 9 ottobre 1962.\nDescrizione.\nLa parte centrale dello stemma \u00e8 costituita da uno scudo e da due lance, che rappresentano la difesa della patria. Sullo scudo sono raffigurate tre immagini: nella porzione superiore le onde, che rappresentano il lago Vittoria e il lago Alberto; nella porzione centrale il Sole e nella porzione inferiore il tamburo tradizionale, simbolo della danza e dell'unione tra le genti. Lo sfondo della parte centrale e di quella inferiore dello scudo \u00e8 nero. I due animali che sostengono lo scudo sono a destra un cob ugandese e a sinistra una gru coronata, simboli della fauna nazionale. Alla base dello scudo vi \u00e8 raffigurata una collina verde fertile e una rappresentazione del fiume Nilo, ai lati del quale vi sono le due colture principali, il caff\u00e8 a sinistra e il cotone a destra. Ai piedi dello stemma vi \u00e8 il motto su un nastro bianco \"FOR GOD AND MY COUNTRY\" (trad. dall'inglese \"Per Dio e per il mio Paese\")."}
{"id": "5354612", "revid": "177744", "url": "https://it.wikipedia.org/wiki?curid=5354612", "title": "22283 Pytheas", "text": "22283 Pytheas \u00e8 un asteroide areosecante. Scoperto nel 1986, presenta un'orbita caratterizzata da un semiasse maggiore pari a 2,1894031\u00a0UA e da un'eccentricit\u00e0 di 0,2464581, inclinata di 7,97315\u00b0 rispetto all'eclittica."}
{"id": "5354615", "revid": "287204", "url": "https://it.wikipedia.org/wiki?curid=5354615", "title": "Campionati mondiali di skeleton 2000", "text": "I Campionati mondiali di skeleton 2000, tredicesima edizione della manifestazione organizzata dalla Federazione Internazionale di Bob e Skeleton, si tennero il 12 ed il 13 febbraio 2000 ad Igls, una frazione di Innsbruck in Austria, sulla Kunsteisbahn Bob-Rodel Igls, la stessa sulla quale si svolsero le competizioni del bob e dello slittino ai Giochi di nonch\u00e9 la rassegna iridata del 1991; furono disputate gare in due differenti specialit\u00e0: nel singolo uomini e per la prima volta anche nel singolo donne e le vittorie furono ottenute rispettivamente dai tedeschi Andy B\u00f6hme e Steffi Hanzlik.\nRisultati.\nSingolo uomini.\nLa gara fu disputata il 12 ed il 13 febbraio nell'arco di quattro \"manches\" e presero parte alla competizione 35 atleti in rappresentanza di 18 differenti nazioni; campione uscente era lo statunitense Jim Shea, che concluse la prova al terzo posto, ed il titolo fu conquistato dal tedesco Andy B\u00f6hme, gi\u00e0 vincitore dell'argento iridato ad Altenberg 1999, davanti allo svizzero Gregor St\u00e4hli, campione del mondo ad Altenberg 1994, ed all'austriaco Alexander M\u00fcller, che giunse terzo a pari merito con lo statunitense Shea.\nSingolo donne.\nLa gara fu disputata il 12 ed il 13 febbraio nell'arco di quattro \"manches\" e presero parte alla competizione 17 atlete in rappresentanza di 11 differenti nazioni; il titolo fu conquistato dalla tedesca Steffi Hanzlik davanti alla canadese Mellisa Hollingsworth ed alla statunitense Tricia Stumpf."}
{"id": "5354634", "revid": "1833487", "url": "https://it.wikipedia.org/wiki?curid=5354634", "title": "Stemma dello Zimbabwe", "text": "Lo stemma dello Zimbabwe \u00e8 stato adottato il 21 settembre 1981.\nDescrizione.\nLo stemma raffigura due kudu (antilopi) a sinistra e a destra che sostengono uno scudo posto al centro; questi animali simboleggiano l'unit\u00e0 dei vari gruppi etnici che popolano la nazione. Lo scudo centrale \u00e8 composto da due porzioni: su quella superiore sono raffigurate 14 onde alternate bianche e blu ondulate in disposizione verticale che simboleggiano le cascate Vittoria, mentre sulla porzione inferiore, su sfondo verde, \u00e8 raffigurato il Grande Zimbabwe. Sopra lo scudo sono presenti una stella rossa, simbolo di speranza per il futuro, e l'uccello di Zimbabwe, di color oro, simbolo di identit\u00e0 nazionale. Dietro lo scudo, incrociati, vi sono un fucile AK-47 ed una zappa agricola; tali simboli indicano rispettivamente la lotta per la pace e la democrazia, complessivamente il passaggio dalla guerra alla pace. Nella parte inferiore dello stemma, sotto lo scudo, \u00e8 presente una collinetta di terra con posizionati steli di grano, un mucchietto di cotone e una testa di granoturco. Il motto nazionale, disposto alla base dello stemma su un nastro bianco, \u00e8 \"UNITY - FREEDOM - WORK\" (tradotto dall'inglese \"Unit\u00e0 - Libert\u00e0 - Lavoro\")."}
{"id": "5354635", "revid": "83531", "url": "https://it.wikipedia.org/wiki?curid=5354635", "title": "Associazione Calcio Vigevano 1973-1974", "text": "Questa pagina raccoglie le informazioni riguardanti l'Associazione Calcio Vigevano nelle competizioni ufficiali della stagione 1973-1974."}
{"id": "5354637", "revid": "124449516", "url": "https://it.wikipedia.org/wiki?curid=5354637", "title": "Grand Hotel Chiambretti", "text": "Grand Hotel Chiambretti - Gente che va gente che viene \u00e8 stato un programma televisivo italiano andato in onda in seconda serata su Canale 5 con la conduzione di Piero Chiambretti. La prima edizione \u00e8 stata trasmessa dal 20 febbraio all'8 giugno 2015 per sedici puntate, mentre la seconda \u00e8 partita il 15 marzo 2016 con il titolo Grand Hotel Chiambretti - Gente che va gente che viene dall'Isola come \"spin-off\" e programma legato a \"L'isola dei famosi\".\nIl programma.\nSi tratta di un talk show dall'atmosfera r\u00e9tro, crocevia di incontri e di personaggi che - davanti al proprietario dell'albergo televisivo (Piero Chiambretti) - spiattellano curiosit\u00e0, sogni e passioni, domande di vita. Ovviamente con uno sguardo all'attualit\u00e0 e al costume.\nCome ogni hotel che si rispetti, i clienti sono accolti dal portiere di giorno (Alessandro Di Sarno) e dal portiere di notte (Ivan Rota). Il cliente fisso \u00e8 Gianluca Nicoletti, presente all'interno dell'ascensore controllata dallo steward Charlie e che spesso e volentieri ospita diversi personaggi e siparietti hot di Raffaella Fico.\nNella hall gli ospiti possono godere della musica suonata al pianoforte dal maestro Andrea Bacchetti (talvolta sostituito o coadiuvato dal pianista di riserva, interpretato da Alessandro Di Sarno) e della voce di Vhelade, accompagnata dalla band SuperCover.\nIl direttore del Grand Hotel Chiambretti (Cristiano Malgioglio) ha il compito di gestire il personale che comprende, nella seconda edizione sar\u00e0 opinionista travestito da sirena, tra gli altri, le showgirl Carla Estarque e Danah Jane Matthews, che allietano il pubblico con diverse coreografie e balletti.\nOspiti ricorrenti sono Lory Del Santo, Francesca Cipriani, Lisa Fusco, Immanuel Casto, Fabiana Giacomotti (giornalista per \"Il Foglio\"), Debora Manoni (psicologa), Sirio (astrologa), Barbara Ovieni (modella e conduttrice TV), Oscar Trotti (modello), Michael Larosa (logopedista), Lorenzo Piredda (cantante), il cromatologo Ubaldo Lanzo e Lorenzo Riva.\nNella seconda edizione ospiti ricorrenti sono Lory Del Santo, Francesca Cipriani, Vladimir Luxuria (Luxuria Demon), Raffaella Fico (meteorina), Cristina Buccino (modella), Ubaldo Lanzo (cromatologo), Divino Otelma, Maddy Veggente (indovina), Marianne Mirage, Ilaria Molinari (apneista e \"sirena\"), Stefania Seimur (modella e \"dea bendata\").\nAnteprima.\nLa prima edizione del programma \u00e8 stata preceduto ogni venerd\u00ec dalla rubrica \"Sempre pi\u00f9 Chiambretti\" all'interno del programma di Rtl 102.5 \"Onorevole Dj\" condotto da Pierluigi Diaco, Federica Gentile e Piero Chiambretti in onda dalle 20.00 alle 21.00 dall'8 marzo all'8 maggio 2015."}
{"id": "5354644", "revid": "1543377", "url": "https://it.wikipedia.org/wiki?curid=5354644", "title": "Nuoto ai Giochi della XV Olimpiade - Staffetta 4x100 metri stile libero femminile", "text": "La competizione della staffetta 4x100 metri stile libero femminile di nuoto dei Giochi della XV Olimpiade si \u00e8 svolta nei giorni 30 luglio e 1\u00ba agosto 1952 allo stadio olimpico del nuoto di Helsinki."}
{"id": "5354647", "revid": "1906976", "url": "https://it.wikipedia.org/wiki?curid=5354647", "title": "Emblema della Repubblica Democratica Araba dei Sahrawi", "text": "L'emblema della Repubblica Democratica Araba dei Sahrawi \u00e8 stato adottato nel 1976.\n\u00c8 composto da due fucili incrociati con la bandiera della Repubblica Democratica Araba dei Sahrawi appesa all'estremit\u00e0. Sopra i fucili \u00e8 raffigurata la mezzaluna islamica, ai lati due rami dorati di ulivo. Ai piedi dello stemma, su un nastro rosso, \u00e8 riportato il motto in lingua araba \u062d\u0631\u064a\u0629 \u062f\u064a\u0645\u0642\u0631\u0627\u0637\u064a\u0629 \u0648\u062d\u062f\u0629 (trad. \"La libert\u00e0, la democrazia, l'unit\u00e0\")."}
{"id": "5354649", "revid": "339392", "url": "https://it.wikipedia.org/wiki?curid=5354649", "title": "Industrie estrattive", "text": ""}
{"id": "5354652", "revid": "1543377", "url": "https://it.wikipedia.org/wiki?curid=5354652", "title": "Enrico Parri", "text": "Biografia.\nCandidato nelle liste del Partito Repubblicano Italiano alle elezioni politiche del 1948, risult\u00f2 eletto nel Collegio unico nazionale, ma in seguito la sua elezione fu dichiarata nulla in seguito al riconteggio delle schede che determin\u00f2 l'assegnazione del seggio alla sua compagna di partito Mary Chiesa Tibaldi, eletta nel collegio di Pisa.\nNel 1949, insieme a Giuseppe Canini, fu nominato segretario della Federazione Italiana del Lavoro, la neocostituita organizzazione sindacale ad opera di esponenti del PSLI e del PRI fuorusciti dalla CGIL. L'anno seguente, quando la FIL si fuse con la Libera CGIL fondando la UIL, Parri scelse di aderire alla CISL in polemica con il segretario del PRI Ugo La Malfa, venendo per questo espulso dal partito."}
{"id": "5354653", "revid": "28592", "url": "https://it.wikipedia.org/wiki?curid=5354653", "title": "Pavlograd", "text": ""}
{"id": "5354659", "revid": "729019", "url": "https://it.wikipedia.org/wiki?curid=5354659", "title": "Lorraine 38L", "text": "La Voiture blind\u00e9e de chasseurs port\u00e9s 38L (VBCP 38L) o Lorraine 38L era un veicolo trasporto truppe francese, della seconda guerra mondiale, basato sul veicolo da rifornimento Lorraine 37L.\nStoria.\nLa \"VBCP 38L\" fu il primo derivato francese del veicolo da rifornimento Lorraine 37L. Come il predecessore, anche il \"Lorraine 38L\" era equipaggiato di un rimorchio cingolato corazzato. La portata totale del mezzo era di 12 uomini: conduttore e capocarro nel vano di guida, 4 fanti nel vano di carico e 6 fanti nel rimorchio. Per proteggere la squadra di fanteria, il vano di carico ed il rimorchio erano dotati di un'alta sovrastruttura corazzata a cielo aperto, con portelloni posteriori. I vani di carico erano a cielo aperto ma dotati di telonatura in canapa.\nVennero ordinati in totale 240 \"VBCP 38L\", dei quali 9 consegnati entro il 1\u00ba settembre 1939 e circa 150 entro il 25 giugno 1940. L'esercito francese fu cos\u00ec l'unico tra quelli impegnati nella battaglia di Francia a schierare trasporti truppe interamente cingolati. I mezzi erano destinati al \"Bataillon de Chasseurs Port\u00e9s\" in organico ad ogni DCR. Il 10 maggio, all'inizio delle ostilit\u00e0, tuttavia i mezzi non erano ancora stati assegnati a queste unit\u00e0, che ancora utilizzavano i semicingolati.\nVenne realizzato anche un modello migliorato, il VBCP 39L, creato ingrandendo il vano di carico in modo da ospitare 8 passeggeri. Questo modello era privo di rimorchio ed i 10 passeggeri totali erano trasportati tutti nello scafo. Il nuovo pi\u00f9 spazioso vano, sempre a cielo aperto, era ricavato innalzando le fiancate ed il tettuccio del mezzo e prolungando la piastra frontale inclinata; la configurazione generale ricorda molto quella dei corrispondenti veicoli postbellici (come il M113). Vennero ordinati 200 \"VBCP 39L\", nessuno dei quali consegnato entro la fine delle ostilit\u00e0 in giugno 1940. Dal veicolo vennero estrapolate alcune varianti sperimentali, come il cacciacarri (\"Chasseur de Chars Lorraine\") armato con cannone da 47 mm SA 37 e dei carri comando."}
{"id": "5354660", "revid": "28592", "url": "https://it.wikipedia.org/wiki?curid=5354660", "title": "Industrie automobilistiche", "text": ""}
{"id": "5354677", "revid": "1516566", "url": "https://it.wikipedia.org/wiki?curid=5354677", "title": "Stemma di Melilla", "text": "Lo stemma di Melilla, una delle due Citt\u00e0 autonome della Spagna insieme a Ceuta, \u00e8 stato approvato con decreto reale da Alfonso XIII di Spagna nel 1913. \nEsso combina gli elementi presenti sullo stemma del Regno di Castiglia e su quello del Regno di Le\u00f3n, rispettivamente il castello e il leone che si alternano in numero di otto ciascuno sulla bordura composta dello scudo centrale. Al centro dello scudo, su sfondo azzurro, sono collocati due cesti a quadri oro e rosso e colmi di serpenti verdi. Gli elementi che sostengono lo scudo centrale sono le Colonne d'Ercole sulle quali \u00e8 collocato un nastro con la scritta in lingua latina \"Non plus ultra\" (\"Non pi\u00f9 oltre\"). Lo scudo \u00e8 timbrato da una corona, che ha come cimiero una raffigurazione di Alonso P\u00e9rez de Guzm\u00e1n, detto Guzm\u00e1n il Buono (1256\u20131309), mentre getta il coltello dal castello di Tarifa. Sulla parte superiore dello stemma vi \u00e8 invece la dicitura \"Praeferre Patriam Liberis parentem Decet\" (\"\u00c8 decoroso collocare la patria prima dei propri figli\"). Infine, alla base dello stemma, vi \u00e8 un drago verde."}
{"id": "5354680", "revid": "110157", "url": "https://it.wikipedia.org/wiki?curid=5354680", "title": "Best of Matthews Southern Comfort", "text": "Best of Matthewss Southern Comfort \u00e8 una raccolta della \"Matthews Southern Comfort\" di Ian Matthews, pubblicato dalla MCA Records nel 1970."}
{"id": "5354681", "revid": "1296625", "url": "https://it.wikipedia.org/wiki?curid=5354681", "title": "Tweek (radio)", "text": "I tweeks, similmente agli sferics, sono segnali naturali costituiti da onde elettromagnetiche di frequenza molto bassa, ossia onde radio nella banda VLF, generati dai fulmini che si scaricano sulla Terra. Si differenziano dagli sferics per il fatto che, dalla stazione ricevente, il punto di origine dell'impulso ha una distanza maggiore di km. Si tratta, comunque, di distanze minori rispetto a quelle che vengono percorse nel caso dei whistlers.\nIl valore delle frequenze di questi segnali \u00e8 di alcuni kHz e, pur trattandosi di onde elettromagnetiche, si verificano a frequenze audio e possono essere convertiti in audio utilizzando un apposito ricevitore. A causa della maggiore distanza percorsa, il suono percepito appare diverso rispetto a quello degli sferics. Infatti, nel loro lungo percorso, le onde radio VLF subiscono un processo di dispersione, cio\u00e8 le frequenze pi\u00f9 alte viaggiano leggermente pi\u00f9 velocemente rispetto alle frequenze pi\u00f9 basse. Ci\u00f2 \u00e8 particolarmente vero per le frequenze comprese tra 2\u00a0kHz e 3\u00a0kHz. A causa di questo fenomeno, vengono ricevute prima le frequenze alte e il suono, invece che come un crepitio, appare come un breve fischio o cinguettio, o simile a quello dei proiettili nei film.\nLo spettrogramma di un tweek (per il quale l'asse orizzontale indichi i tempi e quello verticale le frequenze) mostra una linea verticale alle frequenze pi\u00f9 alte con una sezione curva ad una frequenza di circa 2\u00a0kHz.\nAscoltare dei tweeks.\n\u00c8 possibile ascoltare dei tweeks:"}
{"id": "5354684", "revid": "830939", "url": "https://it.wikipedia.org/wiki?curid=5354684", "title": "Nomophylax", "text": ""}
{"id": "5354685", "revid": "287204", "url": "https://it.wikipedia.org/wiki?curid=5354685", "title": "Am\u00e9rica Futebol Clube (S\u00e3o Jos\u00e9 do Rio Preto)", "text": "LAm\u00e9rica Futebol Clube, noto anche come Am\u00e9rica de Rio Preto o semplicemente come Am\u00e9rica, \u00e8 una societ\u00e0 calcistica brasiliana con sede nella citt\u00e0 di S\u00e3o Jos\u00e9 do Rio Preto, nello stato di San Paolo.\nStoria.\nIl 28 gennaio 1946, nell'Hotel S\u00e3o Paulo, Ant\u00f4nio Tavares Pereira Lima, ingegnere dell'Estrada de Ferro Araraquarense, Vitor Buongermino, 53 sportivi locali, e gli editori di due giornali locali (\"A Folha de Rio Preto\" e \"A Not\u00edcia\"), fondarono una squadra per rivaleggiare all'unica squadra esistente in citt\u00e0 all'epoca, il Banc\u00e1rios. Il club venne chiamato Am\u00e9rica Futebol Clube ed il nome del club \u00e8 un riferimento all'America Football Club di Rio de Janeiro.\nGli altri nomi suggeriti erano D\u00ednamo e Flamengo.\nIl 17 marzo 1946, l'Am\u00e9rica ha giocato la sua prima partita. L'Am\u00e9rica vinse 3-1 contro la Ferrovi\u00e1ria di Araraquara. Il primo gol dell'Am\u00e9rica \u00e8 stato fatto da Quirino. Gli undici iniziali dell'Am\u00e9rica erano Bob, Hugo, Edgar, De L\u00facia, Quirino, Miguelzinho, Morgero, Dema, Pereira Lima, Fordinho, e Birigui. Nelsinho entr\u00f2 al posto di Pereira Lima durante la partita.\nNel 1957, il club ha vinto il suo primo titolo, il Campeonato Paulista S\u00e9rie A2, terminando sopra il S\u00e3o Bento. Il club venne cos\u00ec promosso nella massima divisione statale.\nNel 1978, l'Am\u00e9rica ha partecipato per la prima volta al Campeonato Brasileiro S\u00e9rie A, terminando al 38\u00ba posto.\nNel 1980, il club ha partecipato per la seconda volta al Campeonato Brasileiro S\u00e9rie A, terminando al 32\u00ba posto.\nNel 2006, l'Am\u00e9rica ha vinto la Copa S\u00e3o Paulo de Futebol J\u00fanior, dopo aver sconfitto in finale il Comercial di Ribeir\u00e3o Preto."}
{"id": "5354687", "revid": "38120", "url": "https://it.wikipedia.org/wiki?curid=5354687", "title": "Dottor \u017divago", "text": ""}
{"id": "5354690", "revid": "228587", "url": "https://it.wikipedia.org/wiki?curid=5354690", "title": "Il Girasole Edizioni", "text": "Il Girasole Edizioni \u00e8 una casa editrice italiana, attiva dal 1986.\nStoria.\nLa casa editrice Il Girasole nasce a Valverde (CT) nell'agosto 1986, fondata dal poeta e scrittore Angelo Scandurra.Finora, nei quasi trent'anni di attivit\u00e0, ha pubblicato oltre cento libri di poesia, narrativa e saggistica \u2013 suddivisi in sei collane \u2013 firmati da importanti autori italiani e stranieri.\nCollane.\nLe gru d'oro.\nI libri della collana \"Le gru d'oro. Collana di poesia e narrativa\" sono caratterizzati da copertina gialla.\nLe spighe.\nI libri della collana \"Le spighe. Collana di opere prime\" sono caratterizzati da copertina verde.\nDioniso.\nI libri della collana \"Dioniso. Segni, testimonianze, presenze\" sono caratterizzati da copertina nera.\nAlbatros.\nI libri della collana \"Albatros. Collana d'arte\" sono caratterizzati da copertina colorata.\nEfesto.\nI libri della collana \"Efesto. Collezione di scritture\" sono caratterizzati da copertina bianca."}
{"id": "5354691", "revid": "93556", "url": "https://it.wikipedia.org/wiki?curid=5354691", "title": "Stemma della Siria", "text": "Lo stemma della Siria \u00e8 stato adottato nel 1980.\nDescrizione.\nBuona parte dello stemma include il falco di Quraish, simbolo nazionale raffigurato in color sabbia. All'altezza del corpo del falco \u00e8 collocato uno scudo con la bandiera ba'hista. Alla base vi \u00e8 una pergamena verde con la dicitura in nero in lingua araba \u0627\u0644\u062c\u0645\u0647\u0648\u0631\u064a\u0629 \u0627\u0644\u0639\u0631\u0628\u064a\u0629 \u0627\u0644\u0633\u0648\u0631\u064a\u0629 (trad. \"Repubblica Araba Siriana\"). "}
{"id": "5354692", "revid": "920621", "url": "https://it.wikipedia.org/wiki?curid=5354692", "title": "Karel Kos\u00edk", "text": " Il suo testo pi\u00f9 noto \u00e8 \"Dialettica del concreto\".\nBiografia.\nKarel Kos\u00edk nacque il 26 giugno 1926 a Praga. Dal 1 settembre del 1943, sino al suo arresto da parte della Gestapo il 17 novembre 1944, fu membro del gruppo comunista di resistenza antinazista \"P\u0159edvoj\" e caporedattore del giornale \"Boj mlad\u00fdch\". Dopo la sua cattura, venne accusato di alto tradimento e sottoposto pi\u00f9 volte ad interrogatorio; dal 30 gennaio al 5 maggio del 1945 fu imprigionato al campo di concentramento di Theresienstadt. Fra il 1945 e il 1946 Kosik studi\u00f2 filosofia e sociologia alla Universit\u00e0 Carolina di Praga dove si laure\u00f2 nel 1950. Nel frattempo, fra il 1947 e il 1949 sugu\u00ec dei corsi anche presso le universit\u00e0 di Leningrado e di Mosca in Unione Sovietica. In questi anni incontr\u00f2 quella che sarebbe stata la sua futura moglie R\u016f\u017eena Greben\u00ed\u010dkov\u00e1 con la quale ebbe tre figli (Anton\u00edn Kos\u00edk, Irena Kos\u00edkov\u00e1 e \u0160t\u011bp\u00e1n Kos\u00edk). \nNel 1963 pubblic\u00f2 la sua opera pi\u00f9 nota e di maggior importanza \"Dialettica del concreto\", nella quale cercava di rielaborare le classiche categorie della filosofia marxista alla luce della tradizione fenomenologica. Sar\u00e0 questo testo a renderlo celebre e a conferirgli un ruolo di primo piano nell'ambito del cosiddetto marxismo umanista. Pi\u00f9 tardi, durante la Primavera di Praga del 1968, Kos\u00edk divenne una delle principali voci a favore di un nuovo socialismo democratico. Fu il suo impegno politico a determinarne il licenziamento dall'universit\u00e0 nel 1970, a seguito della repressione seguita agli eventi del 1968. Rimase disoccupato fino al 1990, quando ritorn\u00f2 presente nel dibattito politico fino al 21 febbraio 2003, data della sua morte."}
{"id": "5354694", "revid": "474175", "url": "https://it.wikipedia.org/wiki?curid=5354694", "title": "Eccidio di Cad\u00e8", "text": "L'eccidio di Cad\u00e8 \u00e8 stato un crimine di guerra nazista compiuto il 9 febbraio 1945 presso l'omonima frazione reggiana da un reparto della Wehrmacht contro un gruppo di ventuno partigiani.\nAntefatti.\nLa sera del 7 febbraio una colonna di automezzi tedeschi venne assalita dai partigiani sulla via Emilia nei pressi della frazione reggiana di Cad\u00e8. L'assalto provoca la morte di tre militari germanici ed il ferimento di altri.\nFatti.\nIn rappresaglia per l'imboscata i tedeschi prelevano dalle carceri di Parma e Ciano d'Enza ventuno partigiani, per lo pi\u00f9 provenienti dalla provincia parmense e giovanissimi. \nUna volta giunti, la mattina del 9 febbraio, a Cad\u00e8 le vittime vennero fatte allineare sulla via Emilia all'altezza del bivio per la localit\u00e0 Quercioli e fucilati. \nI corpi dei ventuno martiri vennero lasciati per tre giorni sul ciglio della via Emilia come monito alla popolazione civile. Successivamente venne autorizzata la tumulazione delle salme presso il cimitero di Cad\u00e8. Le salme, a guerra finita, poterono essere riconosciute grazie al fatto che il parroco locale si era premurato di fotografare i cadaveri, di numerare le salme e di prelevare dagli abiti di ognuna delle vittime un pezzo di stoffa.\nMonumenti.\nIn occasione del primo anniversario del fatto venne realizzato l'attuale monumento che sorge sul luogo esatto dove avvenne la strage."}
{"id": "5354695", "revid": "3732", "url": "https://it.wikipedia.org/wiki?curid=5354695", "title": "Renzo Santini", "text": "Biografia.\n Avvocato, segretario della Federazione del PSI di Ferrara, consigliere comunale ed assessore alla Pubblica istruzione, consigliere regionale nel 1970 ed assessore al Bilancio e programmazione, \u00e8 stato eletto deputato e senatore rispettivamente nella IX e X legislatura."}
{"id": "5354696", "revid": "38120", "url": "https://it.wikipedia.org/wiki?curid=5354696", "title": "\u0152dipe \u00e0 Colone (Sacchini)", "text": ""}
{"id": "5354699", "revid": "287204", "url": "https://it.wikipedia.org/wiki?curid=5354699", "title": "Grand Rapids Hornets", "text": "I Grand Rapids Hornets furono una squadra professionistica di pallacanestro con sede a Grand Rapids, nel Michigan. Fondata nel 1950, gioc\u00f2 nella NPBL nella stagione 1950-51. L'impianto di gioco della partite casalinghe era il \"Grand Rapids Stadium\".\nLa squadra fall\u00ec durante la stagione e venne classificata al quarto posto nella Eastern Division."}
{"id": "5354700", "revid": "1494169", "url": "https://it.wikipedia.org/wiki?curid=5354700", "title": "Edipo e la Sfinge", "text": ""}
{"id": "5354701", "revid": "1494169", "url": "https://it.wikipedia.org/wiki?curid=5354701", "title": "Stazione di Lugano (disambigua)", "text": ""}
{"id": "5354702", "revid": "547034", "url": "https://it.wikipedia.org/wiki?curid=5354702", "title": "Si pu\u00f2 fare! (seconda edizione)", "text": "La seconda edizione del talent show Si pu\u00f2 fare! ha debuttato il 13 aprile 2015 in prima serata su Rai 1 e in contemporanea in alta definizione su Rai HD. Prima dell'inizio del programma \u00e8 andata in onda un'anteprima in access prime time il 10 aprile. Confermato nella conduzione Carlo Conti, e Pippo Baudo, Jury Chechi e Amanda Lear nel ruolo di giudici.\nPuntate.\nDettaglio delle puntate.\nSesta puntata.\nAl termine delle dodici esibizioni, ogni concorrente ha assegnato un punto bonus ad un collega (a termini di regolamento era possibile votare anche per se stessi).\nOgni giurato ha quindi assegnato 3 punti al concorrente che ha avuto, a proprio giudizio, il percorso migliore: Jury Chechi ha assegnato i propri punti a Fiona May, Amanda Lear a Sergio Friscia e Pippo Baudo a Biagio Izzo.\nClassifica generale.\nIl punteggio della sesta puntata \u00e8 suddiviso in 4 componenti: punti della prova di puntata, punti bonus per i primi tre (prova di puntata), punti assegnati dai concorrenti, punti assegnati dai giurati (valutazione del percorso)"}
{"id": "5354705", "revid": "287204", "url": "https://it.wikipedia.org/wiki?curid=5354705", "title": "St. Paul Lights", "text": "I St. Paul Lights furono una squadra professionistica di pallacanestro con sede a St. Paul, nel Minnesota. Fondata nel 1950, gioc\u00f2 nella NPBL nella stagione 1950-51. L'impianto di gioco della partite casalinghe era il \"St. Paul Auditorium\".\nLa squadra fall\u00ec durante la stagione e venne classificata al terzo posto nella Western Division."}
{"id": "5354714", "revid": "119755963", "url": "https://it.wikipedia.org/wiki?curid=5354714", "title": "Emblema del Tagikistan", "text": "Lo stemma del Tagikistan (\u041d\u0438\u0448\u043e\u043d\u0438 \u04b6\u0443\u043c\u04b3\u0443\u0440\u0438\u0438 \u0422\u043e\u04b7\u0438\u043a\u0438\u0441\u0442\u043e\u043d) \u00e8 stato adottato nel 1993.\nDescrizione.\nLa corona al centro del simbolo \u00e8 la stessa della bandiera del Tagikistan e si riferisce alla parola persiana \"taj\", da cui prende il nome il popolo tagiko e anche lo Stato. La base dell'emblema contiene una rappresentazione di un libro, le montagne del Pamir ed un sole i cui raggi si estendono fino alla parte alta della porzione centrale dello stemma. Il simbolo \u00e8 affiancato dal cotone sul lato sinistro e dal frumento su quello destro, nonch\u00e9 dalle bandiere con i colori nazionali (rosso, verde e bianco) che avvolgono le due spighe. Lo stemma, \u00e8 vagamente ispirato allo stemma di quando il paese faceva parte dell'Unione Sovietica. Lo stemma originale aveva sempre il cotone, il grano e il sole nascente posizionati allo stesso modo dello stemma attuale, in quest'ultimo mancano ovviamente i simboli comunisti come quello principale: falce e martello. La grande stella rossa \u00e8 stata rimossa. Le scritte in russo e tagico, come il nome del paese e la famosa scritta \"Proletari di tutti i paesi, unitevi!\" sono stati eliminati. Il Tajikistan e la Bielorussia sono le uniche ex repubbliche sovietiche ad aver creato il proprio stemma ispirandosi e modificando il loro vecchio stemma sovietico."}
{"id": "5354715", "revid": "729019", "url": "https://it.wikipedia.org/wiki?curid=5354715", "title": "Rocco Reed", "text": "Biografia.\nNato e cresciuto a Columbia nella Carolina del Sud, ha effettuato gli studi alla University of South Carolina, dove ha studiato teatro e si \u00e8 distinto come giocatore di pallacanestro. \u00c8 laureato in psicologia.\nCarriera.\nGi\u00e0 dall'et\u00e0 di dieci anni inizia a lavorare come modello. Negli anni la carriera di modello lo ha portato a girare tutto il mondo. Ha vissuto per due estati a Milano, e si recato a Sydney e nello Zimbabwe. \u00c8 apparso in cataloghi per marchi come Abercrombie &amp; Fitch e Gap, e nelle campagne pubblicitarie di Hugo Boss, Calvin Klein e Prada. Successivamente si trasferisce a Los Angeles per intraprendere la carriera da attore mainstream. Partecipa ad alcuni video per \"Playgirl\" prima di entrare nel settore pornografico nell'ottobre 2006.\nNel corso degli anni diventa un prolifico attore pornografico che lo vede comparire in oltre 450 titoli, tutti eterosessuali. \u00c8 stato candidato tre anni consecutivi ai XBIZ Awards come Male Performer of the Year, vincendo il premio nel 2012. Nel 2011 debutta come regista lavorando per Penthouse. Il suo primo film da regista \u00e8 \"10 Things I Hate About Valentine\u2019s Day\" basato sul film \"mainstream\" \"Appuntamento con l'amore\".\nNel 2012 decide di diventare un attore pornografico \"gay-for-pay\" e firma un contratto con la casa di produzione Men.com, lavorando nella pornografia gay pur dichiarandosi eterosessuale. La sua prima scena gay lo vede protagonista, come attivo, al fianco di Tommy Defendi, in seguito partecipa a numerose scene nel ruolo di passivo.\nNel maggio 2013 annuncia il suo ritiro dalla pornografia e inizia la lavorare come allenatore di crossFit.\nNell'estate 2016 si \u00e8 sposato."}
{"id": "5354716", "revid": "287204", "url": "https://it.wikipedia.org/wiki?curid=5354716", "title": "Kansas City Hi-Spots", "text": "I Kansas City Hi-Spots furono una squadra professionistica di pallacanestro con sede a Kansas City, nel Missouri. Fondata nel 1950, gioc\u00f2 nella NPBL nella stagione 1950-51. L'impianto di gioco della partite casalinghe era la \"Pla-Mor Arena\".\nLa squadra fall\u00ec durante la stagione e venne classificata al quarto posto nella Western Division."}
{"id": "5354719", "revid": "1150023", "url": "https://it.wikipedia.org/wiki?curid=5354719", "title": "Emblema di Hong Kong", "text": "L'emblema di Hong Kong \u00e8 stato adottato nel 1997, dopo il trasferimento della sovranit\u00e0 regionale di Hong Kong dal Regno Unito alla Cina.\nDescrizione.\nL'emblema \u00e8 lo stesso che \u00e8 presente sulla bandiera di Hong Kong in una forma circolare, ossia la Bauhinia blakeana stilizzata bianca su sfondo rosso. L'anello bianco esterno contiene la dicitura del nome ufficiale territoriale in caratteri cinesi tradizionali e nella forma abbreviata in lingua inglese.\nNello stemma del periodo coloniale britannico, lo scudo centrale raffigura sulla parte inferiore due giunche a tre alberi e su quella superiore una corona navale, a ricordare l'importanza di Hong Kong come porto internazionale; sulla cima di esso vi \u00e8 un leone coronato che tiene una perla. Rispettivamente a sinistra e a destra dello scudo fanno da supporto un leone e un drago, animali simbolo della Gran Bretagna e della Cina."}
{"id": "5354722", "revid": "1494169", "url": "https://it.wikipedia.org/wiki?curid=5354722", "title": "Edipo ad Atene", "text": ""}
{"id": "5354724", "revid": "92723", "url": "https://it.wikipedia.org/wiki?curid=5354724", "title": "Evansville Agogans 1950-1951", "text": "La stagione 1950-51 degli Evansville Agogans fu la 1\u00aa e unica nella NBPL per la franchigia.\nGli Evansville Agogans si trasferirono da Denver a stagione in corso, cambiando completamente squadra e staff tecnico. Disputarono 6 partite, perdendole tutte."}
{"id": "5354727", "revid": "715366", "url": "https://it.wikipedia.org/wiki?curid=5354727", "title": "Ozerov", "text": ""}
{"id": "5354728", "revid": "287204", "url": "https://it.wikipedia.org/wiki?curid=5354728", "title": "Michel Torneus", "text": ""}
{"id": "5354730", "revid": "290348", "url": "https://it.wikipedia.org/wiki?curid=5354730", "title": "Stemma della Palestina", "text": "Lo stemma della Palestina \u00e8 quello dello stemma dello Stato di Palestina e dell'Autorit\u00e0 Nazionale Palestinese (ANP), ma pu\u00f2 far riferimento anche allo stemma dell'Organizzazione per la Liberazione della Palestina (OLP).\nIl primo, lo stemma dell'ANP, presenta i colori panarabi che caratterizzano anche la bandiera della Palestina su uno scudo portato dall'aquila di Saladino. Sotto l'uccello vi \u00e8 la dicitura \u0641\u0644\u0633\u0637\u064a\u0646 (\"Palestina\" in lingua araba) posta su una pergamena, anche se in alcune versioni \u00e8 presente la dicitura \u0627\u0644\u0633\u0644\u0637\u0629 \u0627\u0644\u0641\u0644\u0633\u0637\u064a\u0646\u064a\u0629 (\"Autorit\u00e0 palestinese\").\nLo stemma dell'OLP mostra la bandiera della Palestina sopra una mappa del Mandato britannico della Palestina (attuale Israele, Cisgiordania e striscia di Gaza)."}
{"id": "5354731", "revid": "729019", "url": "https://it.wikipedia.org/wiki?curid=5354731", "title": "Brandt Mle 1935", "text": "Il Brandt 60\u00a0mm Mod\u00e8le 1935 era un mortaio leggero sviluppato dalla francese Brandt negli anni venti ed impiegato da varie nazioni durante la seconda guerra mondiale.\nStoria.\nIl mortaio fu progettato da Edgar Brandt come arma di accompagnamento a tiro indiretto a livello di compagnia delle forze armate francesi. Il successo fu tale che venne prodotto su licenza o direttamente copiato da diversi paesi, quali Stati Uniti d'America e Cina. La Romania acquist\u00f2 pezzi francesi e poi li produsse in loco su licenza, prima e durante la seconda guerra mondiale.\nIl pezzo divent\u00f2 il modello di riferimento per tutti i mortai leggeri usati durante la seconda guerra mondiale. Oltre a dare origine alla diretta copia americana M2, esemplari di preda bellica furono usati dai tedeschi come 6\u00a0cm Granatwerfer 225(f).\nIl mortaio \u00e8 rimasto in uso presso l'Arm\u00e9e de terre fino alla fine degli anni sessanta.\nTecnica.\nIl \"Brandt Mle 1935\" era un'arma semplice ed efficace, composta da un tubo a canna liscia fissato su una piastra di base, sorretto ed orientato da un leggero affusto a bipiede. L'arma era operata da una squadra di 5 uomini. Quando la granata veniva lasciata cadere all'interno della canna, l'innesco sulla base del codolo della bomba impattava con un percussore fisso sulla base del tubo; questo innescava la carica di lancio.\nLe granate impiegate avevano un peso variabile tra i 1,33\u00a0kg ed i 2,2\u00a0kg. Un reggimento di fanteria francese del 1940 disponeva di 200 colpi per ognuno dei 9 mortai \"Mle 1935\" in dotazione organica."}
{"id": "5354733", "revid": "287204", "url": "https://it.wikipedia.org/wiki?curid=5354733", "title": "Selina Buchel", "text": ""}
{"id": "5354736", "revid": "125642728", "url": "https://it.wikipedia.org/wiki?curid=5354736", "title": "Le tentazioni quotidiane", "text": "Le tentazioni quotidiane (\"Le diable et les dix commandements\") \u00e8 un film collettivo del 1962 diretto da Julien Duvivier.\nTrama.\nIl diavolo, sotto forma di serpente, commenta gli episodi.\n1\u00ba episodio.\nGaetano Chambard \u00e8 un vecchio pensionato che le suore del convento di San Vincenzo hanno accolto affinch\u00e9 si occupi della manutenzione del luogo. I problemi tra le due parti nascono dal linguaggio scurrile, condito di bestemmie, da parte dell'uomo; non riuscendo a evitare ci\u00f2, le suore decidono per il suo allontanamento. Ma quando il vescovo, monsignor Trousselier, fa visita al convento, Gaetano riconosce immediatamente il suo amico d'infanzia \"Vincenzino\", il quale lo perdona e lo assolve dai peccati a condizione che impari a memoria i dieci comandamenti.\n2\u00ba episodio.\nPierre, uno studente di \"vent'anni e mezzo\", l'unico figlio dei coniugi Messager, dice al padre Marcello del suo desiderio di lasciare al pi\u00f9 presto la casa di famiglia a causa del suo rapporto perennemente burrascoso con la madre Germaine. Marcello gli rivela che Germaine, sebbene l'abbia cresciuto, non \u00e8 la sua madre biologica, e che Pierre \u00e8 in realt\u00e0 figlio della famosa attrice Clarissa Ardant. Spinto dalla curiosit\u00e0, Pierre parte per Parigi per conoscere la donna che l'ha messo al mondo. Raggiunta al teatro in cui fa le prove de \"La bisbetica domata\", ignara dell'identit\u00e0 del ragazzo, Clarissa lo scambia per l'ennesimo ammiratore e tenta un approccio con lui. Ma dopo che Pierre le rivela la sua vera identit\u00e0, lei gli riferisce con l'indifferenza che la contraddistingue che Marcello non \u00e8 il suo vero padre. Pierre, tornando a tarda notte mentre i suoi genitori adottivi sono in pensiero per lui, si rende conto dell'affetto nei loro confronti e di quello ricevuto.\n3\u00ba episodio.\nDio scende sulla Terra facendo visita a un casolare isolato nelle montagne d'Alvernia. La piccola Maria lo accoglie benevolmente, ma la nonna, anziana e gravemente malata, lo prende a male parole ritenendolo un truffatore. Per ottenere la sua fiducia, la donna gli chiede di fare un miracolo; l'uomo va nella stanza del nonno, finto paralitico, e gli ordina di alzarsi e camminare. Alla vista dell'anziano in piedi, l'anziana si convince dell'autenticit\u00e0 di Dio e lo prega di abbreviarle l'agonia. Dopo alcune parole di conforto, l'uomo aiuta l'anziana nel trapasso, chiudendole infine gli occhi. L'ospite lascia la casa e riprende il suo cammino tra le montagne, quando, mentre percorre una stradina, viene ripreso dagli infermieri dell'ospedale psichiatrico da cui \u00e8 scappato.\n4\u00ba episodio.\nPer impadronirsi di un preziosissimo collier, Fran\u00e7oise tradisce il marito George, un drammaturgo di successo, col ricchissimo Philip Allan, marito della sua amica Micheline. Ottenuto il collier, lo nasconde in mezzo ad altri pezzi di bigiotteria dentro una valigia che lascia in consegna al deposito bagagli di una stazione ferroviaria. Pi\u00f9 tardi dice al marito di aver trovato uno scontrino bagagli, ed \u00e8 lui che ritira l'oggetto. Quando Fran\u00e7oise la sera fa ritorno a casa, trova Micheline ornata del famoso collier.\n5\u00ba episodio.\nLa sorella del seminarista Denis Mayeux si suicida per disperazione a causa del criminale Garigny, che la costringeva a prostituirsi. Denis rinuncia ai suoi voti per vendicare la sorella e far arrestare il malvivente. Temendo che Garigny venga condannato solo a pochi mesi di prigione, Denis gli tende una trappola in modo che sia catturato dalla polizia, sacrificando la propria vita.\n6\u00ba episodio.\nDidier Marin, cassiere di banca impertinente e arrogante, viene licenziato dal suo datore. Appena prima che lasci il suo sportello arriva un ladro, che Didier lascia con compiacenza rubare la sua cassa. Dopo aver scoperto l'identit\u00e0 del ladro, Didier, in sua assenza, irrompe nel suo appartamento e recupera la valigetta contenente il bottino. Di ritorno a casa, Didier viene prelevato dal commissario e portato in prefettura per il riconoscimento del colpevole. Alla vista del ladro Didier sta per denunciare l'autore del furto, ma accortosi che egli ha notato la valigetta col bottino appena rubata da casa sua, tace. Fuori dal commissariato i due litigano per appropriarsi della preziosa valigia, arrivando ad accordarsi di spartire in parti eguali il contenuto. Aperta la valigia, vi trovano una salsiccia e una bottiglia di vino; senza essersene accorti, hanno accidentalmente scambiato la valigia col bottino con quella di un barbone nel bistrot dove Didier aveva dato appuntamento alla sua fidanzata. Il barbone, trovato incolpevolmente con le mani nel sacco, viene arrestato.\n7\u00ba episodio.\nSi ritrovano i protagonisti del primo episodio. Gaetano \u00e8 invitato al pranzo della domenica dal suo amico vescovo. A forza di bere con Gaetano, il vescovo, ubriaco, non ricorda i dieci comandamenti.\nProduzione.\nIl film \u00e8 una coproduzione italo-francese.\nLuoghi delle riprese.\nGli interni vennero girati negli Studios de Boulogne di Boulogne-Billancourt.\nGli esterni: a Bruges gli episodi 1 e 7; a Cabourg, nel Calvados, il ristorante dei Messager. A Parigi: al Th\u00e9\u00e2tre de la Ville in Place du Ch\u00e2telet la scena dell'arrivo a teatro di Pierre nell'episodio 2; in un viottolo della Cha\u00eene des Puys nel Puy-de-D\u00f4me l'arrivo di Dio alla fermata nell'episodio 3; nella gioielleria Van Cleef &amp; Arpels di Place Vend\u00f4me la scena della gioielleria nell'episodio 4; a Quai de Valmy la scena del suicidio di Caterina Mayeux, a Rue Gabrielle l'appartamento in cui s'incontrano Denis e Garigny (episodio 5); davanti all'Arco di Trionfo del Carrousel la scena in cui Vaillant attende l'arrivo del ricattatore, nella Quai de la Tournelle in cui Didier fugge durante il confronto con Vaillant, sulle sponde della Senna dove i due si mettono d'accordo e presso il ponte di Saint-Cloud a Boulogne-Billancourt le scene della birreria e del ristorante nell'episodio 6.\nDifferenze tra edizione francese e italiana.\nLe due edizioni si differenziano in alcuni aspetti di montaggio: nell'edizione italiana \u00e8 assente l'episodio numero 7, presente invece in quella francese; inoltre \u00e8 differente la disposizione degli episodi, ciascuno con un proprio titolo nell'edizione francese, assenti in quella italiana. La disposizione degli episodi nell'edizione francese, rispetto a quella italiana, \u00e8 1-4-5-3-2-6-(7).\nAltri episodi.\nEsistono altri tre episodi, il primo dei quali era destinato in origine a essere il numero 2, inserito soltanto nell'edizione tedesca e giapponese, assente sia in quella francese sia in quella italiana.\nGli interpreti di questo episodio sono: Dany Saval (Mauricette/Tania), Roger Nicolas (Paulo, marito di Tania), Henri Tisot (Philippe Dancourt), Betty Becker, Mireille Darc e Sherry Young (amiche di Mauricette), Pierre Sergeol (il portinaio) e Bernard Musson.\nUn episodio, che avrebbe dovuto essere l'ottavo, non \u00e8 stato incluso in nessuna versione.\nUn altro episodio, che avrebbe dovuto essere il decimo, con Fran\u00e7oise Arnoul, presenta delle similitudini con l'episodio numero 4, venne diretto da Claude Barma e inserito nel film \"Le parigine\".\nLa versione originaria con tutti e dieci gli episodi aveva una durata di 144 minuti."}
{"id": "5354737", "revid": "36426", "url": "https://it.wikipedia.org/wiki?curid=5354737", "title": "Va ora in onda (programma televisivo)", "text": ""}
{"id": "5354740", "revid": "1872303", "url": "https://it.wikipedia.org/wiki?curid=5354740", "title": "Emblema di Macao", "text": "L'emblema di Macao \u00e8 stato adottato il 20 dicembre 1999, dopo il trasferimento della sovranit\u00e0 del territorio di Macao dal Portogallo alla Cina. \u00c8 ufficialmente un emblema regionale.\nDescrizione.\nL'emblema presenta gli stessi elementi raffigurati sulla bandiera di Macao in una figura circolare, ossia un fiore di loto bianco su sfondo verde scuro e cinque stelle di cui una, quella centrale, di dimensioni maggiori. Nell'anello bianco esterno \u00e8 inserita la dicitura in caratteri cinesi tradizionali \"\u4e2d\u83ef\u4eba\u6c11\u5171\u548c\u570b\u6fb3\u9580\u7279\u5225\u884c\u653f\u5340\" (\"Macao Regione amministrativa speciale della Repubblica Popolare Cinese\") in contrasto con la forma abbreviata portoghese \"MACAU\"."}
{"id": "5354750", "revid": "1573940", "url": "https://it.wikipedia.org/wiki?curid=5354750", "title": "Zanone Castiglioni", "text": "Biografia.\nZanone era figlio di Guido e di Andriola Terzago e nacque a Milano alla fine del XIV secolo; venne avviato sin da giovane alla carriera ecclesiastica, sulle orme del celebre e potente zio il cardinale Branda Castiglioni.\nNel 1424 fu nominato vescovo di Lisieux, subentrando allo zio Branda, che ne era amministratore apostolico. Durante il suo episcopato, dato che il territorio della sua diocesi era sotto controllo francese, gli fu chiesto il suo intervento nel processo contro Giovanna d'Arco e invi\u00f2 ai giudici una lettera in cui l'accusava di eresia, definendo le sue apparizioni illusioni del demonio e menzogne per trarre in inganno gli ignoranti. Ma nonostante questo giudizio sfavorevole il Castiglioni si dichiar\u00f2 contro la sentenza di condanna a morte.\nIl 29 gennaio 1432 papa Eugenio IV lo pose sulla cattedra di Bayeux, comunic\u00f2 l'avvenuta elezione al capitolo, al clero e ai fedeli di Bayeux, all'arcivescovo di Rouen e al re di Francia. Allo stesso tempo elesse Pierre Cauchon a vescovo di Lisieux."}
{"id": "5354759", "revid": "287204", "url": "https://it.wikipedia.org/wiki?curid=5354759", "title": "Gruppo Sportivo Fascio Giovanni Grion 1939-1940", "text": "Questa voce raccoglie le informazioni riguardanti il Gruppo Sportivo Fascio Giovanni Grion nelle competizioni ufficiali della stagione 1939-1940.\nRosa.\nSquadra riserve:\nBosazzi (Neffat); Chirissi, Paliaga; Vatta (II), Bogneri, Saina; Rubini (Privileggi), Formica (Sauer), Host, Gardini, Mejak.\nSquadra ragazzi:\nDoria; Sfilli, Chersi; Rocchetti, Zelaschi (I), Giotta; Franceschini, Zelaschi (II), Michele Vano, Bonassin, Caracciolo.\nFra parentesi il cognome italianizzato imposto al giocatore e riportato dalla stampa sportiva nazionale e locale."}
{"id": "5354760", "revid": "697352", "url": "https://it.wikipedia.org/wiki?curid=5354760", "title": "Demoni", "text": ""}
{"id": "5354766", "revid": "158913", "url": "https://it.wikipedia.org/wiki?curid=5354766", "title": "South Atlantic Anomaly", "text": ""}
{"id": "5354768", "revid": "135224", "url": "https://it.wikipedia.org/wiki?curid=5354768", "title": "Richard Whately", "text": ""}
{"id": "5354769", "revid": "2073659", "url": "https://it.wikipedia.org/wiki?curid=5354769", "title": "Silvestro Prestifilippo", "text": "Biografia.\nDi madre genovese, si trasfer\u00ec presto con la famiglia nel capoluogo ligure. Nel 1938 debutta come critico teatrale su \"Il Grido d'Italia\", \"Il Contemporaneo\". Durante il periodo universitario, nella facolt\u00e0 di giurisprudenza, collabora con \"Il Secolo XIX\" e \"Il Lavoro\". Nel 1941 pubblica la sua prima raccolta di racconti e un saggio, \"Letteratura, oggi\". Entra a contatto con diversi esponenti della realt\u00e0 culturale italiana contemporanea, stringendo amicizia intellettuale con Filippo Tommaso Marinetti, fondatore del movimento futurista. Richiamato alle armi, nel 1942 si sposta a Reggio Calabria, dove si stabilir\u00e0 e pubblica il secondo saggio, \"Pagine di passato e di avvenire\" e, nel 1945, una seconda raccolta di racconti. Si laurea in giurisprudenza all'universit\u00e0 di Messina e pubblica il suo primo romanzo nel 1945, \"Il solitario\", al quale ne seguiranno altri due, \"Il mondo sulle strade\" nel 1948 e \"Il nome del dolore\" nel 1949. Continu\u00f2 la sua attivit\u00e0 di giornalista e scrittore di racconti sui quotidiani \"La Luce\", \"Il Tempo\" e \"La Voce di Calabria\", della quale sar\u00e0 condirettore. Nel 1949 fond\u00f2 con Guglielmo Calarco la rivista culturale \"L'Airone\". Inizia anche a interessarsi di cinema, dirigendo diversi documentari e due lungometraggi a soggetto tra il 1950 e il 1952. Dal 1953 rientr\u00f2 a Messina e continu\u00f2 la sua attivit\u00e0 di giornalista sul quotidiano \"L'Ora\" di Palermo, iniziando quella di drammaturgo teatrale. Dal 1961 scrive su \"Il Mattino\" di Napoli e sulla \"Tribuna del Mezzogiorno\" di Messina. Si \u00e8 dedicato anche alla poesia, pubblicando nel 1969 un volume di raccolte in versi. Venne colto da un infarto ed \u00e8 costretto a lasciare \"Il Mattino\", ma collabora con altri giornali quali \"Il Messaggero\", \"Il Secolo XIX\" e il \"Daily Mirror\". Diversi i testi inediti, raccolti in taccuini e agende rimaste alla famiglia.\nMuore a Messina all'et\u00e0 di 53 anni. Il figlio, Antonio Prestifilippo, diventer\u00e0 a sua volta giornalista."}
{"id": "5354771", "revid": "1494169", "url": "https://it.wikipedia.org/wiki?curid=5354771", "title": "Alla ricerca di Nemo (disambigua)", "text": ""}
{"id": "5354772", "revid": "287204", "url": "https://it.wikipedia.org/wiki?curid=5354772", "title": "Federazione di baseball e softball della Turchia", "text": "La Federazione turca di baseball e softball (tur. \"T\u00fcrkiye Beyzbol ve Softbol Federasyonu\") \u00e8 un'organizzazione fondata per governare la pratica del baseball e del softball in Turchia.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5354773", "revid": "1543377", "url": "https://it.wikipedia.org/wiki?curid=5354773", "title": "Monte Babuyan Claro", "text": "Il monte Babuyan Claro, anche noto come \"Monte Pangasun\", \u00e8 uno stratovulcano attivo costituito di basalto situato sulla piccola isola di Babuyan, nell'estrema parte settentrionale dell'arcipelago delle Filippine. Si erge per 843\u00a0m sopra il livello del mare ed \u00e8 il pi\u00f9 grande dei cinque vulcani presenti sull'isola. L'attivit\u00e0 vulcanica del Monte Babuyan Claro \u00e8 di tipo stromboliano e freato magmatica..\nLa piccola isola su cui sorge il Babuyan Claro ospita altri quattro edifici vulcanici pi\u00f9 piccoli e di giovane formazione, formatisi fra il Pleistocene e l'Olocene: Monte Smith, Monte Cayonan, Monte Naydi e Monte Dionisio.\nSul versante sud del vulcano si trovano le fonti di acqua calda \"Askedna Hot Spring\" da cui sprigionano acque leggermente acide alla temperatura di circa 50\u00b0 centigradi. L'acqua sgorga direttamente da depositi lavici ed \u00e8 quindi ricca di contenuti silicei e classificabile come acqua salmastra composta di cloruro di sodio ad acidit\u00e0 pressoch\u00e9 neutra."}
{"id": "5354774", "revid": "585241", "url": "https://it.wikipedia.org/wiki?curid=5354774", "title": "Jean-Marie Luton", "text": "Biografia.\nNato nel 1942 a Chamali\u00e8res, nell'arrondissement di Clermont-Ferrand, si \u00e8 laureato in ingegneria nel 1961 all'\u00c9cole polytechnique. Nello stesso anno \u00e8 stato assunto dal Centre national de la recherche scientifique (CNRS), dove ha svolto ricerche nell'ambito delle missioni dell'Orbiting Geophysical Observatory della NASA.\nLa sua collaborazione con il Centre national d'\u00e9tudes spatiales (CNES) \u00e8 iniziata nel 1971, partecipando ai negoziati che hanno condotto alla formazione dell'Agenzia Spaziale Europea (ESA). Fu assunto dal CNES nel 1974; in seguito \u00e8 stato nominato a rappresentando l'ente presso il consiglio di amministrazione di Arianespace SA, societ\u00e0 dalla quale \u00e8 stato assunto nel 1987.\nDue anni pi\u00f9 tardi \u00e8 nominato direttore generale del CNES e nel 1990 dell'ESA, che ha diretto fino al 1997, quando \u00e8 stato chiamato a dirigere Arianespace prima come amministratore delegato e, dal 2002, come presidente del consiglio di amministrazione. \u00c8 andato in pensione nel 2007.\nOnorificenze.\n\u00c8 stato insignito del titoli di Ufficiale della Legion d'onore e di Commendatore dell'Ordine nazionale al merito.\n\u00c8 membro dell'International Academy of Astronautics, che l'ha premiato nel 1987, e dell'Association A\u00e9ronautique et Astronautique de France."}
{"id": "5354776", "revid": "287204", "url": "https://it.wikipedia.org/wiki?curid=5354776", "title": "Federazione di baseball e softball dell'Ucraina", "text": "La Federazione ucraina di baseball e softball (ukr. \"Federatsiya beysbolu ta softbolu Ukrajinj\") \u00e8 un'organizzazione fondata per governare la pratica del baseball e del softball in Ucraina.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5354777", "revid": "1296625", "url": "https://it.wikipedia.org/wiki?curid=5354777", "title": "Aural chorus", "text": "Un chorus, o aural chorus, \u00e8 un fenomeno elettromagnetico naturale che, spesso, si manifesta in concomitanza con le aurore polari. Vengono prodotte onde elettromagnetiche di frequenza molto bassa, ossia onde radio nella banda VLF.\nQuesto fenomeno sembra essere il risultato di molti whistlers, di breve percorso e durata, che si verificano quasi contemporaneamente.\nIl valore delle frequenze dei segnali prodotti \u00e8, quindi, come per i whistlers, di alcuni kHz; pertanto, pur trattandosi di onde elettromagnetiche, questi fenomeni si verificano a frequenze audio e possono essere convertiti in audio utilizzando un apposito ricevitore. Il suono ottenuto assomiglia a un coro di uccelli, da cui il nome dato a tale fenomeno.\nUn fenomeno molto simile \u00e8 il dawn chorus che pu\u00f2 essere ascoltato, sporadicamente, soprattutto nei periodi di calma del mattino.\nAscoltare dei chorus.\n\u00c8 possibile ascoltare dei chorus:"}
{"id": "5354778", "revid": "1494169", "url": "https://it.wikipedia.org/wiki?curid=5354778", "title": "Finding Nemo (disambigua)", "text": ""}
{"id": "5354781", "revid": "287204", "url": "https://it.wikipedia.org/wiki?curid=5354781", "title": "Federazione di baseball e softball dell'Ungheria", "text": "La Federazione ungherese di baseball e softball (hun. \"Magyar Orsz\u00e1gos Baseball \u00e9s Softball Sz\u00f6vets\u00e9g\") \u00e8 un'organizzazione fondata per governare la pratica del baseball e del softball in Ungheria.\nOrganizza il campionato maschile e di softball femminile, e pone sotto la propria egida la nazionale maschile e di softball femminile."}
{"id": "5354782", "revid": "827882", "url": "https://it.wikipedia.org/wiki?curid=5354782", "title": "MG (album)", "text": "MG \u00e8 il terzo album da solista di Martin Lee Gore, chitarrista, tastierista ed autore dei testi dei Depeche Mode. Pubblicato con lo pseudonimo \"MG\", l'album \u00e8 stato pubblicato il 27 aprile 2015 sotto l'etichetta Mute Records. \nL'album \u00e8 stato annunciato il 2 marzo 2015, si compone di sedici brani strumentali, dei quali \u00e8 stato reso disponibile all'ascolto del primo singolo estratto \"Europa Hymn\", inoltre la canzone \u00e8 stata resa disponibile per il download da iTunes solo con il pre-order dell'album.\nIl 27 marzo 2015, esattamente un mese prima dell'uscita dell'album, viene pubblicato sul canale YouTube della Mute Records il videoclip di \"Europa Hymn\".\nCollegamenti esterni.\nSito ufficiale di Martin Lee Gore"}
{"id": "5354785", "revid": "281944", "url": "https://it.wikipedia.org/wiki?curid=5354785", "title": "Monte Pangasun", "text": ""}
{"id": "5354787", "revid": "1543377", "url": "https://it.wikipedia.org/wiki?curid=5354787", "title": "Orchestra Filarmonica Ceca", "text": "L'Orchestra Filarmonica Ceca (\"\u010cesk\u00e1 filharmonie\") \u00e8 un'orchestra sinfonica con sede a Praga. L'orchestra ha sede presso l'auditorium del Rudolfinum.\nStoria.\nIl nome di \"Orchestra Filarmonica Ceca\" risale al 1894 quando era l'orchestra del Teatro Nazionale di Praga. Tenne il primo concerto con questo nome il 4 gennaio 1896 quando Anton\u00edn Dvo\u0159\u00e1k diresse alcune sue composizioni, ma non divenne completamente indipendente fino al 1901. Il primo concerto da orchestra indipendente fu dato il 15 ottobre 1901 sotto la direzione di Ludv\u00edk \u010celansk\u00fd, primo direttore artistico dell'orchestra. Nel 1908 Gustav Mahler diresse l'orchestra in occasione della prima esecuzione della sua \"Sinfonia n. 7\". La sua fama internazionale la ottenne durante la direzione di V\u00e1clav Talich, che fu suo direttore dal 1919 al 1931, e nuovamente dal 1933 al 1941. Nel 1941, Talich e l'orchestra fecero una controversa tourn\u00e9e in Germania, dove eseguirono il poema sinfonico di Bed\u0159ich Smetana, \"M\u00e1 vlast\" in un concerto per i militari tedeschi.\nSuccessivamente la direzione pass\u00f2 a Rafael Kubel\u00edk (1942\u20131948), Karel An\u010derl (1950\u20131968), V\u00e1clav Neumann (1968\u20131989), Ji\u0159\u00ed B\u011blohl\u00e1vek (1990\u20131992), Gerd Albrecht (1993\u20131996), Vladimir Ashkenazy (1996\u20132003), Zden\u011bk M\u00e1cal (2003\u20132007), e Eliahu Inbal (2009\u20132012). All'alba della Rivoluzione di velluto, l'orchestra si riorganizz\u00f2 nel 1991 votando come suo direttore Gerd Albrecht al posto di B\u011blohl\u00e1vek che si dimise nel 1992. Nel dicembre 2010 l'orchestra annunci\u00f2 che B\u011blohl\u00e1vek avrebbe riassunto il posto di direttore stabile nel 2012, con un contratto iniziale di 4 anni. \nL'orchestra \u00e8 ripresa nel film \"Dvorak - In Love?\" mentre prova il Concerto per violoncello di Dvo\u0159\u00e1k con Julian Lloyd Webber e diretta da V\u00e1clav Neumann.\nFra i suoi direttori ospitii vi \u00e8 stato anche Sir Charles Mackerras mentre Manfred Honeck \u00e8 il suo direttore ospite nel 2015.\nLa prima incisione discografica dell'orchestra risale al 1929, quando V\u00e1clav Talich registr\u00f2 \"M\u00e1 vlast\" per l'etichetta discografica \"His Master's Voice\".\nPremi e riconoscimenti.\nL'orchestra ha ricevuto diversi premi: dieci Grand Prix du Disque dall'Acad\u00e9mie Charles Cros, cinque Grand Prix du disgue dall'Acad\u00e9mie fran\u00e7aise e diversi Cannes Classical Awards. Ottenne la nomina al Grammy Awards nel 2005 e due premi Wiener Fl\u00f6tenuhr, con Pavel \u0160t\u011bp\u00e1n, Zden\u011bk M\u00e1cal e V\u00e1clav Neumann (1971 e 1982)( Supraphonline ). \u00c8 stata votata al XX posto fra le migliori 20 orchestre del mondo nel 2008 dalla rivista \"Gramophone\".\nCuriosit\u00e0.\nNel 1998 collabora con il chitarrista svedese Yngwie Malmsteen per la realizzazione dell'album Concerto Suite for Electric Guitar and Orchestra in E flat minor, Opus 1 L'album, uscito nel 1998, \u00e8 la prima e unica opera di Yngwie Malmsteen che vede affiancata la sua chitarra elettrica ad una orchestra sinfonica.\nLa Czech Philharmonic Orchestra \u00e8 stata diretta dal maestro Yoel Levi. Malmsteen \u00e8 l'autore degli arrangiamenti per tutti gli strumenti dell'orchestra."}
{"id": "5354794", "revid": "110157", "url": "https://it.wikipedia.org/wiki?curid=5354794", "title": "If You Saw Thro' My Eyes", "text": "If You Saw Thro' My Eyes \u00e8 un album a nome di Iain Matthews, pubblicato dalla Vertigo Records nel maggio del 1971."}
{"id": "5354798", "revid": "599013", "url": "https://it.wikipedia.org/wiki?curid=5354798", "title": "Antone Davis", "text": " Al college gioc\u00f2 a football a Tennessee\nCarriera professionistica.\nDavis fu scelto come ottavo assoluto nel Draft NFL 1991 dai Philadelphia Eagles. Nella sua stagione da rookie disput\u00f2 come titolare 15 partite, perdendo solo quella della settimana sette. Altre 15 ne disput\u00f2 l'anno successivo 1992, saltando l'unica per un infortunio al ginocchio. Gioc\u00f2 sempre come tackle destro titolare nel 1993 ma fu spostato a guardia sinistra nel 1994 dopo che la squadra scelse il tackle Bernard Williams nel Draft NFL 1994. Davis fatic\u00f2 nel nuovo ruolo e fu messo in panchina nelle ultime due partite della stagione. Inizi\u00f2 il 1995 come riserva ma gli infortuni dei compagni gli fecero comunque disputare come titolare tutte le ultime 13 gare della stagione. Considerato una scelta del draft negativa a Philadelphia, Davis firm\u00f2 con gli Atlanta Falcons nel 1996 disputandovi due stagioni."}
{"id": "5354805", "revid": "938", "url": "https://it.wikipedia.org/wiki?curid=5354805", "title": "Stemma delle Figi", "text": "Lo stemma delle Figi \u00e8 stato adottato nel luglio 1908.\nDescrizione.\nLo stemma \u00e8 costituito da uno scudo araldico suddiviso in quattro partizioni create da una Croce di San Giorgio e che presenta come carico un leone color oro. Sulla prima porzione dello scudo sono raffigurate tre canne da zucchero, sulla seconda un albero di cocco, sulla terza una colomba con un ramoscello d'ulivo in bocca e sulla quarta un casco di banane. Sullo scudo \u00e8 un capo di rosso al leopardo d'oro, incoronato e con un frutto di cacao nelle sue mani.\nLo scudo \u00e8 sostenuto da due guerrieri delle Figi, uno a destra e uno a sinistra, che portano rispettivamente una lancia e un'altra arma tipica chiamata ananas. Sulla parte superiore dello scudo come cimiero \u00e8 raffigurata una canoa polinesiana. \nIl motto dello stemma, collocato in basso su nastro bianco, \u00e8 \"Rerevaka Kalou na ka Doka na Tui\" (\"Temi Dio e onora il re\").\nLo scudo dello stemma \u00e8 presente sulla bandiera delle Figi."}
{"id": "5354806", "revid": "547034", "url": "https://it.wikipedia.org/wiki?curid=5354806", "title": "Kim Seungok", "text": "Biografia.\nNato in Giappone, Kim torn\u00f2 in Corea del Sud dopo la sua liberazione (e la divisione tra le due Coree) nel 1945. Crebbe a Suncheon, nella Jeolla Meridionale, dove si diplom\u00f2 dalla scuola superiore. Nel 1960 inizi\u00f2 a studiare letteratura francese all'Universit\u00e0 Nazionale di Seul, tuttavia in quell'epoca il suo dipartimento e l'intera universit\u00e0 erano al centro del malcontento intellettuale di Seoul. Durante gli anni di studio, Kim divenne disegnatore per un giornale di Seoul, dove pubblic\u00f2 anche il suo primo racconto all'et\u00e0 di 19 anni (\"Practice for Life\"). Nel 1962 fond\u00f2 una rivista letteraria, \"The Age of Prose\", dove pubblic\u00f2 alcune delle sue prime opere. Ebbe immediatamente successo come autore, un successo che avrebbe mantenuto fino all'et\u00e0 di 25 anni. La sua opera pi\u00f9 importante fu \"Seoul, Winter, 1964\", un lavoro che cristallizzava il senso di perdita e insensatezza della Corea durante gli anni dell'industrializzazione, e il nichilismo che ne deriv\u00f2. Nel 1967 uno dei suoi racconti, \"Trip to Mujin\", fu per la prima volta adattato cinematograficamente con il titolo \"Mist\" (noto anche con il titolo \"The foggy town\", titolo originale traslitterato \"Angae\" o \"An'gae\", in italiano spesso indicato come \"Nebbia\"). Kim stesso funse da sceneggiatore, mentre il regista Kim Soo-yong vinse grazie ad esso il premio alla \"Miglior Regia\" al quattordicesimo Asia-Pacific Film Festival. In seguito, nel 1968, ha diretto lui stesso il suo unico film, \"Gamja\" (traslitterato anche come \"Kamja\"), tratto da un altro classico della letteratura coreana, pi\u00f9 volte adattato per lo schermo. Si \"narra con stile essenziale di una contadina povera, vittima costante dei soprusi degli uomini\"\nOpere.\nKim \u00e8 l'\"outsider\" del sistema per eccellenza, indipendentemente dal sistema di cui si parli. La sua alienazione dalla societ\u00e0 \u00e8 visibile gi\u00e0 nelle sue prime opere, che adottano la linea dell'\"outsider\" romantico. In tali opere, Kim mostra un ardente desiderio di fuggire dai confini dell'esistenza quotidiana; spesso lo fa attraverso fantasie e allucinazioni. Con il tempo, l'autore \u00e8 arrivato man mano a riconoscere la forza dei vincoli sociali, una consapevolezza che inizi\u00f2 a riflettersi anche nei suoi lavori, dai quali si poteva evincere l'impossibilit\u00e0 di superare tali limiti. La prese di posizione di Kim si trasform\u00f2 in distante e nichilista, con conseguente scomparsa dell'idea del sogno. L'\"outsider\" romantico viene soppiantato da una serie di narratori atomisti che vivono in una societ\u00e0 noncurante. L'intera serie di lavori di questo periodo racconta in dettaglio le vite anomiche dei suoi narratori, intrappolati in una societ\u00e0 modernizzatrice. Appena prima di ritirarsi del tutto dalla produzione di romanzi, Kim tent\u00f2 di avventurarsi nella scrittura erotica in un modo analogo ai suoi primi lavori, in cui utilizzava come escamotage narrativi le allucinazioni e le fantasie. I racconti erotici di Kim non vennero accolti bene da critica e pubblico. L'autore ha anche scritto la sceneggiatura per altri otto film, tra il 1967 e il 1981, i pi\u00f9 importanti dei quali sono stati \"Janggun-ui suyeom\" (\"The General's Mustache,\" 1968) di Lee Seong-gu e \"Chungyo\" (\"Insect Woman,\" 1972) di Kim Ki-Young. Compare come attore anche in alcuni film tra il 1967 e il 1971. \nKim \u00e8 stato il primo scrittore coreano ad aver vinto sia il Premio per la Letteratura Yi Sang (nell'anno in cui fu inaugurato, il 1977) e il Premio Letterario Dong-in (nel 1965, per \"Seoul, Winter, 1964\"). Dopo il 1967, tuttavia, la sua ispirazione creativa and\u00f2 scemando, tanto che nel 1979 smise definitivamente di scrivere romanzi. Nel giro di pochi anni interrompe anche ogni attivit\u00e0 nel cinema, per assumere posizioni da fondamentalista cattolico."}
{"id": "5354817", "revid": "57342", "url": "https://it.wikipedia.org/wiki?curid=5354817", "title": "Angelo Donato", "text": "\u00c8 stato sindaco di Catanzaro dal 1985 al 1987, pi\u00f9 volte consigliere e assessore regionale in Calabria e senatore della Repubblica per due legislature dal 1987 al 1994. \u00c8 stato anche consigliere comunale negli anni '60 e sindaco a Chiaravalle Centrale dal 1965 al 1970."}
{"id": "5354821", "revid": "767487", "url": "https://it.wikipedia.org/wiki?curid=5354821", "title": "Stanley Richard", "text": " Al college gioc\u00f2 a football a Texas\nCarriera professionistica.\nRichard fu scelto come nono assoluto nel Draft NFL 1991 dai San Diego Chargers. Vi gioc\u00f2 fino al 1994, anno in cui ebbe un massimo in carriera di 4 intercetti. Nel 1995 pass\u00f2 come free agent ai Washington Redskins giocandovi fino alla fine della carriera nel 1998, terminando con 21 intercetti e 4 touchdown."}
{"id": "5354823", "revid": "31886", "url": "https://it.wikipedia.org/wiki?curid=5354823", "title": "Zoo di Central Park", "text": "Lo zoo di Central Park \u00e8 uno zoo che copre un'area di circa 6 ettari e mezzo situato nell'angolo sud est di Central Park, a New York, facente parte di un sistema integrato di quattro zoo e un acquari gestito dalla Wildlife Conservation Society (WCS). In concomitanza con le operazioni dello zoo di Central Park, il WCS offre programmi educativi per bambini, \u00e8 impegnato nel ripristino delle popolazioni di specie in via di estinzione e raggiunge la comunit\u00e0 locale attraverso programmi di volontariato.\nIl suo precursore, una menagerie, venne fondata nel 1864, diventando il primo zoo pubblico ad aprire a New York. L'attuale struttura \u00e8 stata aperta per la prima volta come zoo cittadino il 2 dicembre 1934 e faceva parte di un pi\u00f9 ampio programma di rivitalizzazione di parchi cittadini, parchi giochi e zoo avviato nel 1934 dal commissario del New York City Department of Parks and Recreation (NYC Parks), Robert Moses. La struttura \u00e8 stato costruita, in gran parte, attraverso il lavoro e il finanziamento della Civil Works Administration e della Works Progress Administration (WPA). Lo zoo dei bambini \u00e8 stato aperto a nord dello zoo principale nel 1960, utilizzando una donazione del senatore Herbert Lehman e di sua moglie Edith.\nDopo 49 anni di attivit\u00e0 come zoo cittadino gestito da New York Parks, lo zoo di Central Park venne \u00e8 chiuso nel 1983 per una ristrutturazione. La chiusura faceva parte di un programma di ristrutturazione quinquennale da 35 milioni di dollari, che ha completamente sostituito le gabbie dello zoo con ambienti naturalistici. \u00c8 stato ridedicato l'8 agosto 1988, come parte di un sistema di cinque strutture gestite dal WCS, tutte accreditate dall'Associazione degli zoo e degli acquari (AZA).\nAree.\nLo zoo di Central Park fa parte della Wildlife Conservation Society (WCS), una rete integrata di quattro zoo e un acquario che opera in tutta New York. Situato a East 64th Street e Fifth Avenue, lo zoo \u00e8 situato su un terreno di 6,5 acri (2,6 ettari) a Central Park. I visitatori possono entrare attraverso l'ingresso della Fifth Avenue o dall'interno di Central Park.\nLo zoo di Central Park \u00e8 una grande attrazione turistica all'interno di Central Park, attirando pi\u00f9 di un milione di persone ogni anno. Secondo uno studio del 2011 del Central Park Conservancy, lo zoo e i suoi dintorni vengono visitati da circa quattro milioni di persone ogni anno. Tuttavia, il WCS cita cifre molto pi\u00f9 basse poich\u00e9 conta solo i visitatori con i biglietti. Nel 2007, il WCS ha registrato 1,01 milioni di visitatori, e nel 2006, 1,03 milioni. Secondo il censimento dei suoi zoo del 2016, della Wildlife Conservation Society, lo zoo di Central Park contava 1.487 animali, facenti parte di 163 specie.\nArea principale.\nIl cuore dello zoo \u00e8 costituito da un'ampia piazza quadrata aperta, circondata da aiuole. L'intera area \u00e8 circondata e circondata dalle tre aree principali che ospitano le attrazioni principali (l'area tropicale, temperata e polare). Tutti gli edifici sono costruiti con mattoni guarniti di granito, ricoperti da rampicanti. Le tre aree espositive convergono sulla piazza centrale, al centro della quale si trova la vasca delle otarie della California. La piscina dei leoni marini \u00e8 circondata da una recinzione in vetro per consentire ai visitatori di osservare i leoni marini mentre nuotano e durante le loro interazioni con i loro keeper.\nAnimali presenti:\nAltre aree.\nLa struttura all'angolo sud-ovest del giardino centrale \u00e8 la Zona tropicale, un edificio che al suo interno simula una foresta tropicale attraversabile attraverso delle passerelle pedonali a pi\u00f9 livelli. All'interno della struttura sono ospitati varie specie di uccelli, pipistrelli, rettili, pesci, e dei lemuri variegati provenienti dallo zoo del Bronx, mantenuti in semi libert\u00e0 ed in grado di interagire con i visitatori. Il soffitto della struttura \u00e8 molto ampio e permette a questi animali di volare liberamente. La struttura presenta degli habitat pi\u00f9 piccoli visibili dall'esterno. La struttura sorge su quella che originariamente era la casa degli elefanti della menagerie originale.\nAnimali presenti:\nA ovest della piazza principale si trova la Zona Temperata, l'area pi\u00f9 grande costituita da una serie di percorsi paesaggistici che circondano un lago. Quest'area ospita animali abitanti delle foreste temperate, soprattutto del continente asiatico. Nel giugno 2009, \u00e8 stato inaugurato un nuovo habitat per i leopardi delle nevi. Questa zona sorge su quello che originariamente era la caffetteria dello zoo, nel 1934.\nAnimali presenti:\nSul lato nord della piazza principale \u00e8 presente il secondo grande edificio dell'area, la sezione Pinguini e uccelli marini. Questa struttura multilivello ospita una numerosa colonia di mista di varie specie di pinguini, oltre ad altri uccelli marini polari. Sebbene non siano all'interno della struttura, l'area comprende anche due habitat esterni: una vasca esterna per le foche, ed un altro habitat esterno per gli orsi grizzly. La struttura sorge su quella che originariamente era la casa dei leoni della menagerie originale.\nAnimali presenti:\nIl lato orientale della piazza centrale si trova vicino all'Arsenale, tecnicamente situato all'esterno dello zoo. La struttura fu completata nel 1851 e originariamente destinata al deposito di armi e munizioni per la Milizia dello Stato di New York. Un tempo fungeva da edificio dello zoo vero e proprio, ma ora contiene gli uffici del dipartimento dei parchi di New York. Lo zoo di Central Park include anche un cinema 4D, situato a nord dell'Arsenale, mentre un negozio souvenir e una biglietteria si trovano a sud della struttura.\nIl lato meridionale della piazza centrale contiene l'Intelligence Garden, situato nel luogo in cui si trovava la casa degli ungulati e dei piccoli mammiferi della menagerie originale. Il suo nome \u00e8 ispirato a un serraglio di animali rari creato dal re Wen di Zhou nel 1100 aC. In questa zona si trova anche una caffetteria, il \"Dancing Crane Cafe\", situato a sud dell'Intelligence Garden."}
{"id": "5354828", "revid": "599013", "url": "https://it.wikipedia.org/wiki?curid=5354828", "title": "Pat Harlow", "text": " Al college gioc\u00f2 a football a USC\nCarriera professionistica.\nHarlow fu scelto come 11\u00ba assoluto nel Draft NFL 1991 dai New England Patriots. Vi gioc\u00f2 per cinque stagioni, non saltando una sola partita nelle prime quattro di esse. Nel 1996 pass\u00f2 agli Oakland Raiders in cui disput\u00f2 le ultime tre annate della carriera."}
{"id": "5354831", "revid": "946492", "url": "https://it.wikipedia.org/wiki?curid=5354831", "title": "Central Park Zoo", "text": ""}
{"id": "5354834", "revid": "767487", "url": "https://it.wikipedia.org/wiki?curid=5354834", "title": "Mike Pritchard", "text": " Al college gioc\u00f2 a football a Colorado\nCarriera professionistica.\nPritchard fu scelto come 13\u00ba assoluto nel Draft NFL 1991 dagli Atlanta Falcons. La sua migliore stagione la disput\u00f2 l'anno successivo quando ricevette 77 passaggi per 827 yard e 5 touchdown. Dopo due stagioni passate ai Denver Broncos nel 1994 e 1995, nel 1996 firm\u00f2 coi Seattle Seahawks, con cui nel 1997, divenuto titolare, stabil\u00ec un primato in carriera di 843 yard ricevute. Rimase titolare anche nel 1998, ritirandosi dopo la stagione 1999."}
{"id": "5354847", "revid": "124685832", "url": "https://it.wikipedia.org/wiki?curid=5354847", "title": "Benson Taylor", "text": " Membro della Royal Society of Arts \u00e8 anche musicista di musica elettronica e filantropo ed \u00e8 conosciuto per la produzione di musica da film. Il suo stile musicale ha un\u2019influenza britannica; spesso lavora su colonne sonore classiche combinandole all\u2019elettronica e ad altri generi musicali.\nTaylor ha vinto il premio \"Best Original Music\" al Monaco International Film Festival 2014. Nel 2018, ha arrangiato e prodotto la musica per l'adattamento del thriller di Mathew Cullen dal romanzo di Martin Amis, London Fields, che ha come protagonisti Billy Bob Thornton, Amber Heard, Cara Delevingne, Theo James e Johnny Depp.\nNel 2020, Taylor ha scritto la colonna sonora del film Hollywood Chick Fight, con Alec Baldwin, Bella Thorne e Malin \u00c5kerman.\nA novembre 2016, Taylor ha ricevuto la laurea honoris causa per il supporto a cause umanitarie e alla musica.\nNel 2017 ha fondato A Remarkable Idea, una sub label della Universal Music, con sede a Santa Monica in California. Taylor ha collaborato con diversi artisti per questa label tra cui Max\u00efmo Park e Kele Okereke, Bloc Party, Pulled Apart by Horses, Robot Koch, Lack of Afro, il vincitore di MOBO Kairos 4Tet, Beno\u00eet Pioulard, Bo Ningen, Menace Beach e The Hall\u00e9 Orchestra.\nTaylor \u00e8 ambasciatore di buona volont\u00e0 per l'agenzia di aiuti del Regno Unito CAFOD, che fa parte di Caritas internationalis, e ambasciatore di buona volont\u00e0 per il Cambodian Children Trust. \u00c8 patrono dell'associazione benefica britannica Music and the Deaf. Nel 2016, \u00e8 stato nominato primo ambasciatore del conservatorio di musica Leeds College of Music nel Regno Unito.\nVita e carriera.\nNato a Bront\u00eb Country, Bradford, ha frequentato la Bradford Grammar School nel Regno Unito, Taylor in seguito ha studiato composizione presso la University of California a Los Angeles (UCLA). Nel 2009, terminata l'UCLA, il compositore americano Mark Mancina \u00e8 stato suo mentore, inoltre Taylor ha studiato privatamente con l'orchestratore Hummie Mann.\nHa iniziato a scrivere musica in giovane et\u00e0, mentre lavorava come produttore radiofonico e prima ancora nella catena di supermercati britannici Morrison's. Successivamente ha aperto uno studio in Inghilterra e da allora ha scritto colonne sonore per programmi televisivi trasmessi in tutto il mondo, tra cui Brooklyn Rules, Two and a Half Men, 30 Rock, 90210 e The Big Bang Theory, oltre a produrre musica per il Super Bowl tra il 2010 e il 2014. La musica di Taylor \u00e8 stata ampiamente utilizzata nelle campagne pubblicitarie internazionali, tra cui Nissan nel 2017, McDonald's nel 2018, la campagna di Jose Cuervo nel 2015 e una collaborazione nel 2011 con CeeLo Green per l'Ente per il turismo di Las Vegas (Las Vegas Tourist Board).\nNel 2011, Taylor ha fatto il suo debutto teatrale nel West End di Londra, co-componendo la musica elettronica dell'opera teatrale Many Moons per la produzione di Derek Bond.\nNel giugno 2013, la casa editrice musicale Fairwood Music annunci\u00f2 di aver aggiunto Taylor al suo elenco di artisti che includeva David Bowie, U2, Cat Stevens, The Average White Band, Bob Marley e J.J. Cale. Taylor ha dichiarato alla rivista britannica Music Week: \"Sono estremamente onorato di unirmi al loro roster, in cui sono presenti alcuni dei talenti pi\u00f9 conosciuti al mondo. Spero che questo possa \navere un\u2019influenza su di me!\"\nNel 2016, Taylor ha prodotto colonne sonore per talk show statunitensi, tra cui Late Night With Seth Meyers e Jimmy Kimmel Live. Ha collaborato per due volte alle musiche della serie prodotta da Netflix, \"Orange Is the New Black\". La musica di Taylor \u00e8 apparsa anche nella sesta serie di \"Justified\", la prima serie di \"Le regole del delitto perfetto\", la seconda serie di Ray Donovan e quella di The Kroll Show nel 2015.\nNel 2015 Taylor ha realizzato e prodotto la musica per il thriller di Mathew Cullen, \"London Fields\", con Billy Bob Thornton, Theo James, Cara Delevingne, Amber Heard e Johnny Depp. A causa di problemi legali tra il regista e i produttori, il film non \u00e8 uscito fino a settembre 2018, tre anni dopo che Taylor aveva finito la colonna sonora. Oltre a scrivere la colonna sonora, Taylor ha collaborato con Toydrum e Bat for Lashes per alla cover di \"Walkin 'After Midnight\" di Patsy Cline, e anche con James Bagshaw della band britannica Temples con How Do You Sleep? dall'album \"Imagine\" di John Lennon, entrambi i brani sono stati registrati appositamente per il film.\nNel mese di novembre 2014, Taylor \u00e8 stato un Gran Giurato al Tallinn Black Nights Film Festival con il regista Tomasz Wasilewski.\nTaylor \u00e8 un membro della British Academy of Songwriters, Composers and Author. \u00c8 stato designato come \"New Sound of Hollywood\" dalla rivista MovieScope nel suo 24\u00b0 numero del 2011.\n\u00c8 un DJ ospite su NTS Radio.\nIniziative imprenditoriali.\nNel 2017, Taylor ha fondato A Remarkable Idea, una label musicale con sede a Santa Monica a Los Angeles e a Londra. L'etichetta produce musica per film, televisione e videogiochi. Per A Remarkable Idea Taylor ha collaborato con artisti come Max\u00efmo Park e Kele Okereke, Bloc Party, Pulled Apart by Horses, Robot Koch, Lack of Afro, Kairos 4Tet, Bo Ningen, Beno\u00eet Pioulard e The Hall\u00e9 orchestra. Precedentemente Taylor gestiva la sua etichetta, Insidious Music, che, dopo essere stata venduta, ora \u00e8 stata chiusa.\nL'etichetta ha concesso in licenza musica a programmi televisivi come \"Grey's Anatomy\", \"House\", \"Revenge\", \"Unusual Suspects\", \"Breaking Bad\", \"Masterchef\", \"Gordon Ramsay's Kitchen Nightmares\", \"White Collar\", \"The Oprah Winfrey Show\", \"24\" e \"NFL\" su Fox.\nNel marzo 2014, attraverso la sua casa editrice, Taylor ha concesso in licenza un ampio catalogo di opere musicali in collaborazione con CueSongs di Peter Gabriel e una sussidiaria pi\u00f9 piccola del catalogo per l'emittente nazionale giapponese Nippon H\u014ds\u014d Ky\u014dkai. Taylor ha dichiarato in un'intervista con WQXR-FM che era sua intenzione far crescere il catalogo e sviluppare ulteriormente collaborazioni con artisti di tutto il mondo, in particolare in Medio ed Estremo Oriente\nRegistra spesso con l'orchestra britannica, The Hall\u00e9, e si esibiscono regolarmente con i suoi lavori in concerto. Nell\u2019ambito delle sue registrazioni commerciali nel 2015 ha sviluppato un programma di istruzione a breve termine per studenti.\nVita personale.\nTaylor si divide tra Toscana, Yorkshire nella Inghilterra, New York e Los Angeles. \u00c8 sposato e ha due figli, che hanno la doppia cittadinanza sia del Regno Unito che dell'Italia.\nIl suo terzo bisnonno era George Davison, che era anche lo zio materno di John D. Rockefeller.\n\u00c8 cattolico romano.\nLavoro umanitario e attivismo.\nTaylor sostiene diverse organizzazioni benefiche in tutto il mondo, tra questi l\u2019associazione benefica per i senzatetto Emmaus UK a Bradford, in Inghilterra, di cui \u00e8 stato anche uno dei membri del comitato fondatore. \u00c8 anche ambasciatore di buona volont\u00e0 per Cambodian Children's Trust a Battambang, che lavora per liberare i bambini dalla grave povert\u00e0 e insieme al governo cambogiano per porre fine al turismo delle adozioni. Taylor \u00e8 il patrono dell'associazione benefica Music and the Deaf con sede in Gran Bretagna.\nNel 2017 insieme a Patrick Stewart, Lena Headey e Jodie Whittaker, Taylor ha preso parte a una mostra fotografica a Huddersfield per sensibilizzare al degrado dei servizi presso la Royal Infirmary di Huddersfield. Ha parlato della nascita dei suoi figli l\u00ec.\nTaylor \u00e8 noto sostenitore della ONG Medici senza frontiere e dell'United Nations Refugee Agency, produce musica per sostenere le loro campagne di sensibilizzazione. Ha lavorato a fianco del Programma alimentare globale (World Food Programme) per diversi anni promuovendo la Fame zero in Siria, Libano, Giordania, Cambogia e nel continente africano. Nel giugno 2018 si \u00e8 recato presso il campo dei rifugiati Bidi Bidi in Uganda con il WFP per sensibilizzare alla Giornata mondiale del rifugiato. Mentre era in Uganda, ha lavorato a fianco di musicisti rifugiati del Sudan meridionale.\n\u00c8 ambasciatore dell'agenzia internazionale di aiuti alla chiesa cattolica, CAFOD, che lavora per sensibilizzare il mondo a combattere la povert\u00e0 e l'ingiustizia nelle comunit\u00e0 in Africa, Asia e America Latina.\nNel 2016 \u00e8 stato nominato primo ambasciatore del conservatorio di musica, il Leeds College of Music nel Regno Unito.\nIl 26 giugno 2018, Alzheimer's Research UK ha realizzato un film educativo prodotto da Aardman Animations. Il film \u00e8 stato narrato da Simon Pegg e la musica \u00e8 stata prodotta da Taylor. \u00c8 diventato virale la mattina dopo essere stato condiviso dall'attore Stephen Fry, ex primo ministro britannico, David Cameron, Jeff Bridges, Richard Branson, dal regista Ron Howard e dagli attori Andy Serkis e Bryan Cranston.\nRiconoscimenti e onori.\nNel 2014, Taylor \u00e8 diventato membro della Royal Society of Arts di Londra e nel novembre 2016 gli \u00e8 stata assegnata la laurea honoris causa dall'Universit\u00e0 di Bradford per i suoi servizi alle le cause umanitarie.\nPremi e riconoscimenti.\nNel novembre 2016 Kate Swann ha assegnato a Taylor la laurea honoris causa all'Universit\u00e0 di Bradford per il suo contributo alla musica e alle cause umanitarie.\nNel 2015 Taylor \u00e8 stato onorato con la Fellowship of the Royal Society of Arts.\nHa vinto il premio per migliore musica originale (Best Original Music) per la sua colonna sonora per Fear Of Water al Monaco International Film Festival del 2014, a capo della giuria il regista Roland Joff\u00e9."}
{"id": "5354848", "revid": "1573940", "url": "https://it.wikipedia.org/wiki?curid=5354848", "title": "Rhipidomys venezuelae", "text": "Rhipidomys venezuelae () \u00e8 un roditore della famiglia dei Cricetidi diffuso nell'America meridionale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 130 e 150\u00a0mm, la coda tra il 110 e 135\u00a0;% della lunghezza del resto del corpo e la lunghezza del piede tra 26 e 29\u00a0mm.\nAspetto.\nLa pelliccia \u00e8 soffice e fine. Le parti dorsali variano dal rossastro al bruno-giallastro, i fianchi sono pi\u00f9 chiari, mentre le parti ventrali sono bianche o color crema, talvolta con la base dei peli grigia. Le orecchie sono relativamente grandi e brunastre. I piedi sono larghi, marroni chiari, con una macchia dorsale scura poco distinta e con le dita alquanto corte e tozze. La coda \u00e8 pi\u00f9 lunga della testa e del corpo, \u00e8 uniformemente marrone, ricoperta di corti peli e con un ciuffo di peli pi\u00f9 lunghi all'estremit\u00e0.\nBiologia.\nComportamento.\n\u00c8 una specie arboricola.\nAlimentazione.\nSi nutre di semi.\nDistribuzione e habitat.\nQuesta specie \u00e8 diffusa nella Colombia e nel Venezuela settentrionali.\nVive nelle foreste sia umide che secche\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"R.venezuelae\" come specie a rischio minimo (LC)."}
{"id": "5354849", "revid": "1573940", "url": "https://it.wikipedia.org/wiki?curid=5354849", "title": "Rhipidomys leucodactylus", "text": "Rhipidomys leucodactylus () \u00e8 un roditore della famiglia dei Cricetidi diffuso nell'America meridionale.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 136 e 190\u00a0mm, la lunghezza della coda tra 176 e 230\u00a0mm, la lunghezza del piede tra 30 e 38\u00a0mm, la lunghezza delle orecchie di 23\u00a0mm.\nAspetto.\nLa pelliccia \u00e8 ruvida. Le parti dorsali variano dal grigiastro al rossastro cosparse di lunghi peli nerastri, i fianchi sono pi\u00f9 chiari, mentre le parti ventrali sono bianche, giallognole o color crema con la base dei peli grigia e spesso con dei riflessi arancioni lungo la parte centrale del petto. Le orecchie sono relativamente grandi. I piedi sono grandi e molto larghi, con una macchia scura dorsale che si estende fino alla seconda falange delle dita, i loro lati sono argentati o dorati. La coda \u00e8 lunga circa quanto la testa ed il corpo, \u00e8 uniformemente rossastra o marrone scura, ricoperta di peli e con un lungo ciuffo di peli. Il cariotipo \u00e8 2n=44 FN=46,48,52.\nBiologia.\nComportamento.\n\u00c8 una specie arboricola.\nAlimentazione.\nSi nutre di frutta. \u00c8 considerato una piaga dagli agricoltori.\nRiproduzione.\nFemmine gravide con 2-3 embrioni sono state catturate dad agosto, settembre e novembre.\nDistribuzione e habitat.\nQuesta specie \u00e8 diffusa negli stati brasiliani di Amap\u00e1, Amazonas, Mato Grosso, Par\u00e1, Rond\u00f4nia, in Colombia, Ecuador, Guyana francese, Guyana, Suriname, Venezuela, Per\u00f9 orientale e nella Bolivia centrale. \nVive nelle foreste umide sempreverdi fino a 1.750 metri di altitudine.\nStato di conservazione.\nLa IUCN Red List, considerato il vasto areale e la popolazione presumibilmente numerosa , classifica \"R.leucodactylus\" come specie a rischio minimo (LC)."}
{"id": "5354851", "revid": "203463", "url": "https://it.wikipedia.org/wiki?curid=5354851", "title": "Heikki Westerinen", "text": "Divent\u00f2 Maestro all'et\u00e0 di 16 anni, Maestro Internazionale nel 1967 e Grande maestro, il primo della Finlandia, nel 1975.\nVinse quattro volte il campionato nazionale finlandese (1965, 1966, 1968 e 1970).\nDal 1962 al 2006 ha partecipato con la Finlandia a 19 edizioni delle Olimpiadi degli scacchi (otto volte in 1\u00aa scacchiera), realizzando complessivamente il 56,1 % dei punti. Ha vinto due medaglie individuali: d'argento in 2a scacchiera alle olimpiadi di Tel Aviv 1964 e di bronzo in 2a scacchiera alle olimpiadi di L'Avana 1966.\nPrincipali risultati di torneo:"}
{"id": "5354853", "revid": "1543377", "url": "https://it.wikipedia.org/wiki?curid=5354853", "title": "Let's Not Be Alone Tonight", "text": "Let's Not Be Alone Tonight \u00e8 una canzone del gruppo musicale pop rock e alternative rock statunitense R5, contenuta nel secondo album in studio del gruppo, la cui pubblicazione \u00e8 attesa per la primavera del 2015. \u00c8 stata pubblicata come secondo singolo estratto dall'album il 13 febbraio 2015.\nPubblicazione.\nLa premi\u00e8re radiofonica di \"Let's Not Be Alone Tonight\" \u00e8 avvenuta il 13 febbraio 2015 sulla radio SiriusXM Hits 1. La canzone \u00e8 stata resa disponibile per il download digitale il 16 febbraio. Nello stesso giorno la band ha pubblicato sul proprio canale YouTube un lyric video ufficiale.\nAccoglienza.\n\"Let's Not Be Alone Tonight\" \u00e8 stata accolta con recensioni positive. Il sito di musica \"Fanlala\" ha apprezzato la canzone, definendola \"magica\" e ha affermato che il testo \u00e8 \"amabile\". Heather Thompson della rivista \"M Magazine\" ha dichiarato che il singolo \u00e8 \"ben orecchiabile\". Virginia Van de Wall di \"J-14\" ha recensito positivamente la canzone, apprezzando la voce di Ross Lynch. Il magazine \"Popstar\", rivolto ad un pubblico giovane, ha affermato che \"Let's Not Be Alone Tonight\" \u00e8 \"a dir poco perfetta."}
{"id": "5354854", "revid": "287204", "url": "https://it.wikipedia.org/wiki?curid=5354854", "title": "Sant Feliu de Guixols", "text": ""}
{"id": "5354856", "revid": "1573940", "url": "https://it.wikipedia.org/wiki?curid=5354856", "title": "Rhipidomys macrurus", "text": "Rhipidomys macrurus () \u00e8 un roditore della famiglia dei Cricetidi diffuso nell'America meridionale.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 113 e 157\u00a0mm, la lunghezza della coda tra 136 e 190\u00a0mm, la lunghezza del piede tra 23 e 30\u00a0mm, la lunghezza delle orecchie tra 17 e 24\u00a0mm e un peso fino a 112\u00a0g.\nAspetto.\nLe parti dorsali sono bruno-rossastre, mentre le parti ventrali sono bianche o color crema, spesso con la base dei peli grigia. Le orecchie sono grandi e brunastre. I piedi sono relativamente lungh, larghi e robusti con una macchia dorsale scura che talvolta si estende fin sulle dita e i lati dorati. La coda \u00e8 leggermente pi\u00f9 lunga della testa e del corpo, \u00e8 uniformemente bruno-rossastra scura, occasionalmente pi\u00f9 chiara all'estremit\u00e0 dove \u00e8 presente un ciuffo di peli. Il cariotipo \u00e8 2n=44 FN=48-52.\nBiologia.\nComportamento.\n\u00c8 una specie arboricola.\nAlimentazione.\nSi nutre di semi.\nDistribuzione e habitat.\nQuesta specie \u00e8 diffusa negli stati brasiliani di Bahia, Goi\u00e1s, Mato Grosso do Sul, Minas Gerais, Piau\u00ed, San Paolo, Tocantins e nel Paraguay orientale.\nVive nelle foreste a galleria e nelle macchie di boschi del Cerrado.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"R.macrurus\" come specie a rischio minimo (LC)."}
{"id": "5354858", "revid": "1573940", "url": "https://it.wikipedia.org/wiki?curid=5354858", "title": "Rhipidomys mastacalis", "text": "Rhipidomys mastacalis () \u00e8 un roditore della famiglia dei Cricetidi endemico del Brasile.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 124 e 151\u00a0mm, la lunghezza della coda tra 147 e 167\u00a0mm, la lunghezza del piede tra 26 e 30\u00a0mm, la lunghezza delle orecchie tra 20 e 22\u00a0mm e un peso fino a 100\u00a0g.\nAspetto.\nLe parti dorsali variano dal bruno-grigiastro al bruno-rossastro, mentre le parti ventrali sono bianche o color crema. Le orecchie sono relativamente grandi e marroni. I piedi sono larghi e con una macchia scura dorsale che si estende fino alla base delle dita. La coda \u00e8 pi\u00f9 lunga della testa e del corpo, \u00e8 uniformemente marrone scura, cosparsa di corti peli e termina con un piccolo ciuffo di peli. Il cariotipo \u00e8 2n=44 FN=76,80.\nBiologia.\nComportamento.\n\u00c8 una specie arboricola. Spesso \u00e8 catturato all'interno delle case.\nAlimentazione.\nSi nutre di semi.\nRiproduzione.\nFemmine gravide sono state catturate da ottobre a dicembre.\nDistribuzione e habitat.\nQuesta specie \u00e8 diffusa nelle foreste atlantiche del Brasile orientale, negli stati di Alagoas, Bahia, Cear\u00e1, Esp\u00edrito Santo, Goi\u00e1s, Minas Gerais, Para\u00edba, Pernambuco, Rio de Janeiro e Sergipe.\nVive nelle foreste pluviali e paludose.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"R.mastacalis\" come specie a rischio minimo (LC)."}
{"id": "5354859", "revid": "1573940", "url": "https://it.wikipedia.org/wiki?curid=5354859", "title": "Rhipidomys modicus", "text": "Rhipidomys modicus () \u00e8 un roditore della famiglia dei Cricetidi endemico del Per\u00f9.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 130 e 165\u00a0mm, la lunghezza della coda di 176\u00a0mm, la lunghezza del piede tra 28 e 30\u00a0mm, la lunghezza delle orecchie di 35,5\u00a0mm.\nAspetto.\nLa pelliccia \u00e8 corta e ruvida. Le parti dorsali variano dal giallastro al bruno-rossastro con striature scure, mentre le parti ventrali sono bianche con la base dei peli grigia e una macchia arancione spesso presente sul petto. Le orecchie sono piccole. I piedi sono relativamente grandi e larghi, con una larga macchia scura dorsale che si estende spesso fin sulle dita. La coda \u00e8 pi\u00f9 lunga della testa e del corpo, \u00e8 uniformemente brunastra, cosparsa finemente di peli e con un ciuffo all'estremit\u00e0.\nBiologia.\nComportamento.\n\u00c8 una specie arboricola.\nAlimentazione.\nSi nutre di semi.\nDistribuzione e habitat.\nQuesta specie \u00e8 diffusa nelle vallate andine del Per\u00f9 settentrionale e centrale.\nVive nelle boscaglie in prossimit\u00e0 di corsi d'acqua tra 700 e 1.800 metri di altitudine.\nStato di conservazione.\nLa IUCN Red List, considerato il vasto areale, classifica \"R.modicus\" come specie a rischio minimo (LC)."}
{"id": "5354860", "revid": "1573940", "url": "https://it.wikipedia.org/wiki?curid=5354860", "title": "Rhipidomys nitela", "text": "Rhipidomys nitela () \u00e8 un roditore della famiglia dei Cricetidi diffuso nell'America meridionale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 103 e 119\u00a0mm, la lunghezza della coda tra 128 e 142\u00a0mm, la lunghezza del piede tra 21 e 26\u00a0mm, la lunghezza delle orecchie tra 14 e 17\u00a0mm e un peso fino a 110\u00a0g.\nAspetto.\nLa pelliccia \u00e8 corta e soffice. Le parti dorsali variano dal bruno-grigiastro al rossastro brillante o bruno-arancione, mentre le parti ventrali sono bianco crema. Le orecchie sono relativamente grandi e scure, talvolta con una macchia posteriore scura alla loro base. I piedi sono corti e sottili con piccoli cuscinetti plantari e una macchia dorsale scura che si estende fino alla base delle dita. La coda \u00e8 pi\u00f9 lunga della testa e del corpo, \u00e8 ricoperta di corti peli e termina con un ciuffo di lunghi peli. Il cariotipo \u00e8 2n=48 FN=68 o 71 e 2n=50 FN=71 o 72.\nBiologia.\nComportamento.\n\u00c8 una specie arboricola.\nAlimentazione.\nSi nutre di semi.\nDistribuzione e habitat.\nQuesta specie \u00e8 diffusa negli stati brasiliani di Amap\u00e1, Amazonas, Par\u00e1 e Roraima, nella Guyana francese, Guyana, Suriname e Venezuela. \u00c8 inoltre presente sull'isola di Piccola Tobago.\nVive nelle foreste pluviali di pianura fino a 1.400 metri di altitudine.\nStato di conservazione.\nLa IUCN Red List, considerato il vasto areale e la popolazione presumibilmente numerosa , classifica \"R.nitela\" come specie a rischio minimo (LC)."}
{"id": "5354861", "revid": "1573940", "url": "https://it.wikipedia.org/wiki?curid=5354861", "title": "Rhipidomys ochrogaster", "text": "Rhipidomys ochrogaster () \u00e8 un roditore della famiglia dei Cricetidi endemico del Per\u00f9.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 152 e 176\u00a0mm, la lunghezza della coda tra 198,5 e 228\u00a0mm, la lunghezza del piede tra 34,5 e 35\u00a0mm, la lunghezza delle orecchie tra 19 e 21\u00a0mm.\nAspetto.\nLe parti dorsali sono bruno-arancioni, mentre le parti ventrali sono arancioni chiare. I piedi sono relativamente lunghi e larghi con una macchia dorsale scura che si estende fino alla prima falange delle dita. La coda \u00e8 pi\u00f9 lunga della testa e del corpo, \u00e8 uniformemente scura e termina con un lungo ciuffo di peli.\nBiologia.\nComportamento.\n\u00c8 una specie arboricola.\nAlimentazione.\nSi nutre di semi e formiche.\nDistribuzione e habitat.\nQuesta specie \u00e8 conosciuta soltanto in due localit\u00e0 del Per\u00f9 sud-orientale.\nVive nelle foreste umide montane delle Yungas tra 1.200 e 1.940 metri di altitudine.\nStato di conservazione.\nLa IUCN Red List, considerata l'assenza di informazioni recenti circa l'estensione del proprio areale, le minacce, lo stato della popolazione e i requisiti ecologici, classifica \"R.ochrogaster\" come specie con dati insufficienti (DD)."}
{"id": "5354862", "revid": "1573940", "url": "https://it.wikipedia.org/wiki?curid=5354862", "title": "Rhipidomys similis", "text": "Rhipidomys similis () \u00e8 un roditore della famiglia dei Cricetidi endemico della Colombia.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 128 e 165\u00a0mm, la lunghezza della coda tra 184 e 192\u00a0mm, la lunghezza del piede tra 29 e 31\u00a0mm.\nAspetto.\nLe parti dorsali variano dal bruno-rossastro al giallognolo con striature nerastre, pi\u00f9 scuro lungo la spina dorsale che sui fianchi, mentre le parti ventrali sono color crema o arancioni chiare con la base dei peli grigio scura. Le orecchie sono brunastre. I piedi sono relativamente lunghi e larghi. La coda \u00e8 pi\u00f9 lunga della testa e del corpo, \u00e8 ricoperta di peli nerastri che nascondono le scaglie sottostanti e termina con un ciuffo di lunghi peli.\nBiologia.\nComportamento.\n\u00c8 una specie arboricola.\nAlimentazione.\nSi nutre di semi.\nDistribuzione e habitat.\nQuesta specie \u00e8 limitata alle zone andine della Colombia sud-occidentale.\nVive nelle foreste tra 1.600 e 2.350 metri di altitudine.\nStato di conservazione.\nLa IUCN considera questa specie sinonimo di \"R.fulviventer\"."}
{"id": "5354863", "revid": "1573940", "url": "https://it.wikipedia.org/wiki?curid=5354863", "title": "Rhipidomys tribei", "text": "Rhipidomys tribei () \u00e8 un roditore della famiglia dei Cricetidi endemico del Brasile.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 96 e 130\u00a0mm, la lunghezza della coda tra 131 e 150\u00a0mm, la lunghezza del piede tra 25 e 29\u00a0mm, la lunghezza delle orecchie tra 16 e 21\u00a0mm e un peso fino a 68\u00a0g.\nAspetto.\nLa pelliccia \u00e8 corta e composta da peli tricolori. Le parti dorsali variano dal bruno-giallastro al bruno-rossastro con le punte dei peli nerastre e la base grigia, mentre le parti ventrali sono bianchetalvolta con delle zone grigiastre ai lati dell'addome. Le orecchie sono relativamente corte, cosparse di corti peli brunastri. Il dorso dei piedi \u00e8 ricoperto di peli biancastri e presenta una macchia pi\u00f9 scura che si estende fino alla base delle dita. La coda \u00e8 pi\u00f9 lunga della testa e del corpo, \u00e8 uniformemente scura, ricoperta di piccole scaglie ognuna fornita di tre peli e termina con un ciuffo di peli pi\u00f9 lunghi. Il cariotipo \u00e8 2n=44 FN=50.\nBiologia.\nComportamento.\n\u00c8 una specie arboricola.\nAlimentazione.\nSi nutre di semi.\nDistribuzione e habitat.\nQuesta specie \u00e8 conosciuta soltanto in tre localit\u00e0 della parte sud-orientale dello stato brasiliano di Minas Gerais. Alcuni individui catturati nelle zone collinari meridionali dello stato di Esp\u00edrito Santo potrebbero appartenere a questa specie.\nVive nelle foreste ripariali semi-decidue circondate da praterie fino a 1.300 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "5354874", "revid": "1573940", "url": "https://it.wikipedia.org/wiki?curid=5354874", "title": "Rhipidomys venustus", "text": "Rhipidomys venustus () \u00e8 un roditore della famiglia dei Cricetidi endemico del Venezuela.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 120 e 145\u00a0mm, la coda tra il 120 e 140 % della lunghezza del resto del corpo e la lunghezza del piede tra 26 e 30\u00a0mm.\nAspetto.\nLa pelliccia \u00e8 relativamente lunga e densa. Le parti dorsali sono bruno castane brillanti, pi\u00f9 scure sulla groppa e rossicce sui fianchi, mentre le parti ventrali sono biancastre con la base dei peli grigia. Le vibrisse sono molto lunghe. Le orecchie sono grandi, marroni scure e ricoperte finemente di piccoli peli. Le zampe sono biancastre con una macchia dorsale marrone scura che si estende fino alla base delle dita. La coda \u00e8 pi\u00f9 lunga della testa e del corpo, \u00e8 uniformemente rossastra, ricoperta di piccoli peli e con un ciuffo di peli pi\u00f9 lunghi all'estremit\u00e0. \nBiologia.\nComportamento.\n\u00c8 una specie arboricola e notturna.\nAlimentazione.\nSi nutre di semi.\nRiproduzione.\nUna femmina gravida con due embrioni \u00e8 stata catturata durante la stagione piovosa, mentre un'altra con un solo embrione \u00e8 stata catturata a settembre.\nDistribuzione e habitat.\nQuesta specie \u00e8 conosciuta soltanto nella cordigliera andina venezuelana.\nVive nelle foreste umide, foreste sempreverdi, frutteti tra 1.300 e 3.350 metri di altitudine.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"R.venustus\" come specie a rischio minimo (LC)."}
{"id": "5354875", "revid": "212348", "url": "https://it.wikipedia.org/wiki?curid=5354875", "title": "Grand Rapids Hornets 1950-1951", "text": "La stagione 1950-51 dei Grand Rapids Hornets fu la 1\u00aa e unica nella NBPL per la franchigia.\nI Grand Rapids Hornets fallirono a met\u00e0 stagione mentre avevano un record 6-13. Vennero classificati al quarto posto della Eastern Conference."}
{"id": "5354876", "revid": "716642", "url": "https://it.wikipedia.org/wiki?curid=5354876", "title": "Simone Pecorini", "text": "Caratteristiche tecniche.\nIl suo ruolo naturale \u00e8 quello di terzino destro, anche se all'occorrenza pu\u00f2 venire impiegato anche come difensore centrale o come centrocampista centrale.\nCarriera.\nClub.\nHa iniziato a giocare nel settore giovanile dell' nel 2002, rimanendovi fino al termine della stagione 2009-2010.\nViene mandato in prestito al per la stagione 2010-2011, nella quale gioca nella Primavera degli emiliani; nel corso della stagione esordisce inoltre anche tra i professionisti, giocando da titolare nel campionato di Serie B il 27 marzo 2011 nella sconfitta contro il per 4-0.\nL'anno seguente gioca invece nella squadra Primavera dell'Inter, mentre nella stagione 2012-2013 passa in prestito all', dove colleziona 3 presenze in Serie B, venendo ceduto poi nel mercato di gennaio al , sempre in prestito, squadra in cui rimarr\u00e0 fino al 2015.\nDurante il tempo passato coi veneti, colleziona 47 presenze condite da una rete, la sua prima professionistica, segnata il 24 settembre 2013 nel pareggio per 2-2 contro il Novara. Dal 2015 al gennaio 2017 milita sempre in Serie B, stavolta tra le file dell'.\nIl 31 gennaio 2017 viene ceduto a titolo definitivo alla , con cui colleziona ulteriori 7 presenze nella serie cadetta. Il 21 giugno 2017 passa all', sempre in Serie B. In seguito gioca in Serie C con , .\nIl 19 agosto 2020 firma un contratto con la , sempre in Serie C.\nNazionale.\nHa collezionato complessivamente 26 presenze e un gol nelle nazionali giovanili dall'Under-16 all'Under-20.\nStatistiche.\nPresenze e reti nei club.\n\"Statistiche aggiornate al 14 maggio 2021.\""}
{"id": "5354892", "revid": "33921", "url": "https://it.wikipedia.org/wiki?curid=5354892", "title": "Northland Rugby Union", "text": "Il Northland Rugby Union \u00e8 l'organo di governo del rugby a 15 nella regione neozelandese di Northland e nell'estremit\u00e0 settentrionale della regione di Auckland; la sua squadra compete nel campionato nazionale delle province, il National Provincial Championship, e la sede dei suoi incontri interni \u00e8 Okara Park a Whang\u0101rei.\nRelativamente giovane rispetto alle altre federazioni provinciali essendo nata nel 1920, fu istituita con il nome di North Auckland Rugby Football Union e cambi\u00f2 il suo nome in quello attuale nel 1994.\nNorthland \u00e8 tributaria della \"franchise\" di Super Rugby di Auckland, i .\nStoria.\nFino al 1920 l'area di Northland ricadeva sotto la giurisdizione della Auckland Rugby Football Union, e le prime partite di rugby di cui ivi si abbia traccia risalgono all'ottavo decennio del XIX secolo.\nNel 1920 nacque la federazione provinciale di North Auckland, formata da club della regione di Northland con fulcro a Whangarei e da quelli dell'estremit\u00e0 settentrionale della regione di Auckland."}
{"id": "5354895", "revid": "125850209", "url": "https://it.wikipedia.org/wiki?curid=5354895", "title": "Biagio Meccariello", "text": "Biografia.\n\u00c8 nato a Benevento da genitori originari di Luzzano di Moiano e Airola.\nCaratteristiche tecniche.\nGioca come difensore centrale, anche se ad inizio carriera nelle giovanili giocava saltuariamente anche centrocampista. Sotto la guida di Fabio Liverani, al , nel 2019-2020 \u00e8 stato adattato spesso nella posizione di terzino destro.\nCarriera.\nClub.\nGli inizi.\nCresciuto calcisticamente nel Real Airola e nell'Alba Sannio, debutta nel 2007-2008 con la Viribus Unitis, in Serie D, collezionando, nonostante la giovanissima et\u00e0, 24 presenze e andando in rete anche in 2 occasioni. Per la stagione successiva viene ceduto al , squadra della medesima categoria, in cui realizza 3 reti in 33 partite.\nNella stagione 2009-2010, diciottenne, fa ritorno in Serie D con la Viribus Unitis, con cui segna un gol in sole 19 partite giocate, a causa di un infortunio al tallone. Nella stagione successiva segna, invece, 2 gol in 24 presenze, sempre in Serie D. \nEsordisce tra i professionisti con la maglia dell'Andria che lo acquista per 50.000 euro nella stagione 2011-2012. Colleziona 26 presenze e 2 reti in Lega Pro Prima Divisione.\nTernana.\nNella stagione 2012-2013 esordisce in Serie B con la maglia della che lo acquista per 200.000 euro facendogli firmare un contratto triennale. In Umbria gioca 12 partite soltanto visto che nel corso della stagione salta un numero notevole di incontri a causa di un infortunio ai legamenti del ginocchio. L'anno seguente gioca 17 partite in serie cadetta e rimane alla Ternana anche per la stagione 2014-2015 dove disputa 30 presenze, a fine campionato si piazza 6\u00ba nella Top 15 dei difensori di Serie B secondo una classifica stilata dalla Lega Serie B.\nA fine anno rimane svincolato ma il 3 luglio torna in rossoverde nuovamente, firmando un contratto triennale. Segna la sua prima rete con la casacca rossoverde il 13 febbraio 2016, realizzando il terzo gol nella partita che finir\u00e0 con il punteggio di 4-0 contro la . Si ripete una settimana pi\u00f9 tardi siglando il gol del momentaneo 0-2 nella gara contro il Novara. Conclude la stagione con 2 gol in 28 partite.\nLa stagione successiva \u00e8 capitano della squadra rossoverde che porta ad una disperata salvata nell'ultima giornata, conclude la stagione con 34 presenze e 3 reti.\nBrescia.\nIl 17 agosto 2017 in contrasto con l'allenatore Sandro Pochesci decide di lasciare la Ternana per passare al Brescia, che versa nelle casse rossoverdi 250.000 euro e il giorno dopo firma il contratto che lo lega alle \"rondinelle\" per le successive tre stagioni, con opzione per la quarta in caso di promozione in Serie A. Nella prima stagione con i lombardi colleziona 21 presenze in campionato e contribuisce alla salvezza della squadra, sebbene salti diverse partite per un ulteriore infortunio al ginocchio (lesione del menisco esterno).\nLecce.\nIl 17 agosto 2018, dopo aver disputato una partita di Coppa Italia 2018-2019 con il Brescia, \u00e8 ceduto in prestito annuale al neopromosso in Serie B. Con i salentini disputa 33 partite di campionato, ottenendo la promozione in Serie A con il club giallorosso, che ne riscatta la propriet\u00e0 alla fine della stagione per 300.000 euro. Esordisce in massima serie il 20 ottobre 2019 nella partita pareggiata dal Lecce in casa del (2-2), giocando tutta la gara nel ruolo di terzino destro. Durante la stagione, terminata con la retrocessione in Serie B, gioca, anche a causa di alcuni infortuni, solo 14 partite e realizza una rete all'ultima giornata, in Lecce-Parma (3-4) del 2 agosto 2020. Con i giallorossi disputa successivamente un'altra stagione e mezza in Serie B.\nSPAL.\nIl 6 gennaio 2022 si trasferisce a titolo definitivo per 700.000 euro alla .\nNazionale.\nNella stagione 2011-2012 ha giocato una partita con la nazionale Under-20 di Lega Pro.\nHa inoltre giocato anche una partita con la B Italia.\nNel giugno 2015 viene convocato dal tecnico Massimo Piscedda alle Universiadi in programma a luglio in Corea del Sud, vinte dagli azzurri per 3-0 in finale contro i padroni di casa sudcoreani. Nella partita d'esordio contro il Canada, vinta per 5-2, aveva messo a segno una doppietta.\nStatistiche.\nPresenze e reti nei club.\n\"Statistiche aggiornate al 6 gennaio 2022.\""}
{"id": "5354898", "revid": "287204", "url": "https://it.wikipedia.org/wiki?curid=5354898", "title": "Giuseppe Mentessi", "text": "Biografia.\nNato da Michele e da Teresa Bentini, commercianti, rimase orfano di padre a 7 anni legandosi molto alla madre, con cui visse tutta la vita sia a Ferrara che a Milano. Si form\u00f2 a Ferrara presso la civica Scuola d'arte, a Parma presso l'Accademia di belle arti e infine a Milano all'Accademia di Brera. Nel 1880 cominci\u00f2 presso quest'ultima ad insegnare disegno architettonico e geometria elementare. A Milano strinse rapporti di amicizia con il concittadino Gaetano Previati e con l'architetto Luca Beltrami.\nDal 1882 prese a partecipare alle esposizioni annuali all'Accademia di Brera. Inizialmente attratto dai moduli della scapigliatura lombarda, ader\u00ec in seguito a un simbolismo di matrice floreale. Invitato nel 1895 alla I Biennale di Venezia, prese in seguito parte a tutte le edizioni fino al 1914 (ad esclusione di quella tenuta nel 1910). A cavallo fra otto e novecento svolse anche una intensa attivit\u00e0 di illustratore collaborando a libri di Luca Beltrami, Neera, Gerolamo Rovetta, Berto Barbarani, Ettore Janni. Fu anche decoratore murale, ornando il loggiato di Villa Facheris a Inzago, Villa Paradiso a Montesiro, la cappella Delmati nel cimitero di Lenno e la cappella Gnecchi-Ruscone nel cimitero di Verderio. Orn\u00f2 poi la Basilica di San Babila di Milano con una serie di tele raffiguranti santi e progett\u00f2 una decorazione per la Basilica di San Giorgio fuori le mura a Ferrara.\nDopo una lunga attivit\u00e0 espositiva, mor\u00ec a Milano e venne sepolto nel cimitero monumentale della Certosa di Ferrara. La tomba in cui \u00e8 sepolto assieme alla madre fu progettata dal collega e amico Luca Beltrami. \nSue opere figurano nelle collezioni del Museo dell'Ottocento a Ferrara, nella Galleria d'arte moderna di Venezia, nella Pinacoteca ambrosiana a Milano, nella Galleria di Palazzo Pitti a Firenze, nel MASILugano e nella GNAM di Roma. \nVarie sue opere sono inoltre presenti nella collezione dell'Assicoop Modena-Unipol e presso la Fondazione Cavallini Sgarbi a Ro Ferrarese\nUna raccolta di fotografie di suoi disegni, scattate da Emilio Sommariva, \u00e8 visitabile nel sito: LombardiaBeniCulturali Sommariva, Emilio"}
{"id": "5354902", "revid": "1573940", "url": "https://it.wikipedia.org/wiki?curid=5354902", "title": "Thomasomys rosalinda", "text": "Thomasomys rosalinda () \u00e8 un roditore della famiglia dei Cricetidi endemico del Per\u00f9.\nDescrizione.\nDimensioni.\nRoditore di piccole dimensioni, con la lunghezza della testa e del corpo di 135\u00a0mm, la lunghezza della coda di 170\u00a0mm, la lunghezza del piede di 24,5\u00a0mm, la lunghezza delle orecchie di 20,5\u00a0mm.\nAspetto.\nLa pelliccia \u00e8 lunga. Le parti dorsali sono grigio-rossastre, pi\u00f9 grigiastre sulla testa, le guance ed il collo, pi\u00f9 rossastre sulla groppa e gli arti, mentre le parti ventrali sono fulvo-brunastre con una macchia rossastra sul petto. La base dei peli \u00e8 ovunque grigiastra. Il naso \u00e8 grigio-rossastro con delle macchie scure alla base delle vibrisse. Le orecchie sono relativamente corte, brunastre e ricoperte di lunghi peli alla base. Il dorso delle zampe \u00e8 fulvo-argentato, con le dita pi\u00f9 scure. Gli artigli sono nascosti da ciuffi di peli bianco-argentati. La coda \u00e8 pi\u00f9 lunga della testa e del corpo, \u00e8 uniformemente brunastra e ricoperta di corti peli.\nDistribuzione e habitat.\nQuesta specie \u00e8 conosciuta soltanto attraverso un individuo catturato nella regione peruviana settentrionale di Amazonas.\nVive nelle foreste montane.\nStato di conservazione.\nLa IUCN Red List, considerata l'assenza di informazioni recenti circa lo stato della popolazione e i requisiti ecologici, classifica \"T.rosalinda\" come specie con dati insufficienti (DD)."}
{"id": "5354904", "revid": "120736946", "url": "https://it.wikipedia.org/wiki?curid=5354904", "title": "Villanova Strisaili", "text": "Villanova Strisaili \u00e8 l'unica frazione di Villagrande Strisaili da cui dista circa .\nGeografia fisica.\nSi trova in mezzo a un esteso altopiano a 850 m sul livello del mare fino alle pendici del Gennargentu. Vi sono estesi boschi primari di leccio e rovere nella cornice del lago Alto Flumendosa. Questo lago alimenta l'acquedotto d'Ogliastra. Dall'altopiano di Villanova la Strada statale 389 di Buddus\u00f2 e del Correboi conduce al pi\u00f9 alto valico automobilistico della Sardegna, il Correboi, verso Fonni e la Barbagia per proseguire verso Nuoro."}
{"id": "5354907", "revid": "91792", "url": "https://it.wikipedia.org/wiki?curid=5354907", "title": "Chiesa di San Leopoldo Mandi\u0107", "text": "La chiesa di San Leopoldo Mandi\u0107 \u00e8 un luogo di culto cattolico sussidiario della parrocchia di Santo Stefano Protomartire situata nella diocesi di Concordia-Pordenone a Cavanella, frazione del comune di Concordia Sagittaria nella citt\u00e0 metropolitana di Venezia.\nStoria.\nLa prima pietra della chiesa \u00e8 stata benedetta nel 1992 da San Giovanni Paolo II durante il suo viaggio pastorale nella diocesi di Concordia-Pordenone. L'epigrafe all'ingresso recita: \"Questa chiesa tenacemente voluta dalla comunit\u00e0 di Cavanella dedicata a San Leopoldo Mandi\u0107 fu benedetta dal vescovo Sennen Corr\u00e0 domenica 17 luglio 1994.\"\nDescrizione.\nTabernacolo.\nIl tabernacolo non \u00e8 posto sul presbiterio, ma \u00e8 collocato in un luogo a s\u00e9 stante. \u00c8 inglobato in un mosaico che raffigura Cristo nel momento in cui viene riconosciuto dai discepoli di Emmaus. L'Immagine \u00e8 stata resa al culto pubblico domenica 13 luglio 2015 al termine della processione della Madonna del Carmelo celebrata dal vescovo Giuseppe Pellegrini."}
{"id": "5354910", "revid": "110157", "url": "https://it.wikipedia.org/wiki?curid=5354910", "title": "Tigers Will Survive", "text": "Tigers Will Survive \u00e8 un album di Iain Matthews, pubblicato dalla Vertigo Records nel 1972."}
{"id": "5354913", "revid": "1768298", "url": "https://it.wikipedia.org/wiki?curid=5354913", "title": "Sonatina in sol maggiore per violino e pianoforte op. 100", "text": "La Sonatina in sol maggiore per violino e pianoforte op. 100 (B. 183) di Anton\u00edn Dvo\u0159\u00e1k \u00e8 un brano del compositore boemo del 1893, scritto per violino e pianoforte, anche se esiste una versione precedente della sonatina per flauto e pianoforte. Tra le due versioni le differenze sono comunque minime.\nL'opera \u00e8 stata composta a New York, tra il 19 novembre e il 3 dicembre del 1893 ed \u00e8 dedicata ai sei figli dell'autore.\nLa sonatina \u00e8 in quattro movimenti:\nL'opera risente molto delle varie culture con cui il compositore era entrato in contatto nel corso della sua vita. Sono presenti le strutture ritmiche tipiche della musica ceca, mentre il secondo movimento e parti del terzo fanno riferimento a canti tradizionali degli indiani d'America."}
{"id": "5354920", "revid": "767487", "url": "https://it.wikipedia.org/wiki?curid=5354920", "title": "Andy MacFarlane", "text": "\u00c8 inoltre un membro della Mutoid Waste Company e risiede a Santarcangelo Di Romagna presso il campo denominato Mutonia."}
{"id": "5354921", "revid": "2048388", "url": "https://it.wikipedia.org/wiki?curid=5354921", "title": "1000 Fires", "text": "1000 Fires \u00e8 il primo e unico album della cantante e attrice statunitense Traci Lords, pubblicato il 28 febbraio 1995 dalla Radioactive Records.\nL'album \u00e8 stato prodotto dal duo EDM Babble, da Chris Edwards (cantante dei Jesus Jones) e Mike Edwards, e promosso dai singoli \"Control\" e \"Fallen Angel\", entrambi di discreto successo. I due brani sono stati utilizzati nelle colonne sonore, rispettivamente, dei film \"Mortal Kombat\" e \"Virtuality\", entrambi del 1995."}
{"id": "5354922", "revid": "212348", "url": "https://it.wikipedia.org/wiki?curid=5354922", "title": "Louisville Alumnites 1950-1951", "text": "La stagione 1950-51 dei Louisville Alumnites fu la 1\u00aa e unica nella NBPL per la franchigia.\nI Louisville Alumnites fallirono a met\u00e0 stagione mentre avevano un record 18-17. Vennero classificati al terzo posto della Eastern Conference."}
{"id": "5354929", "revid": "212348", "url": "https://it.wikipedia.org/wiki?curid=5354929", "title": "St. Paul Lights 1950-1951", "text": "La stagione 1950-51 dei St. Paul Lights fu la 1\u00aa e unica nella NBPL per la franchigia.\nI St. Paul Lights fallirono a met\u00e0 stagione mentre avevano un record 12-8. Vennero classificati al terzo posto della Western Conference."}
{"id": "5354935", "revid": "8862", "url": "https://it.wikipedia.org/wiki?curid=5354935", "title": "Pietro Ferrara", "text": "Biografia.\nGi\u00e0 sindaco di Pachino, suo paese natale, per ben tre mandati, dal 1976 al 1978, dal 1982 al 1983 e dal 1989 al 1990, \u00e8 stato eletto senatore della Repubblica per la X legislatura con il Partito Socialista Italiano nel collegio di Noto."}
{"id": "5354947", "revid": "287204", "url": "https://it.wikipedia.org/wiki?curid=5354947", "title": "Toni Wolff", "text": "Biografia.\nPrimogenita su tre figlie in una famiglia benestante di Zurigo, fu incoraggiata dai genitori a seguire i propri interessi creativi, dedicandosi a filosofia, mitologia e astrologia. Le fu comunque negato di iscriversi all'universit\u00e0, poich\u00e9 il padre non trovava l'ambiente adatto a una ragazza, tuttavia lei segu\u00ec lo stesso dei corsi senza iscriversi.\nNel dicembre del 1909 il padre mor\u00ec e Toni, che aveva allora 21 anni, entr\u00f2 in depressione, recandosi poi da Carl Gustav Jung per curarsi. Grazie al suo acume, gli divenne intima e lo aiut\u00f2 nelle ricerche, accompagnandolo con la moglie Emma a una conferenza a Weimar nel 1911. Durante il viaggio, e nei mesi successivi, Emma Jung ne divenne gelosa. Toni Wolff e Jung divennero amanti dal 1913 fino alla morte di lei. Un sodalizio fisico intellettuale e spirituale durato ininterrottamente per quaranta anni. Pi\u00f9 tardi, con grande sofferenza e fatica la moglie ne accett\u00f2 la presenza accanto al marito.\nToni Wolff fu presidente onorario del \"Psychology Club Z\u00fcrich\", fondato dallo stesso Jung nel 1916. Fu una psicologa junghiana, ma non scrisse molto. Una sua teoria degli archetipi femminili riguarda quattro figure principali: l'Amazzone, la Madre, l'Etera e la Medium.\nIntorno ai 60 anni, nonostante fosse una psicoanalista abbastanza richiesta e attiva ebbe problemi sia economici che di salute. Mor\u00ec improvvisamente il 21 marzo 1953, all'et\u00e0 di 64 anni."}
{"id": "5354949", "revid": "767487", "url": "https://it.wikipedia.org/wiki?curid=5354949", "title": "Arnia Dadant-Blatt", "text": "L'arnia Dadant-Blatt \u00e8 una tipologia di arnia razionale tra le pi\u00f9 utilizzate dagli apicultori moderni italiani per l'allevamento delle api e per la produzione del miele.\nIn questo tipo di arnia possono vivere fino a 50000 api con regina.\nDescrizione.\nL'arnia Dadant-Blatt \u00e8 costituita da un tetto, un coprifavo, un nido, un melario e un fondo. Il nido ha dieci telaini, mentre il melario nove.\nNelle realizzazione dell'arnia si considera che tali insetti tendono a realizzare ponti in cera per spazi maggiori a 9 mm e a propolizzare spazi minori a 7 mm."}
{"id": "5354954", "revid": "830939", "url": "https://it.wikipedia.org/wiki?curid=5354954", "title": "Joseph Abeille", "text": "Originario di una famiglia di nobilt\u00e0 provenzale, divenne in Francia \"ingegnere del re\". Progett\u00f2 il canale di Borgogna e i mercati generali di Nantes.\nIntrodusse lo stile del classicismo francese in Svizzera: fra le sue opere principali, che risentono l'influsso di Robert de Cotte, vi sono il palazzo Lullin-Saussure a Ginevra (1707) e la facciata sull'Aar della residenza di Beatrice von Wattenwill e Berna (1710). Sempre a Ginevra fu sua la realizzazione della prima macchina idraulica che alimentava le fontane cittadine (1709) e il progetto del \"Burgerspital\" (1734-1742).\nSuo figlio fu Louis-Paul Abeille."}
{"id": "5354957", "revid": "463686", "url": "https://it.wikipedia.org/wiki?curid=5354957", "title": "Historischen Lexikon der Schweiz", "text": ""}
{"id": "5354959", "revid": "962319", "url": "https://it.wikipedia.org/wiki?curid=5354959", "title": "Stadio Matmut-Atlantique", "text": " \nLo stadio Matmut-Atlantique (in francese \"stade Matmut-Atlantique\", inaugurato come \"Nouveau Stade de Bordeaux\") \u00e8 uno stadio di calcio situato a Bordeaux in Francia, costruito in occasione del Campionato europeo di calcio 2016. Con una capienza di circa 42.115 posti a sedere, lo stadio ospita le partite del Bordeaux.\nStoria.\nIl progetto \u00e8 stato ideato dallo studio Herzog &amp; de Meuron in occasione della candidatura della Francia per Euro 2016. \nTale progetto \u00e8 stato necessario per poter proporre la citt\u00e0 di Bordeaux come una delle sedi del campionato europeo, in quanto lo stadio della citt\u00e0, lo stadio Chaban-Delmas risalente al 1938, pur avendo ospitato sei partite del Mondiale 1998, non permetteva pi\u00f9 di poter ospitare un importante evento calcistico. Perci\u00f2 il comune di Bordeaux ha deciso di costruire un nuovo stadio nel quartiere Lac, nel nord della citt\u00e0.\nLa costruzione \u00e8 iniziata il 4 novembre 2012. L'opera \u00e8 costata circa 168M \u20ac, ed \u00e8 stata inaugurata il 23 maggio 2015. Lo stesso giorno si \u00e8 giocata la prima partita ufficiale nel nuovo impianto, la sfida tra Bordeaux e Montpellier, valida per la Ligue 1 2014-2015, finita 2 a 1 per i padroni di casa.\nHa ospitato alcuni incontri del Campionato francese di rugby a 15 in cui ha giocato la squadra cittadina dell'Bordeaux B\u00e8gles e le semifinali del Top 14 2014-2015. Dal campionato 2015-2016 il Bordeaux B\u00e8gles giocher\u00e0 ogni anno le tre pi\u00f9 importanti partite della stagione."}
{"id": "5354960", "revid": "404449", "url": "https://it.wikipedia.org/wiki?curid=5354960", "title": "Ugo Benassi", "text": "Biografia.\nBenassi \u00e8 stato sindaco di Reggio Emilia, per conto del Partito Comunista Italiano, dal 1976 al 1987. Durante il suo mandato \u00e8 avvenuta la realizzazione di opere infrastrutturali, fra cui il tratto centrale della tangenziale nord, viale Rodolfo Morandi e viale del Partigiano, a Ospizio.\nNel 1987 viene eletto senatore per il PCI, dopo la svolta della Bolognina aderisce al Partito Democratico della Sinistra."}
{"id": "5354962", "revid": "226458", "url": "https://it.wikipedia.org/wiki?curid=5354962", "title": "Wait a Minute (4Minute)", "text": "Wait a Minute \u00e8 il singolo promozionale dall'album 4Minute World.\nLa canzone \u00e8 stata registrata nel 2014. \nIl brano.\nIl brano \u00e8 stato scritto dagli stessi produttori e autori che hanno composto l'intero album.\nIl brano si classific\u00f2 in varie classifiche coreane."}
{"id": "5354963", "revid": "1543377", "url": "https://it.wikipedia.org/wiki?curid=5354963", "title": "Campionati mondiali di skeleton 2001", "text": "I Campionati mondiali di skeleton 2001, quattordicesima edizione della manifestazione organizzata dalla Federazione Internazionale di Bob e Skeleton, si tennero il 10 e l'11 febbraio 2001 a Calgary, in Canada, sulla pista del Canada Olympic Park, la stessa sulla quale si svolsero le competizioni del bob e dello slittino ai Giochi di nonch\u00e9 le rassegne iridate del 1992 e del 1996; furono disputate gare in due differenti specialit\u00e0: nel singolo uomini e nel singolo donne e le vittorie furono ottenute rispettivamente dall'austriaco Martin Rettl e dalla svizzera Maya Pedersen.\nRisultati.\nSingolo uomini.\nLa gara fu disputata il 10 e l'11 febbraio nell'arco di quattro \"manches\" e presero parte alla competizione 36 atleti in rappresentanza di 20 differenti nazioni; campione uscente era il tedesco Andy B\u00f6hme, non presente a questa edizione dei mondiali, ed il titolo fu conquistato dall'austriaco Martin Rettl davanti al canadese Jeff Pain ed allo statunitense Lincoln DeWitt.\nSingolo donne.\nLa gara fu disputata il 10 e l'11 febbraio nell'arco di quattro \"manches\" e presero parte alla competizione 25 atlete in rappresentanza di 14 differenti nazioni; campionessa uscente era la tedesca Steffi Hanzlik, che concluse la prova al quarto posto, ed il titolo fu conquistato dalla svizzera Maya Pedersen davanti alla britannica Alex Coomber ed alla statunitense Tricia Stumpf, gi\u00e0 medaglia di bronzo nella precedente edizione."}
{"id": "5354966", "revid": "465169", "url": "https://it.wikipedia.org/wiki?curid=5354966", "title": "Whatever (4Minute)", "text": "Whatever \u00e8 il singolo promozionale dall'album Name Is 4Minute.\nLa canzone \u00e8 stata registrata nel 2014.\nIl brano.\nIl brano \u00e8 stato scritto dagli stessi produttori e autori che hanno composto l'intero album.\nIl brano si classific\u00f2 in varie classifiche coreane.\nIl video.\nIl video di Whatever venne fatto in live."}
{"id": "5354975", "revid": "31886", "url": "https://it.wikipedia.org/wiki?curid=5354975", "title": "V\u00e1clav Talich", "text": "Biografia.\nNato in Moravia inizi\u00f2 la sua carriera come violinista in un'orchestra di studenti a Klatovy. Dal 1897 al 1903 studi\u00f2 violino con Otakar \u0160ev\u010d\u00edk al Conservatorio di Praga e successivamente divenne primo violino della Filarmonica di Berlino per la stagione 1903\u20131904. Rimase cos\u00ec affascinato dal direttore capo Arthur Nikisch che decise di diventare un direttore d'orchestra, studiando direzione con Nikisch a Lipsia. La sua prima esperienza come direttore fu a Tbilisi nel 1906 per poi passare a Lubiana con l'Orchestra Filarmonica Slovena. Si spost\u00f2 poi a Plze\u0148, dove diresse opere liriche dal 1912 al 1915. Dal 1915 al 1918 occup\u00f2 il posto di violista nel Bohemian Quartet (successivamente chiamato Czech Quartet).\nLa carriera di Talich con l'Orchestra Filarmonica Ceca ebbe inizio il 30 ottobre 1918 quando diresse la prima del poema sinfonico \"Zr\u00e1n\u00ed\" di Josef Suk. Dal 1919 al 1941 fu il direttore principale dell'orchestra, portandone il prestigio a livello mondiale, realizzando numerose tourn\u00e9e e registrando musica ceca per la EMI. Contemporaneamente fu direttore principale della Scottish National Orchestra nella stagione 1926\u201327, e dell'Orchestra Filarmonica Reale a Stoccolma dal 1926 al 1936. Nel 1935 venne nominato capo amministratore dell'opera al Teatro Nazionale di Praga, dove propose opere di Leo\u0161 Jan\u00e1\u010dek, alcune delle quali in prima esecuzione. Nel 1944 venne esautorato dalla posizione occupata al Tetaro Nazionale da parte del regime nazista.\nDopo la guerra, Talich venne arrestato dai comunisti ed accusato di collaborazionismo con la Germania. Le accuse risultarono false e nel 1946 fond\u00f2 l'Orchestra da camera Ceca, con studenti del conservatorio di Praga. Quando nel 1948 all'orchestra venne ordinato, dal regime, di scegliersi in diverso direttore o di sciogliersi, venne deciso lo scioglimento. Talich fond\u00f2 allora l'Orchestra Filarmonica Slovacca a Bratislava, dirigendola fino al 1952. Gli venne anche concesso di riprendere la collaborazione con l'Orchestra Filarmonica Ceca, dando la sua ultima esibizione pubblica nel novembre 1954, anche se fece poi registrazioni e trasmissioni con essa fino al 1956. Nel 1957 venne proclamato artista nazionale, il pi\u00f9 alto riconoscimento in Cecoslovacchia.\nParticolarmente famoso per l'interpretazione di musiche di autori cechi come Anton\u00edn Dvo\u0159\u00e1k, Bed\u0159ich Smetana e Josef Suk, Talich inser\u00ec anche le opere di Leo\u0161 Jan\u00e1\u010dek nel repertorio classico. Talich fu anche un ottimo insegnante ed ebbe tra i suoi allievi Karel An\u010derl, Jaroslav Krombholc, Charles Mackerras, Ladislav Slov\u00e1k, Ivan Romanoff e Milan Munclinger.\nCollegamenti esterni.\nSezioni \"Direttori dell'Orchestra Filarmonica Ceca\", Part 1-3, \"Strumentisti dell'Orchestra Filarmonica Ceca\": V\u00e1clav Talich generazioni in orchestra, \"Documenti\", \"V\u00e1clav Talich - Orchestra da Camera Ceca\", storia e immagini"}
{"id": "5354979", "revid": "1573940", "url": "https://it.wikipedia.org/wiki?curid=5354979", "title": "Thalpomys", "text": "Thalpomys () \u00e8 un genere di roditori della famiglia dei Cricetidi.\nDescrizione.\nDimensioni.\nAl genere Thalpomys appartengono roditori di piccole dimensioni, con lunghezza della testa e del corpo tra 83 e 109\u00a0mm, la lunghezza della coda tra 38 e 70\u00a0mm e un peso fino a 40\u00a0g.\nCaratteristiche craniche e dentarie.\nIl cranio presenta le creste sopra-orbitali fortemente divergenti, la scatola cranica e rotonda. Il palato \u00e8 largo, mentre la bolla timpanica \u00e8 rigonfia. Gli incisivi superiori sono ortodonti, ovvero con le punte rivolte verso il basso, i molari hanno la corona alta.\nSono caratterizzati dalla seguente formula dentaria:\nAspetto.\nLe parti dorsali sono fulve cosparse di peli nerastri, mentre le parti ventrali sono giallo-brunastre. Le orecchie sono rotonde e ricoperte finemente di corti peli. Le zampe sono biancastre e dei ciuffi alla base di ogni artiglio. La coda \u00e8 pi\u00f9 corta della testa e del corpo e ricoperta densamente di peli, i quali coprono completamente le scaglie sottostanti. Le femmine hanno tre paia di mammelle. \u00c8 presente la cistifellea.\nDistribuzione.\nIl genere \u00e8 endemico del Brasile.\nTassonomia.\nIl genere comprende 2 specie."}
{"id": "5354984", "revid": "1873017", "url": "https://it.wikipedia.org/wiki?curid=5354984", "title": "Zoo del Bronx", "text": "Lo zoo del Bronx \u00e8 uno zoo situato nella citt\u00e0 di New York, nello Stato di New York, USA. Realizzato nel 1899, copre un'area di 107 ettari."}
{"id": "5354987", "revid": "71330428", "url": "https://it.wikipedia.org/wiki?curid=5354987", "title": "Bronx Zoo", "text": ""}
{"id": "5354989", "revid": "117933141", "url": "https://it.wikipedia.org/wiki?curid=5354989", "title": "Valeriano (Legione Tebea)", "text": "San Valeriano fu, secondo la tradizione, un soldato della legione Tebea che, raggiungendo Cumiana, si sarebbe dedicato alla diffusione del Cristianesimo, per questo decapitato da un gruppo di soldati. \nPrima di morire si inginocchi\u00f2 su una pietra, sulla quale rimasero le impronte delle sue ginocchia."}
{"id": "5354991", "revid": "404449", "url": "https://it.wikipedia.org/wiki?curid=5354991", "title": "Renzo Bonazzi", "text": "Biografia.\nBonazzi \u00e8 stato sindaco comunista di Reggio Emilia dal 1962 al 1976. Come sindaco ha contribuito, assieme a Loris Malaguzzi, a realizzare il sistema di asili nido e scuole dell'infanzia comunali famoso in tutto il mondo e conosciuto come Reggio Emilia Approach. I suoi anni da amministratore sono stati caratterizzati dalla creazione di un solido modello di welfare municipale e dal rilancio del sistema educativo e culturale cittadino. Successivamente ha ricoperto il ruolo di senatore della Repubblica per tre legislature, dal 1976 al 1987."}
{"id": "5354992", "revid": "30657", "url": "https://it.wikipedia.org/wiki?curid=5354992", "title": "Michele Rayneri", "text": "Carriera.\nEsordisce nel 1981 e vince nel 1982 il Campionato Italiano Rally Nazionale Gruppo A con autovettura Opel Kadett GTE preparata da Officina Barbolini; dal 1983 \u00e8 pilota del team Jolly Club con la Ritmo 125 Gruppo A. Nelle stagioni 1984 e 1985 \u00e8 sulle Ritmo Abarth 130TC, vincendo nel 1985 il trofeo d'Europa Gruppo A; cui segue l'annata 1986 sulla Fiat Uno Turbo. L'anno dopo la sua miglior stagione nelle gare su strada: la scuderia Jolly Club (squadra di riferimento per i marchi Lancia e Fiat) lo sceglieva per partecipare al campionato italiano su una Lancia Rally 037 preparata dal team Tamauto. A fine stagione batt\u00e9 di cinque punti un altro pilota Lancia, Piero Liatti in un campionato che si era rivelato un duello tra piloti piemontesi. Si trattava dell'ultima stagione in cui nel Campionato Italiano Rally furono ammesse le vetture della categoria Gruppo B, gi\u00e0 bandite dal mondiale alla fine di una stagione 1986 funestata da incidenti.\nNella stagione 1988 lascia i modelli del gruppo FIAT per disputare l'europeo rally alternandosi al volante di Audi Coupe Quattro e Golf GTI. \u00c8 leader della classifica nella prima met\u00e0 della stagione, che conclude al terzo posto.\nNel 1989 resta al volante di una Golf GTI, ma lo fa in pista nel CIVT (campionato italiano velocit\u00e0 turismo). Cinque vittorie gli permettono di vincere il Trofeo CSAI assegnato al miglior pilota della classe A4. Si mette in evidenza per la pole position su pista bagnata sul circuito di Misano Adriatico nonostante corresse contro autovetture di categorie superiori. Dopo il successo riduce rapidamente l'impegno da pilota correndo qualche rally con la Lancia Delta Integrale nel 1990, ma resta nell'ambiente delle corse. Nello staff della Ferrari si occupa delle competizioni per i clienti: prima il Ferrari Challenge ed in seguito di gare GT, endurance e per vetture storiche."}
{"id": "5354993", "revid": "1573940", "url": "https://it.wikipedia.org/wiki?curid=5354993", "title": "Zoo di Utica", "text": "Lo zoo di Utica \u00e8 uno zoo situato nella citt\u00e0 di Utica, nello Stato di New York, Stati Uniti d'America. Realizzato nel 1914, copre un'area di 16 ettari."}
{"id": "5354995", "revid": "584834", "url": "https://it.wikipedia.org/wiki?curid=5354995", "title": "Brusie", "text": ""}
{"id": "5354996", "revid": "584834", "url": "https://it.wikipedia.org/wiki?curid=5354996", "title": "Brusje", "text": ""}
{"id": "5354997", "revid": "584834", "url": "https://it.wikipedia.org/wiki?curid=5354997", "title": "Zarachie", "text": ""}
{"id": "5355004", "revid": "584834", "url": "https://it.wikipedia.org/wiki?curid=5355004", "title": "Zara\u0107e", "text": ""}
{"id": "5355008", "revid": "400694", "url": "https://it.wikipedia.org/wiki?curid=5355008", "title": "Bear Mountain State Park", "text": "Il Bear Mountain State Park \u00e8 un parco nazionale e zoo istituito nella cittadina di Stony Point, nello stato di New York, Stati Uniti d'America. Fondato nel 1913, copre un'area di 16 ettari."}
{"id": "5355010", "revid": "122953123", "url": "https://it.wikipedia.org/wiki?curid=5355010", "title": "Hypnosis", "text": "Hypnosis \u00e8 un CD degli Osage Tribe, pubblicato dalla AMS Records nel 2013."}
{"id": "5355022", "revid": "409613", "url": "https://it.wikipedia.org/wiki?curid=5355022", "title": "Eclissi solare dell'11 agosto 1999", "text": "L'eclissi solare dell'11 agosto 1999 \u00e8 stato un evento astronomico avvenuto il suddetto giorno con una magnitudine di 1.029.\nIl percorso dell'ombra della Luna inizi\u00f2 nell'Oceano Atlantico e, prima di mezzogiorno, attravers\u00f2 il sud del Regno Unito, il nord della Francia, il Belgio, il Lussemburgo, il sud della Germania, Austria, Slovenia, Croazia, Ungheria e il nord della Jugoslavia (Vojvodina). Il massimo avvenne alle ore 11:03:07 UTC a 45,1\u00b0N 24,3\u00b0E in Romania (nei pressi della citt\u00e0 di Ocnele Mari vicino a R\u00e2mnicu V\u00e2lcea) e dur\u00f2 2 minuti e 22 secondi. Quindi continu\u00f2 in tutta la Bulgaria, il Mar Nero, la Turchia, l'Iran, il sud del Pakistan e l'India, per concludersi nel Golfo del Bengala.\nLa precedente eclissi totale visibile in Europa avvenne il 22 luglio 1990, mentre la successiva ha avuto luogo il 20 marzo 2015. "}
{"id": "5355024", "revid": "1793900", "url": "https://it.wikipedia.org/wiki?curid=5355024", "title": "Zoo di Staten Island", "text": "Lo zoo di Staten Island \u00e8 uno zoo situato nella citt\u00e0 di New York, nello Stato di New York, USA. Realizzato nel 1936, copre un'area di 3,2 ettari."}
{"id": "5355050", "revid": "177744", "url": "https://it.wikipedia.org/wiki?curid=5355050", "title": "9417 Jujiishii", "text": "9417 Jujiishii \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,3755535\u00a0UA e da un'eccentricit\u00e0 di 0,2192640, inclinata di 5,67414\u00b0 rispetto all'eclittica."}
{"id": "5355056", "revid": "1573940", "url": "https://it.wikipedia.org/wiki?curid=5355056", "title": "Long Island Game Farm", "text": "Il Long Island Game Farm \u00e8 uno zoo istituito nella citt\u00e0 di Brookhaven, nello Stato di New York, Stati Uniti d'America, fondato nel 1970 da Stanley Novak, copre un'area di 12 ettari."}
{"id": "5355062", "revid": "177744", "url": "https://it.wikipedia.org/wiki?curid=5355062", "title": "9419 Keikochaki", "text": "9419 Keikochaki \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,2403139\u00a0UA e da un'eccentricit\u00e0 di 0,1397004, inclinata di 4,47704\u00b0 rispetto all'eclittica."}
{"id": "5355083", "revid": "34971", "url": "https://it.wikipedia.org/wiki?curid=5355083", "title": "S\u00fcrmenespor Kul\u00fcb\u00fc", "text": "Il S\u00fcrmenespor Kul\u00fcb\u00fc \u00e8 una societ\u00e0 calcistica con sede a S\u00fcrmene in Turchia.\nFondato nel 1967, il club milita nella Trabzon Amat\u00f6r Lig.\nIl club gioca le gare casalinghe allo Stadio \u0130smet G\u00fcrb\u00fcz Civelek, che ha una capacit\u00e0 di 1.165 posti a sedere."}
{"id": "5355092", "revid": "177744", "url": "https://it.wikipedia.org/wiki?curid=5355092", "title": "9424 Hiroshinishiyama", "text": "9424 Hiroshinishiyama \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,3948977\u00a0UA e da un'eccentricit\u00e0 di 0,1744124, inclinata di 2,44923\u00b0 rispetto all'eclittica."}
{"id": "5355104", "revid": "177744", "url": "https://it.wikipedia.org/wiki?curid=5355104", "title": "12584 Zeljkoandreic", "text": "12584 Zeljkoandreic \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3707527\u00a0UA e da un'eccentricit\u00e0 di 0,1369826, inclinata di 7,35495\u00b0 rispetto all'eclittica."}
{"id": "5355150", "revid": "222571", "url": "https://it.wikipedia.org/wiki?curid=5355150", "title": "Schlittschuh-Club Ritten", "text": ""}
{"id": "5355151", "revid": "177744", "url": "https://it.wikipedia.org/wiki?curid=5355151", "title": "14843 Tanna", "text": "14843 Tanna \u00e8 un asteroide della fascia principale. Scoperto nel 1988, presenta un'orbita caratterizzata da un semiasse maggiore pari a 2,2308801\u00a0UA e da un'eccentricit\u00e0 di 0,1255869, inclinata di 6,05259\u00b0 rispetto all'eclittica."}
{"id": "5355152", "revid": "121658", "url": "https://it.wikipedia.org/wiki?curid=5355152", "title": "Thee STP", "text": ""}
{"id": "5355158", "revid": "287204", "url": "https://it.wikipedia.org/wiki?curid=5355158", "title": "58217 Peterhebel", "text": "58217 Peterhebel \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,6117091\u00a0UA e da un'eccentricit\u00e0 di 0,2092649, inclinata di 2,80834\u00b0 rispetto all'eclittica."}
{"id": "5355160", "revid": "287204", "url": "https://it.wikipedia.org/wiki?curid=5355160", "title": "Gruppo Sportivo Fascio Giovanni Grion 1940-1941", "text": "Questa voce raccoglie le informazioni riguardanti il Gruppo Sportivo Fascio Giovanni Grion nelle competizioni ufficiali della stagione 1940-1941.\nRosa.\nSquadra riserve:\nGastone Vaniglio; Valacco, Rocco (Paliaga); Brioschi, Bogneri (Vano, Ziz), Della Pietra; Brazzano, Paliaga, Antonio Rubini, Sauer, Valdemarin (Vecchiet, Lollis)."}
{"id": "5355172", "revid": "28592", "url": "https://it.wikipedia.org/wiki?curid=5355172", "title": "Triumf-Palas", "text": ""}
{"id": "5355174", "revid": "1776051", "url": "https://it.wikipedia.org/wiki?curid=5355174", "title": "Ritten Sport 2014-2015", "text": "Questa pagina contiene i dati relativi alla stagione hockeystica 2014-2015 della societ\u00e0 di hockey su ghiaccio Ritten Sport."}
{"id": "5355182", "revid": "1494169", "url": "https://it.wikipedia.org/wiki?curid=5355182", "title": "Banchelli", "text": ""}
{"id": "5355183", "revid": "599013", "url": "https://it.wikipedia.org/wiki?curid=5355183", "title": "Alvin Harper", "text": " Al college gioc\u00f2 a football a Tennessee\nCarriera professionistica.\nHarper fu scelto come 12\u00ba assoluto nel Draft NFL 1991 dai Dallas Cowboys per giocare accanto a Michael Irvin. Il momento pi\u00f9 alto della sua carriera fu forse durante la finale della NFC del 1992 contro i San Francisco 49ers, quando ricevette un passaggio da 70 yard, portando i Cowboys sulla linea delle 10 yard avversarie e sigillando la vittoria. Inoltre ricevette un passaggio da touchdown da 45 yard dal quarterback Troy Aikman nella vittoria per 52-17 sui Buffalo Bills nel Super Bowl XXVII. L'anno successivo fu ancora decisivo nella finale della NFC quando ricevette dal quarterback di riserva Bernie Kosar un touchdown da 42 yard. Due settimane dopo si laure\u00f2 di nuovo campione NFL battendo ancora i Bills nel Super Bowl XXVIII. Il miglior anno a livello statistico della carriera di Harper fu nel 1994, quando guid\u00f2 la lega con una media di 24,9 yard a ricezione, ricevendo 33 passaggi 821 yard e otto touchdown. Quello fu il suo ultimo anno coi Cowboys. La seconda parte della carriera la pass\u00f2 con Tampa Bay Buccaneers (1995-1996), Washington Redskins (1997) e New Orleans Saints (1997), prima di fare ritorno per un'ultima stagione a Dallas nel 1999."}
{"id": "5355188", "revid": "177744", "url": "https://it.wikipedia.org/wiki?curid=5355188", "title": "15970 Robertbrownlee", "text": "15970 Robertbrownlee \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,1593389\u00a0UA e da un'eccentricit\u00e0 di 0,1823883, inclinata di 5,05981\u00b0 rispetto all'eclittica."}
{"id": "5355197", "revid": "110157", "url": "https://it.wikipedia.org/wiki?curid=5355197", "title": "Universit\u00e0 di Ankara", "text": "L'Ankara \u00dcniversitesi (Universit\u00e0 di Ankara) \u00e8 un'universit\u00e0 pubblica situata ad Ankara, la capitale della Turchia. \u00c8 stato il primo istituto di istruzione superiore fondato nella Repubblica turca.\nL'universit\u00e0 ha circa 40 programmi di formazione professionale vocazionale, 114 programmi di laurea e 110 programmi di specializzazione. In totale ha circa 264 programmi.\nStoria.\nL'Universit\u00e0 di Ankara \u00e8 stata fondata da Atat\u00fcrk. La Facolt\u00e0 di Giurisprudenza \u00e8 stata istituita nel 1925 per l'addestramento giudiziario, l'Istituto di Tecnologia per l'agricoltura nel 1933, la Scuola di Lingue, Storia e Geografia nel 1935 e la Scuola gi\u00e0 esistente di Scienze Politiche (che addestrava amministratori pubblici sotto il nome di Mekteb-i M\u00fclkiye dal 1859, e che \u00e8 stato successivamente trasferito ad Ankara) del 1936 sulla direttiva di Atat\u00fcrk. Le scuole di Medicina e di Scienze sono stati stabiliti nel 1940.\nL'Universit\u00e0 di Ankara, che comprende la Facolt\u00e0 di Giurisprudenza (1925), la Facolt\u00e0 di Lingue, Storia e Geografia (1935), la Facolt\u00e0 di Scienze (1943), e la Facolt\u00e0 di Medicina (1945), \u00e8 stata ufficialmente istituita nel 1946. L'Universit\u00e0 ha inglobato la Facolt\u00e0 di Agraria e di Medicina Veterinaria, che in precedenza appartenevano all'Istituto della Tecnologia per l'Agricoltura. La Scuola di Teologia \u00e8 stata fondata nel 1949 e la Facolt\u00e0 di Scienze Politiche nel 1950, poi \u00e8 arrivata la Facolt\u00e0 di Farmacia nel 1960, e nel 1963 la Scuola di Odontoiatria (che nel 1977 divenne una Facolt\u00e0), la Facolt\u00e0 di Scienze della Formazione nel 1965, e la Facolt\u00e0 di Scienze della Comunicazione nel 1965. La Facolt\u00e0 \u00c7ank\u0131r\u0131 della Silvicoltura e della Facolt\u00e0 di Istruzione alla salute sono stati aperti per l'istruzione nel 1996.\nOrganizzazione.\nLe 15 facolt\u00e0 sono:\nCi sono anche 13 istituti facenti parte dell'Universit\u00e0 di Ankara. Essi sono:\nRicerca, Applicazioni e Centri di formazione.\nCi sono 41 centri di Ricerca, Applicazione e Istruzione nell'Universit\u00e0 di Ankara."}
{"id": "5355210", "revid": "177744", "url": "https://it.wikipedia.org/wiki?curid=5355210", "title": "15988 Parini", "text": "15988 Parini \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2700009\u00a0UA e da un'eccentricit\u00e0 di 0,1758105, inclinata di 5,42394\u00b0 rispetto all'eclittica."}
{"id": "5355220", "revid": "1494169", "url": "https://it.wikipedia.org/wiki?curid=5355220", "title": "Ereade", "text": ""}
{"id": "5355222", "revid": "177744", "url": "https://it.wikipedia.org/wiki?curid=5355222", "title": "16000 Neilgehrels", "text": "16000 Neilgehrels \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4017093\u00a0UA e da un'eccentricit\u00e0 di 0,1689590, inclinata di 2,18781\u00b0 rispetto all'eclittica."}
{"id": "5355230", "revid": "86599", "url": "https://it.wikipedia.org/wiki?curid=5355230", "title": "16277 Mallada", "text": "16277 Mallada \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7549024\u00a0UA e da un'eccentricit\u00e0 di 0,0753280, inclinata di 8,46715\u00b0 rispetto all'eclittica.\nL'asteroide \u00e8 dedicato all'astronoma uruguaiana Esmeralda Mallada."}
{"id": "5355233", "revid": "599013", "url": "https://it.wikipedia.org/wiki?curid=5355233", "title": "Huey Richardson", "text": " Al college gioc\u00f2 a football a Florida\nCarriera professionistica.\nRicharson fu scelto come 12\u00ba assoluto nel Draft NFL 1991 dagli Pittsburgh Steelers. Vi gioc\u00f2 solamente per una stagione e cinque partite, mettendo a segno due tackle. Col ritiro dello storico allenatore Chuck Noll, il nuovo coach Bill Cowher lo scambi\u00f2 coi Washington Redskins. Dopo quattro partite sotto la media fu svincolato, firmando coi New York Jets. Con essi disput\u00f2 sette partite nel 1992, chiudendo cos\u00ec la sua breve carriera professionistica. Nel 2008, ESPN lo ha nominato la 15\u00aa peggiore scelta nel draft di tutti i tempi."}
{"id": "5355238", "revid": "287204", "url": "https://it.wikipedia.org/wiki?curid=5355238", "title": "16676 Tinne", "text": "16676 Tinne \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a 2,5974586\u00a0UA e da un'eccentricit\u00e0 di 0,2116258, inclinata di 3,87693\u00b0 rispetto all'eclittica."}
{"id": "5355246", "revid": "287204", "url": "https://it.wikipedia.org/wiki?curid=5355246", "title": "70781 Donnelly", "text": "70781 Donnelly \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6427763\u00a0UA e da un'eccentricit\u00e0 di 0,1306454, inclinata di 3,22041\u00b0 rispetto all'eclittica."}
{"id": "5355253", "revid": "287204", "url": "https://it.wikipedia.org/wiki?curid=5355253", "title": "70782 Vinceelliott", "text": "70782 Vinceelliott \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6049530\u00a0UA e da un'eccentricit\u00e0 di 0,1267705, inclinata di 2,92696\u00b0 rispetto all'eclittica."}
{"id": "5355257", "revid": "1123217", "url": "https://it.wikipedia.org/wiki?curid=5355257", "title": "Efraasia", "text": ""}
{"id": "5355262", "revid": "287204", "url": "https://it.wikipedia.org/wiki?curid=5355262", "title": "70783 Kenwilliams", "text": "70783 Kenwilliams \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6158877\u00a0UA e da un'eccentricit\u00e0 di 0,1335898, inclinata di 3,56872\u00b0 rispetto all'eclittica."}
{"id": "5355271", "revid": "298229", "url": "https://it.wikipedia.org/wiki?curid=5355271", "title": "WWE Draft 2005", "text": "Il WWE Draft 2005 \u00e8 stato un evento della World Wrestling Entertainment svoltosi tra la puntata di \"Raw\" del 6 giugno 2005 e quella di \"SmackDown\" del 30 giugno 2005.\nL'edizione 2005 del \"draft\" \u00e8 stata l'unica nella storia della WWE in cui i campioni del mondo dei due \"roster\" si sono trasferiti da uno show all'altro, portando con s\u00e9 i loro titoli."}
{"id": "5355301", "revid": "135224", "url": "https://it.wikipedia.org/wiki?curid=5355301", "title": "\u017burek", "text": "Il \u017burek \u00e8 un piatto tipico della cucina polacca, \u00e8 una zuppa conosciuta da decenni ed \u00e8 composta da farina di segale, dei legumi, patate cui si aggiunge alla fine carne di maiale o salsiccia o uova tagliate a met\u00e0, ma anche funghi. Sono presenti anche altre varianti.\nRicetta.\nLa ricetta in s\u00e9 non \u00e8 difficile, ma la sua preparazione richiede tempo. Innanzitutto occorre preparare lo zakwas, la farina di segale fermentata. &lt;br&gt;\nIngredienti per lo zakwas&lt;br&gt;\n6 cucchiai di farina di segale &lt;br&gt;\n1 bicchiere d'acqua &lt;br&gt;\n2 spicchi d'aglio (schiacciati) &lt;br&gt;\npepe nero &lt;br&gt;\nGli ingredienti vanno ben mescolati tra loro o messi in un barattolo non chiuso ermeticamente. Successivamente va lasciato fermentare in frigo per 3 giorni. Trascorsi i 3 giorni, va eliminata la schiuma che si forma in superficie e il composto pu\u00f2 essere conservato in frigo fino ad una settimana. &lt;br&gt;\nIngredienti per 4 persone &lt;br&gt;\n8 salsicce fresche &lt;br&gt;\n1 cucchiaio di maggiorana &lt;br&gt;\n2 carote &lt;br&gt;\n6 patate &lt;br&gt;\n2 uova &lt;br&gt;\nsale &lt;br&gt;\nPrezzemolo fresco&lt;br&gt;\nzakwas &lt;br&gt;1 pagnotta di grano duro o di segale da scavare a forma di zuppiera &lt;br&gt;\nFar bollire in una pentola abbondante acqua, unire le salsicce tagliate a pezzi, la maggiorana, le carote e un pizzico di sale. Lasciar cuocere per 20 minuti. Nel frattempo pelare le patate, tagliarle a tocchetti e unirle agli altri ingredienti della zuppa. Trascorsi i 20 minuti, togliere dall\u2019acqua le carote. Aggiungere lo zakwas e far cuocere per altri 10 minuti mescolando la zuppa. A parte, far cuocere per 7 minuti le uova. Una volta pronte, farle raffreddare sotto acqua corrente fredda e togliere il guscio. Aggiungere le uova tagliate a cubetti nella zuppa e terminare la preparazione cospargendo con una manciata di prezzemolo fresco."}
{"id": "5355306", "revid": "767487", "url": "https://it.wikipedia.org/wiki?curid=5355306", "title": "Royal Scottish National Orchestra", "text": "La Royal Scottish National Orchestra (RSNO) \u00e8 l'orchestra sinfonica nazionale della Scozia. Con sede a Glasgow, gli 89 musicisti professionisti che la compongono si esibiscono anche a a Edimburgo, Aberdeen e Dundee oltre che all'estero. Costituita nel 1843 per accompagnare la \"Glasgow Choral Union\" (oggi nota come RSNO Chorus) e riconosciuta formalmente nel 1891 come \"Scottish Orchestra\", si \u00e8 esibita a tempo pieno dal 1950, quando venne chiamata \"Scottish National Orchestra\". \u00c8 stata insignita del patronato reale nel 1991. Subito dopo ha preso il nome di \"Royal Scottish Orchestra\" prima di passare a quello attuale.\nStoria.\nSotto il suo primo direttore e pi\u00f9 longevo direttore, lo scozzese Sir Alexander Gibson, l'orchestra inizi\u00f2 a sviluppare un profilo internazionale. In linea con la specializzazione di Gibson, l'orchestra inizi\u00f2 ad essere conosciuta per l'esecuzione di musiche di compositori scandinavi, in particolare Jean Sibelius e Carl Nielsen. Ci\u00f2 si and\u00f2 consolidando sotto la direzione di Neeme J\u00e4rvi, che guid\u00f2 l'orchestra nell'esezione delle opere complete di Gustav Mahler. Il secondo direttore scozzese dell'orchestra, Bryden Thomson, mantenne la specializzazione eseguendo il ciclo delle sinfonie di Nielsen.\nLa RSNO si esibisce alla Henry Wood Hall di Glasgow utilizzata anche per le registrazioni discografiche. Una nuova sede \u00e8 stata realizzata alla Royal Concert Hall, Buchanan Street. La RSNO si esibisce in tutta la Scozia, alla Glasgow Royal Concert Hall, alla Usher Hall (Edimburgo), alla Caird Hall (Dundee), alla Aberdeen Music Hall, alla Perth Concert Hall a all'Eden Court Inverness.\nL'orchestra ha avuto un contratto di lunga data con la Chandos Records negli anni 1980 e 1990, che \u00e8 stato recentemente rinnovato. Oggi incide prevalentemente per la Naxos Records, in particolare il ciclo delle sinfonie di Anton Bruckner con Georg Tintner, e il ciclo delle sinfonie di Arnold Bax con David Lloyd-Jones, oltre a diverse opere di autori americani (compresa l'opera omnia di Samuel Barber) dirette da Marin Alsop, che \u00e8 stato il direttore ospite principale della RSNO dal 2000 al 2003. Nel maggio 2007, la RSNO ha fatto la sua prima registrazione con St\u00e9phane Den\u00e8ve, di musiche di Albert Roussel, per la Naxos. La prima registrazione ha ottenuto ile Diapason d'Or dell'anno per la musica sinfonica. Il secondo album della serie \u00e8 stato realizzato nel 2008.\nLa RSNO \u00e8 coadiuvata dal Coro RSNO. Il Coro RSNO si \u00e8 sviluppato dal coro costituito nel 1843 per eseguire l'intero Messiah di H\u00e4ndel in Scozia, nell'aprile del 1844. Il coro si esibisce con l'orchestra durante l'intero anno, a Glasgow, Edimburgo, Aberdeen e Dundee. Oltre alle esibizioni con la RSNO, il coro opera indipendentemente in tutto il mondo. L'attuale direttore del coro \u00e8 Timothy Dean, dal 2006.\nIl direttore musicale della RSNO dal 2005 al 2012 \u00e8 stato St\u00e9phane Den\u00e8ve. Nell'aprile 2007 il suo contratto venne esteso al 2011, e nel marzo 2010, esteso per un altro anno alla stagione 2011-2012, dopo la quale si concluse. Nel gennaio 2011, la RSNO annunci\u00f2 di aver affidato la direzione a Peter Oundjian per la stagione 2012\u20132013, con un contratto iniziale di quattro anni. Fra i direttori ospiti principali vi \u00e8 stato, oltre ad Alsop, Garry Walker (2003\u20132007). Nell'ottobre 2011, Thomas S\u00f8nderg\u00e5rd \u00e8 stato nominato nuovo direttore ospite principale della RSNOper la stagione 2012\u20132013, con un programma iniziale di tre anni con tre concerti per anno. L'attuale direttore assistente della RSNO \u00e8 Christian Kluxen, dal settembre 2010.\nNell'aprile 2007, l'orchestra \u00e8 diventata una delle cinque compagini nazionali teatrali, sostenuta direttamente dal Governo Scozzese (precedentemente era finanziata dallo \"Scottish Arts Council\"). L'attuale presidente dell'orchestra \u00e8 Michael (Mick) Elliott."}
{"id": "5355309", "revid": "599013", "url": "https://it.wikipedia.org/wiki?curid=5355309", "title": "Alfred Williams", "text": " Al college gioc\u00f2 a football a Colorado\nCarriera professionistica.\nWilliams fu scelto come 18\u00ba assoluto nel Draft NFL 1991 dai Cincinnati Bengals. Vi gioc\u00f2 fino al 1994 dopo di che pass\u00f2 ai San Francisco 49ers, trascorredovi una sola stagione. Nel 1996 si trasfer\u00ec ai Denver Broncos con cui disput\u00f2 la migliore annata a livello statistico della carriera, quando mise a segno 13,5 sack, venendo convocato per il Pro Bowl e inserito nel First-team All-Pro. L'anno seguente vinse il Super Bowl XXXII battendo i Green Bay Packers, titolo bissato l'anno successivo con la vittoria sugli Atlanta Falcons. Si ritir\u00f2 dopo la stagione 1999."}
{"id": "5355318", "revid": "287204", "url": "https://it.wikipedia.org/wiki?curid=5355318", "title": "90480 Ulrich", "text": "90480 Ulrich \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 3,2154414\u00a0UA e da un'eccentricit\u00e0 di 0,1056563, inclinata di 19,57687\u00b0 rispetto all'eclittica."}
{"id": "5355324", "revid": "287204", "url": "https://it.wikipedia.org/wiki?curid=5355324", "title": "90487 Witherspoon", "text": "90487 Witherspoon \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 3,2359231\u00a0UA e da un'eccentricit\u00e0 di 0,0198453, inclinata di 21,35023\u00b0 rispetto all'eclittica."}
{"id": "5355329", "revid": "332094", "url": "https://it.wikipedia.org/wiki?curid=5355329", "title": "Fokker O-27", "text": ""}
{"id": "5355331", "revid": "332094", "url": "https://it.wikipedia.org/wiki?curid=5355331", "title": "Fokker 1YO-27", "text": ""}
{"id": "5355332", "revid": "332094", "url": "https://it.wikipedia.org/wiki?curid=5355332", "title": "General Aviation XB-8", "text": ""}
{"id": "5355333", "revid": "287204", "url": "https://it.wikipedia.org/wiki?curid=5355333", "title": "82559 Emilb\u0159ezina", "text": "82559 Emilb\u0159ezina \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,6489720\u00a0UA e da un'eccentricit\u00e0 di 0,0929451, inclinata di 3,42658\u00b0 rispetto all'eclittica."}
{"id": "5355335", "revid": "287204", "url": "https://it.wikipedia.org/wiki?curid=5355335", "title": "82559 Emilbrezina", "text": ""}
{"id": "5355345", "revid": "93556", "url": "https://it.wikipedia.org/wiki?curid=5355345", "title": "Campionati mondiali di skeleton 2003", "text": "I Campionati mondiali di skeleton 2003, quindicesima edizione della manifestazione organizzata dalla Federazione Internazionale di Bob e Skeleton, si tennero il 15 ed il 16 febbraio 2003 a Nagano, in Giappone, sulla pista Spiral, la stessa sulla quale si svolsero le competizioni del bob e dello slittino ai Giochi di ; furono disputate gare in due differenti specialit\u00e0: nel singolo uomini e nel singolo donne e le vittorie furono ottenute rispettivamente dai canadesi Jeff Pain e Michelle Kelly.\nRisultati.\nSingolo uomini.\nLa gara fu disputata il 15 ed il 16 febbraio, inizialmente prevista nell'arco di quattro manches furono disputate solamente le prime tre mentre la quarta fu cancellata dalla giuria di gara a causa della fitta nevicata, e presero parte alla competizione 27 atleti in rappresentanza di 16 differenti nazioni; campione uscente era l'austriaco Martin Rettl, che concluse la prova al quindicesimo posto, ed il titolo fu conquistato dal canadese Jeff Pain, gi\u00e0 secondo classificato nella precedente edizione, davanti agli statunitensi Chris Soule, che vinse il bronzo a Lake Placid 1997, e Brady Canfield.\nSingolo donne.\nLa gara fu disputata il 15 ed il 16 febbraio, inizialmente prevista nell'arco di quattro manches furono disputate solamente le prime tre mentre la quarta fu cancellata dalla giuria di gara a causa della fitta nevicata, e presero parte alla competizione 21 atlete in rappresentanza di 9 differenti nazioni; campionessa uscente era la svizzera Maya Pedersen, che concluse la prova all'ottavo posto, ed il titolo fu conquistato dalla canadese Michelle Kelly davanti alla russa Ekaterina Mironova ed alla statunitense Tristan Gale, che vinse la medaglia d'oro ai Giochi olimpici di ."}
{"id": "5355348", "revid": "432001", "url": "https://it.wikipedia.org/wiki?curid=5355348", "title": "Ninjago", "text": ""}
{"id": "5355382", "revid": "409435", "url": "https://it.wikipedia.org/wiki?curid=5355382", "title": "Battaglia della Sforzesca", "text": "Episodio della Prima Guerra d'Indipendenza italiana. Il nome Sforzesca trae origine dalla grande cascina con terreni adiacenti situata alla periferia di Vigevano, appartenuta agli Sforza, nelle cui vicinanze avvenne il fatto d'arme.\nPremessa.\nIl 20 marzo 1849 l'Esercito Sardo era schierato fra Stradella e Sesto Calende pronto a muovere verso Milano, mentre gli austriaci guidati da Radetzky passavano il confine alla confluenza tra Po e Ticino, senza incontrare resistenza poich\u00e9 il Generale Girolamo Ramorino, Comandante della 5\u00aa Divisione, disobbedendo agli ordini, aveva lasciato priva di presidio la zona, spostando tutte le sue truppe, d'iniziativa, dalla sinistra alla destra del Po.\nIl \"Fatto d'Arme\".\nIl 21 marzo del 1849, il Reggimento Piemonte Reale Cavalleria, comandato dal Colonnello Rodolfo Gabrielli di Montevecchio, si raggruppava, con la 2\u00aa Divisione del generale Bes, alla Sforzesca sulla destra del Ticino. L'ordine era quello di fermare l'avanzata austriaca gi\u00e0 favorita dagli errori del suddetto Ramorino.\nAlle tre di quel mattino, al Comandante Gabrielli di Montevecchio veniva quindi affidata un'avanguardia composta da alcuni bersaglieri, una sezione di artiglieria e uno Squadrone del suo Reggimento. Nel complesso: due Squadroni venivano posti a difesa esterna del paese, due plotoni in avanguardia nei pressi di Borgo di San Siro, mentre altri due Squadroni perlustravano verso sud-sudovest per verificare l'eventuale avanzata nemica, che per\u00f2 puntualmente si verificher\u00e0 impegnando il distaccamento dei due plotoni di Borgo San Siro che terranno, per quasi nove ore, testa a forze superiori prima di ripiegare sulla Sforzesca. \nVenuta a contatto col nemico, l'avanguardia iniziava una strenua azione di frenaggio alleggerendo di quando in quando la pressione austriaca con ripetute cariche di plotone guidate dallo stesso Colonnello Comandante che rimaneva ferito a una guancia. Dopo lunga resistenza, l'avanguardia era ormai assediata nel villaggio della Sforzesca da due schiere di austriaci, quando giungevano i primi rinforzi di fanteria e a seguire, il 4\u00ba ed il 6\u00ba Squadrone di Piemonte Reale, guidati dal Maggiore Bernardino Pes di Villamarina del Campo che si avventava contro il fianco della seconda schiera avversaria composta dagli Ussari del Tenente Colonnello Schantz. \nNello scontro che ne seguiva si distinguevano il Capitano Giuseppe Milo, Comandante il 4\u00ba Squadrone e i suoi Tenenti Morteo, Broglia e Bielski, poi il Capitano Carlo Ricati alla testa del suo 6\u00ba Squadrone, che avevano definitiva ragione degli Ussari austriaci mettendoli in fuga e costringendoli a ostinata, ma breve difesa. \nUn'ulteriore carica veniva comandata, questa volta contro la fanteria nemica che tentava inutilmente di disporsi a una difesa pi\u00f9 salda dietro a un fossato.\nNell'impeto dell'inseguimento successivo restava, per\u00f2, isolato il Tenente Filippo Galli della Loggia del 4\u00ba squadrone, ora aiutante di campo del Generale Bes, subito circondato da quattro Ussari. E sarebbe finita per il giovane e valoroso Ufficiale, se il Brigadiere Mathieu (talvolta scritto Mathieux) non fosse accorso, seguito dal Vice Brigadiere Ravonel, a salvarlo assalendo i quattro Ussari Austriaci che lo avevano circondato, colpendone due e ferendone un terzo.\nPer la coraggiosa azione di salvataggio il Brigadiere Mathieu otteneva la promozione sul campo a Maresciallo.\nEsito della battaglia.\nPiemonte Reale era all'epoca l'unico Reggimento \"pesante\" della Cavalleria sarda con uomini e cavalli di elevate statura e stazza; ma solo con ripetute cariche e soprattutto con buona dose di coraggio, sprezzo del pericolo e un invidiabile spirito di corpo, che travalicava gradi e ranghi, era riuscito ad assicurare la vittoria (temporanea) all'Armata sarda. \nLa festa del Reggimento \"Piemonte Cavalleria\" non a caso ancor'oggi cade il 21 marzo, anniversario del combattimento che era valso allo Stendardo di quella Unit\u00e0 la sua prima Medaglia d'Argento al Valor Militare. \nTuttavia, la vittoria ebbe scarso se non nullo peso per il prosieguo della campagna, allorch\u00e9 dalla sera di quel 21 marzo e per il successivo 22, l'Armata sarda fu costretta a procedere ad un rapido ripiegamento per il sopraggiungere di nuove e preponderanti forze austriache, con almeno tre nuovi battaglioni austriaci sulla scena del combattimento, mentre da parte piemontese altre truppe tardavano a giungere. Non va, a tal proposito, sottaciuto il fatto che, mediamente, i battaglioni austriaci fossero di mille uomini e quelli piemontesi d\u00ec soli seicento.\n15 le Medaglie d'Argento concesse: allo Stendardo, al Colonnello Gabrielli di Montevecchio, al Maggiore Bernardino di Villamarina, ai Capitani Giacinto di S. Giovanni e Millo, ai Luogotenenti (Tenenti) Morteo, Rizzardi, Broglia e Galli della Loggia, al Sottotenente Bielski, al Maresciallo d'Alloggio Solaro, al Brigadiere Mathieu, al Brigadiere Furiere Agosteo, al Vice Brigadiere Ravonel, al Soldato Bono.\n17 le menzioni onorevoli (poi Med. di Bronzo): al Capitano Ricati, ai Luogotenenti Falco e Sartirana, ai Sottotenenti Squassoni e Borgna, al Furiere Marsino, ai Vice Brigadieri Namello, Solliano e Sabbione, agli Appuntati Salasco, Chettor-Sener, Levet e Degiorgis, ai Soldati Castelli, Lagna, Luciano e Gotta."}
{"id": "5355430", "revid": "287204", "url": "https://it.wikipedia.org/wiki?curid=5355430", "title": "175452 Chenggong", "text": "175452 Chenggong \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,2557033\u00a0UA e da un'eccentricit\u00e0 di 0,1769609, inclinata di 7,11330\u00b0 rispetto all'eclittica."}
{"id": "5355436", "revid": "712828", "url": "https://it.wikipedia.org/wiki?curid=5355436", "title": "Passo di Aglon", "text": ""}
{"id": "5355445", "revid": "1123217", "url": "https://it.wikipedia.org/wiki?curid=5355445", "title": "Scelidosauro", "text": ""}
{"id": "5355558", "revid": "486946", "url": "https://it.wikipedia.org/wiki?curid=5355558", "title": "Aglon", "text": ""}
{"id": "5355590", "revid": "1318658", "url": "https://it.wikipedia.org/wiki?curid=5355590", "title": "Mustapha Ourrad", "text": "Ha lavorato per il settimanale satirico \"Charlie Hebdo\", e fu ucciso nell'attentato alla sede del periodico parigino.\nBiografia.\nMustapha Ourrad era nato nel villaggio di A\u00eft Larb\u00e2a (oggi Beni Yenni), in Algeria, il 21 giugno 1954. Perse entrambi i genitori quando era ancora piccolo, la madre a due anni e il padre a sette, e crebbe coi suoi zii. Dopo il liceo cominci\u00f2 a studiare medicina ad Algeri, ma, attratto da temi culturali come l'arte, la letteratura e la filosofia, abbandon\u00f2 presto l'universit\u00e0.\nLasci\u00f2 l'Algeria quando aveva venti anni e giunse in Francia nel 1974, al termine di un viaggio pagato dai suoi amici.\nFu assunto presso il gruppo editoriale Hachette dove lavorava soprattutto come editor per la redazione dell'enciclopedia \"Axis,\" pubblicata nella collana della casa editrice Le Livre de Paris. In seguito lavor\u00f2 per diversi giornali tra o quali \"Viva\" e \"Charlie Hebdo\".\nVenne ucciso il 7 gennaio 2015 in un attentato terroristico alla sede di Charlie Hebdo insieme ad altre 8 persone sul posto. Il suo corpo venne in seguito cremato e le sue ceneri collocate al colombario del cimitero di P\u00e8re-Lachaise a Parigi.\nAveva ottenuto la cittadinanza francese nel dicembre del 2014."}
{"id": "5355595", "revid": "104458", "url": "https://it.wikipedia.org/wiki?curid=5355595", "title": "Calcedoniani", "text": ""}
{"id": "5355612", "revid": "15756", "url": "https://it.wikipedia.org/wiki?curid=5355612", "title": "Reggimento &quot;Piemonte Cavalleria&quot; (2\u00ba)", "text": "Il Reggimento \"Piemonte Cavalleria\" (2\u00ba) \u00e8 un Reggimento tra i pi\u00f9 antichi dell'Arma di cavalleria dell'Esercito Italiano. Oggi appartiene alla specialit\u00e0 \"cavalleria di linea\", attualmente \u00e8 inquadrato nella Brigata alpina \"Julia\" della quale costituisce pedina esplorante. Si articola in un Comando di Reggimento, uno Squadrone di supporto logistico e un Gruppo squadroni blindato.\nAlimentato con personale professionista, \u00e8 di stanza nella caserma \"Guido Brunner\" a Trieste - Villa Opicina.\nLo Stendardo \u00e8 decorato di due medaglie d'argento al valor militare, una medaglia di bronzo al valor militare, una medaglia di bronzo al valore dell'esercito.\nDal 2004 Piemonte Cavalleria \u00e8 Cittadino onorario di Trieste.\nLe origini: Reggimento \"Piemonte Reale Cavalleria\" (2\u00b0).\nLe sue origini risalgono alla fine del Seicento (23 luglio 1692), quando il Duca Vittorio Amedeo II ordin\u00f2 che lo Squadrone di Piemonte poi Reggimento di Cavagli\u00e0, nato nel 1691 per fusione di Compagnie di Genti d'arme o Compagnie delle \"Corazze\" quale nuova unit\u00e0 di cavalleria pesante (di linea), si ridenominasse in Reggimento di cavalleria \"Piemonte Reale\". Nello stesso giorno veniva fondato anche il Reggimento \"gemello\" Savoia Cavalleria.\nVa precisato che gli appartenenti al Reggimento sul finire del XVII secolo avevano talvolta corazza superiore parziale o completa ed erano armati di spada o sciabola a lama dritta e che sono da allora chiamati \"cavalieri\" in quanto, sebbene reclutati in parte dalle suddette Genti d'arme come i simili \"dragoni\", a differenza di questi ultimi erano soldati atti a muovere e combattere esclusivamente a cavallo.\nPer tradizione italiana sono detti dunque \"cavalieri\" (e in passato anche \"corazzieri\") gli appartenenti ai Reggimenti \u201cPiemonte (Reale)\u201d e \u201cSavoia\u201d.\nDescrizione araldica dello stemma.\nScudo: inquartato: nel primo d'azzurro a tre stelle d'oro ordinate in banda fra due filetti dello stesso; nel secondo, inquartato: a) e d) d'azzurro alla fiamma trifida rossa picchiettata e bordata d'oro; b) e c) di rosso alla fiamma trifida d'azzurro picchiettata e bordata d'oro; sul tutto una croce d'argento caricata in cuore dell'aquila di nero di Savoia; nel terzo, di rosso alla croce d'argento attraversata in capo dal lambello d'azzurro di tre pendenti; nel quarto di rosso al puledro allegro d'argento (il cavallino rampante).\nOrnamenti esteriori: sullo scudo corona turrita d'oro, accompagnata sotto da nastri annodati nella corona, scendenti e svolazzanti in sbarra e in banda al lato dello scudo, rappresentativi delle ricompense al Valore. Sotto lo scudo su lista bifida d'oro, svolazzante, con la concavit\u00e0 rivolta verso l'alto, il motto: \"Venustus et Audax\".\nDecorazioni allo Stendardo.\nMedaglia d'argento al valor militare con Decreto del 13 luglio 1849:\n\"Per l'ottima condotta nei fatti d'arme della Sforzesca e di Novara, 21-23 marzo 1849, e durante tutta la campagna del 1848\".\nMedaglia d'argento al valor militare con Decreto del 1\u00ba giugno 1861:\n\"Per coraggio e fiero contegno tenuto sotto il fuoco nemico, quasi due ore, nella ricognizione del Garigliano, 29 ottobre 1860\".\nMedaglia di bronzo al valor militare con Decreto del 5 giugno 1869:\n\"Per la condotta tenuta a Budrio, gennaio 1869\".\nMedaglia di bronzo al valore dell'Esercito con Decreto del 4 gennaio 1978:\n\"Al verificarsi del grave terremoto che colpiva il Friuli, interveniva tempestivamente con uomini e con mezzi in soccorso alle popolazioni duramente colpite operando con coraggio ed abnegazione e profondendo tutte le energie, dava un validissimo ed efficace aiuto ai sinistrati, contribuendo a ridurre i danni del tragico evento. L'opera svolta ha riscosso l'apprezzamento delle Autorit\u00e0 e la riconoscenza delle popolazioni soccorse, rafforzando il prestigio dell'Esercito. Friuli, 6-15 maggio 1976\".\nStoria del Reggimento.\nDalla fondazione del Reggimento alla Prima guerra d'Indipendenza.\nCon editto del 23 luglio 1692 il Duca Vittorio Amedeo II di Savoia ordinava che il preesistente Squadrone di Piemonte poi Reggimento di Cavagli\u00e0 (nato dalla fusione di talune Compagnie di Genti d'arme (Gendarmi), talvolta riportate come Compagnie delle \"Corazze\") si inquadrasse in compagnie di cinquanta uomini e cavalli ciascuna col nome di Reggimento di cavalleria \"Piemonte Reale\" agli ordini del primo comandante, marchese Filippo Giacinto Gontery di Cavagli\u00e0..\nSul finire del XVII secolo gli appartenenti al Reggimento avevano corazza superiore parziale o completa ed erano armati di spada o sciabola assumendo perci\u00f2 da allora la denominazione di \"cavalieri\" e pi\u00f9 raramente anche \"corazzieri\".\nL'assedio di Pinerolo.\nL'anno successivo alla fondazione (1693) il Reggimento si distinse nell'assedio di Pinerolo, tenuto dai francesi, e ricevette il battesimo del fuoco contro le truppe d'oltralpe del maresciallo Catinat alla Battaglia della Marsaglia (Orbassano) il 4 ottobre dello stesso anno.\nNel 1702 prese parte, contro l'Austria, alla battaglia della Luzzara.\nL'assedio di Torino.\nNel 1706, durante l'assedio di Torino, contribu\u00ec alla resistenza della citt\u00e0 e, col sopraggiungere del principe Eugenio, alla sconfitta delle truppe assedianti operando con i suoi effettivi finanche ai pezzi di artiglieria.\nInfatti il battaglione di artiglieria che si occup\u00f2 della difesa della capitale sabauda, istituito nel 1696 e comprendente 6 compagnie con 300 cannonieri, dall'inizio dell'assedio si rivel\u00f2 insufficiente per la gestione di tutte le armi a disposizione e dovette essere integrato con 200 \"cavalieri\" provenienti principalmente dal Reggimento \"Piemonte Reale\" ed altre unit\u00e0.\nAltrettanti uomini, insieme a 700 cavalieri germanici, furono invece disposti ad ottemperare ai lavori notturni di riparazione dei danni dell'artiglieria nemica.\nSul finire del fatto d'arme, rimontati gli effettivi a cavallo, partecip\u00f2 alle cariche nei pressi del castello di Lucento a premessa della definitiva sconfitta degli assedianti franco-spagnoli.\nGuerre di Successione.\nNel 1708, Piemonte Reale oper\u00f2 in Savoia e Delfinato, nel 1712 a Villanovetta, nel 1734 a Parma e Guastalla, nel 1744 a Madonna dell'Olmo e nel 1745 a Bassignana.\nIn epoca napoleonica.\nCon l'armistizio segnato a Cherasco nel 1798, la Francia sciolse l'esercito sabaudo e il Reggimento, non vincolato dal giuramento di fedelt\u00e0 al Re di Sardegna, venne trasformato, con l'aggiunta di due Squadroni di Savoia Cavalleria, in 4\u00ba Reggimento di cavalleria e poi in 4\u00ba Reggimento dragoni piemontesi e inviato a Monza. Partecip\u00f2 cos\u00ec, a fianco dei francesi, alla guerra contro l'Austria combattendo nella zona di Verona, a San Massimo il 26-27 marzo e a Magnano il 4 aprile 1799, fino allo scioglimento avvenuto nel maggio successivo, quando i resti dell'esercito e della cavalleria sabauda subirono l'annichilimento, per uno scontro tra l'Arm\u00e9e francese e le truppe russe del generale Suvorov sempre nel 1799.\nIl 10 luglio 1814, Piemonte risorse a Torino dove Vittorio Emanuele I ne sanciva la ricostituzione. Tra i suoi ufficiali uno dei tanti personaggi che costellano la storia tricentenaria di Piemonte Cavalleria: il sottotenente Massimo d'Azeglio, futuro Presidente del Consiglio, che diverr\u00e0 poi comandante onorario del Reggimento nel 1848.\nPrima di procedere oltre nella storia di \"Piemonte\", \u00e8 bene annotare una curiosit\u00e0, un caso forse unico nella storia militare europea: infatti, dal 1671 esisteva un altro Reggimento con lo stesso nome, ma in Francia, quando un \"R\u00e9giment Royal-Pi\u00e9mont cavalerie\" era stato voluto da Carlo Emanuele II (padre di Vittorio Amedeo II) e offerto come tributo al Re di Francia \"...\"\u00e0 condition qu'il reste la propri\u00e9t\u00e9 du prince du Pi\u00e9mont et que les mestres de camp-lieutenants soient sujets du duc de Savoye\".\"\nTuttavia, poco tempo dopo, quando i due sovrani si dichiararono nemici, il Reggimento fu confiscato dai francesi e sopravvisse, nel tempo, cambiando denominazione dapprima in \"\"14e r\u00e9giment de cavalerie\" e infine \"23e r\u00e9giment de dragons\"\" per essere sciolto nel 1814, alla fine dell'era napoleonica proprio mentre il \"gemello sabaudo\" risorgeva.\nI primi a indossare l'elmo.\nDal 1822 al 1843 \"Piemonte Reale\" fu l'unico Reggimento pesante con cavalli e uomini di alta statura. Inoltre i cavalieri vennero dotati di elmo con \"coccia dorata e folta criniera\" (la stessa che poi passer\u00e0 in uso ai Corazzieri dell'Arma dei Carabinieri), ampi stivali alla \"scudiera\", giacca a doppio petto e mantello bianco. L'elmo venne ben presto, e progressivamente, esteso agli altri reparti di cavalleria, mentre la criniera e altri particolari dell'uniforme restarono prerogativa di \"Piemonte\" fino al 1840.\nUn simile elmo con criniera torn\u00f2 in dotazione, per un brevissimo periodo, nel 1859 quando il Reggimento cambi\u00f2 denominazione in \"Corazzieri di Piemonte\".\nLa Prima guerra d'Indipendenza.\nNel primo conflitto per l'unificazione nazionale italiana, Piemonte Reale Cavalleria, nel 1848, si distinse a Pastrengo ove brillarono per tenacia ed eroismo il capitano Martini di Cigala agli ordini del La Marmora, e il marchese Bevilacqua, quest'ultimo per\u00f2 trovandovi la morte, in un'azione tesa a proteggere il dispiegamento di una batteria a cavallo nelle fasi finali dello scontro. Quando infatti gli uomini della Brigata \u201cCuneo\u201d gi\u00e0 entravano a Pastrengo abbandonata dagli austriaci, una batteria di artiglieria a cavallo dei piemontesi si spinse troppo in avanti e rischi\u00f2 di essere dispersa dal nemico presso il cimitero. Il maggiore Alfonso La Marmora risolse la situazione facendo intervenire lo squadrone di Piemonte, agli ordini del capitano Martini di Cigala, cos\u00ec che la batteria ebbe la possibilit\u00e0 di spiegarsi in sicurezza ed entrare in azione.\nRacconta cos\u00ec l'episodio il conte Ferdinando Augusto Pinelli, nella sua \"Storia militare del Piemonte\" (1855): \"in pari tempo (contemporaneamente alla nota e gloriosa carica dei Carabinieri agli ordini del Sanfront) una Compagnia Cacciatori dell'8\u00b0 gettavasi alla corsa ed a baionette spianate sul nemico, un battaglione di Piemonte (rgt. fanteria) saliva dalla sinistra il colle, ed il maggior La Marmora, giunto con una sezione d'artiglieria a cavallo scortata da uno Squadrone di Piemonte Reale, comandato dal capitano Sigala entrato con esso nel borgo caricava alla rinfusa usseri e fanti nemici. Succedeva nelle vie un sanguinoso scontro nel quale il marchese Bevilacqua da Verona, generoso figlio di generosissima madre, e giunto il giorno prima al quartier generale dove Carlo Alberto nominato lo aveva sottotenente in Piemonte Reale, gloriosamente spirava, traforato il petto da palla nemica\".Piemonte fu poi ancora a Santa Lucia, Sommacampagna in localit\u00e0 Ganfardine e Milano. Proprio a Milano si segnal\u00f2, per coraggio e resistenza fisica non comuni, il tenente Felice Brunetta d'Usseaux, classe 1824 che venne soprannominato \"Sciancafer\" (Spaccaferro) ed ebbe \"menzione onorevole\" (poi equiparata alla Medaglia di Bronzo al Valor Militare), quando rimase ferito il 4 agosto 1848 a Melegnano, appunto nei pressi di Milano, ma solo molto dopo rientr\u00f2 al Reggimento sempre dimostrando freddezza, carattere risoluto e sprezzo del dolore. Alla sua figura si ispir\u00f2 Alexandre Dumas padre (1802-1870) per il personaggio di Brise-fer nel suo romanzo storico \"Le Page du Duc de Savoie\".\nNel 1849, Piemonte Reale combatt\u00e9 il 21 marzo alla Sforzesca (Vigevano) e a Mortara, pure a supporto della Brigata Casale, nell'ambito della battaglia di Novara, quando i cavalieri di \u201cPiemonte\u201d sbaragliarono unit\u00e0 di cavalleria e fanteria austriaca guadagnando allo Stendardo la sua prima Medaglia d'Argento al Valor Militare.\nLa Sforzesca.\nIl 21 marzo del 1849, Piemonte Reale, comandato dal colonnello Rodolfo Gabrielli di Montevecchio, si raggruppava con la 2\u00aa Divisione al comando del generale Bes, alla Sforzesca, piccolo villaggio sulla destra del Ticino. L'ordine era quello di fermare l'avanzata austriaca gi\u00e0 favorita da una serie di errori del generale Girolamo Ramorino, comandante della 5\u00aa Divisione.\nDue squadroni erano a difesa esterna del paese, due plotoni in avanguardia nei pressi del vicino Borgo San Siro, altri due squadroni perlustravano verso sud-sudovest per controllare l'eventuale avanzata nemica, che per\u00f2 si verificher\u00e0 su altra direttrice, impegnando il distaccamento di uno squadrone (i due plotoni summenzionati) che terr\u00e0, per nove ore, testa a forze superiori, finendo col ripiegare man mano sull'abitato stesso della Sforzesca.\nAlle ore 13:00 circa, il comandante Rodolfo Gabrielli di Montevecchio, bench\u00e9 ferito al volto, lanciava pi\u00f9 volte la carica con i plotoni disponibili per alleggerire la pressione austriaca. Gli Austriaci finivano poi alle corde per il sopraggiungere dei rinforzi sabaudi (4\u00ba e 6\u00ba Squadrone di \u201cPiemonte\u201d) comandati dal maggiore Bernardino Pes di Villamarina del Campo, quando le nuove forze affluite oltrepassavano un primo gruppo di fanti e prendevano al fianco la seconda schiera austriaca composta di ussari agli ordini del colonnello Schantz costringendo, con l'impeto, gli Austriaci a rompere il proprio schieramento e a fuggire.\nUn'ulteriore carica veniva comandata, questa volta, contro i resti della fanteria nemica che tentava di disporsi a una difesa pi\u00f9 salda dietro a un fossato.\nNella concitazione del successivo inseguimento restava ferito alla spalla, da arma da fuoco, e disarcionato il tenente Filippo Galli della Loggia del 4\u00ba Squadrone (aiutante del Generale Bes), ma il brigadiere Mathieu (talvolta scritto Mathieux) con un salto lo raggiungeva e, assalendo quattro Ussari austriaci che lo avevano circondato, ne uccideva due, ne feriva un terzo e metteva in fuga il quarto, traendo il tenente in salvo e guadagnandosi una medaglia al valore e la promozione sul campo a maresciallo.\n15 le medaglie d'argento concesse: allo stendardo, al colonnello Gabrielli di Montevecchio, al maggiore Bernardino di Villamarina, ai capitani Giacinto di S. Giovanni e Millo, ai luogotenenti (tenenti) Morteo, Rizzardi, Broglia e Galli della Loggia, al sottotenente Bielski, al maresciallo d'alloggio Solaro, al brigadiere Mathieu, al brigadiere furiere Agosteo, al vice brigadiere Ravonel, al soldato Bono.\nDiciassette furono le menzioni onorevoli (poi medaglia di bronzo): al capitano Ricati, ai luogotenenti Falco e Sartirana, ai sottotenenti Squassoni e Borgna, al furiere Marsino, ai vice brigadieri Namello, Solliano e Sabbione, agli appuntati Salasco, Chettor-Sener, Levet e Degiorgis, ai soldati Castelli, Lagna, Luciano e Gotta.\nDalla Crimea alla Guerra italo-turca.\nCrimea.\nValorosi del Reggimento (32 volontari) parteciparono poi alla spedizione di Crimea. Vi trovarono la morte l'ex comandante Gabrielli di Montevecchio, ora generale, che cadde alla battaglia della Cernaia il 16 agosto del 1855 e il giovane tenente Landriani a seguito di ferite ricevute partecipando, come ufficiale di collegamento con i Britannici, alla celeberrima e tragica carica dei 600 a Balaklava. Con Landriani prese parte alla carica di Balaklava anche il maggiore Giuseppe Govone, ufficiale del Corpo di stato maggiore (che tuttavia i Britannici riportano come appartenuto anch'egli al Piemonte Reale), sottocapo di Stato maggiore del generale La Marmora, destinato di li a poco a diventare Capo di stato maggiore del corpo di spedizione sardo in Crimea e pi\u00f9 tardi, terminato il servizio attivo, Ministro della guerra del Governo del Regno d'Italia nel 1869. Entrambi poterono caricare solo dopo aver chiesto e ottenuto il permesso a partecipare (\"requested and obtained permission to participate\") da Lord Raglan (FitzRoy Somerset, 1st Baron Raglan).\nNella Seconda guerra d'Indipendenza e 1860.\nPiemonte Reale oper\u00f2 tra Sesia e Vinzaglio. Nel 1859 fu a Magenta e Solferino (con \"Nizza Cavalleria\" inquadrati nella 1\u00aa Brigata della Divisione di cavalleria).\nIl Reggimento partecip\u00f2 poi alla campagna di guerra per l'Unit\u00e0 italiana, nell'Italia centro-meridionale contro i Borbonici.\nLa seconda medaglia d'argento al V.M. allo Stendardo.\nDurante la Battaglia del Garigliano (1860) si guadagn\u00f2 \"per coraggio e fiero contegno tenuto sotto il fuoco nemico, quasi due ore\" la seconda medaglia d'argento al valor militare nella ricognizione sul fiume Garigliano. Al Garigliano lo scontro ebbe inizio la mattina del 29 ottobre con tre colonne di fanteria e cinque squadroni di cavalieri di \"Piemonte Reale Cavalleria\" e lancieri di \"Milano\" e \"Novara\" per ordine del Comando del IV corpo italiano (generale Cialdini), che avanzarono verso l'unico ponte nella zona, cardine della difesa borbonica: il ponte Real Ferdinando.\nQueste truppe erano al comando del generale Di Savoiroux e destinate a misurarsi contro le forze borboniche schierate sulle alture di Minturno, che sommavano a 10.000 uomini con 46 cannoni, agli ordini del maresciallo Colonna. Per l'intenso fuoco di artiglieria e per la rottura dell'unico ponte, i fanti furono esposti a gravissime perdite e la cavalleria avanzando allo scoperto nella pianura del Garigliano \"non pot\u00e9 dar prova che di una grande intrepidezza\". Sulla testa di ponte Sud erano infatti attestati i cacciatori borbonici, con carabine rigate, che frenarono l'assalto avversario per un'ora e poi si ritirarono togliendo le traversine del ponte, pur mantenendo, nello sganciarsi, un fuoco intenso sulle truppe sabaude che intanto subivano forti perdite.\nLa terza guerra d'Indipendenza.\nNel 1866 combatt\u00e9 con valore (3\u00ba Squadrone sopra tutti) a Custoza (24 giugno).\nA Budrio nel 1869 ricevette una medaglia di bronzo al valor militare per la condotta tenuta durante le sommosse e i moti contadini seguiti alla entrata in vigore della tassa sul macinato.\nAltri conflitti.\nAlle campagne d'Africa del 1887, del 1895, alla Guerra italo-turca del 1911 (in Libia) come in quella Italo-etiopica del 1935, Piemonte partecip\u00f2 con personale e contingenti inviati in concorso con altri reparti.\nIntanto, nel 1909, \"Piemonte Cavalleria\" insieme ai \"Lancieri di Montebello\" venne inviato, con compiti di ordine pubblico a supporto dei Reali Carabinieri, a Parma quando la \"rottura dell'unit\u00e0 proletaria, dovuta ai contrasti fra socialisti riformisti e sindacalisti rivoluzionari, permise la controffensiva agrario-padronale, sostenuta dal governo\".\nIl 20 giugno 1908 a Parma e provincia vi furono, infatti, molteplici manifestazioni e cortei di lavoratori nell'ambito del primo sciopero agrario indetto in Italia, e \"Montebello\" e \"Piemonte\" ebbero il compito di occupare la sede della \"Camera del Lavoro\" ubicata nell'Oltretorrente di Parma, in Borgo delle Grazie.\nLa Prima guerra mondiale.\n1915-1916.\nPiemonte Reale Cavalleria veniva impegnato sin dai primi mesi del conflitto; il 15 luglio, il sottotenente Manfredi Lanza di Trabia alla testa di 15 cavalieri offertisi volontari in una spedizione per la distruzione dei reticolati di una postazione nemica a Lucinico, veniva ferito gravemente guadagnandosi la Medaglia d'Argento, mentre si registravano i primi caduti del Reggimento (Celluzzi e Mellisano, Medaglie di Bronzo alla Memoria).\nTra il 1915 e il 1916 Piemonte veniva impiegato quale riserva del XIII corpo d'armata e, sull'Isonzo, dall'8 agosto del 1916 a seguito dello sfondamento delle linee austriache in un settore contermine, tre Squadroni del Reggimento (3\u00b0, 5\u00b0 e 6\u00b0), agli ordini del maggiore Angelini (che otteneva anch'egli la medaglia d'argento al valor militare) partecipavano alla Conquista di Gorizia e alla cattura di numerosi prigionieri, per poi arrestarsi sul Colle S. Marco, Savogna, Rubbia e, subendo perdite, sulla Vertojba e sul Vipacco.\nIn settembre, \"Piemonte\" distaccava il 1\u00ba Squadrone al \"Genova Cavalleria\", che ne diveniva il 6\u00ba Squadrone, combattendo sul Carso e distinguendosi nella vittoria di Doberd\u00f2 e di Quota 144 (Arupacupa, 14-15-16 settembre 1916).Il 14 lo Squadrone era dislocato sul Debeli e dopo intenso fuoco d'artiglieria si lanciava all'assalto delle trincee nemiche. Per tutto il 15 resisteva ai furiosi contrattacchi nemici perdendo entrambi i suoi due ufficiali che feriti, ricevevano rispettivamente la Medaglia d'Argento, il tenente Giovanni Marconi e quella di Bronzo, il tenente Mario Colonna.\nIl successivo giorno 16 si segnalava anche il sergente Alfonso D'Ascenzi che, assunto il comando dello Squadrone rimasto privo di ufficiali, lo portava alla conquista della seconda linea di trinceramenti avversari, guadagnandosi lui pure la medaglia d'argento al valor militare.\n1917, il sacrificio del Comando a Cessalto.\nNel 1917, \"Piemonte\" contribuiva, in primavera, alla creazione della 1496\u00aa compagnia mitraglieri FIAT che si distinguer\u00e0 in autunno sul Piave quando il suo comandante, tenente Gian Girolamo Chiavari, meriter\u00e0 la medaglia d'argento al valor militare.\nSuccessivamente il Reggimento partecipava alle offensive estive sul Monte Ermada e, col suo I Gruppo squadroni assegnato alla 6\u00aa Armata, sugli altipiani per poi proteggere dal 29 ottobre al 9 novembre il ripiegamento del XIII corpo d'armata dal Tagliamento al Piave, conseguente il cedimento del fronte a Caporetto, combattendo a Cascina Vela e a Campagna di Cessalto ove fece abilmente scampare al Corpo d'armata un assai periglioso accerchiamento.\nIn quel tragico frangente cadeva sul campo il suo eroico 43\u00ba comandante, il colonnello Francesco Rossi, meritandosi la Medaglia d'Oro al Valor Militare.\nIn effetti, nei primi due giorni, l\u2019offensiva nemica su Caporetto non aveva avuto effetto diretto sulla 3\u00aa armata, nel cui territorio si trova \u201cPiemonte Reale\u201d, e taluni tentativi di attacco locali erano stati prontamente contenuti e respinti. A seguito del precipitare della situazione, nel pomeriggio del giorno 25 giungevano i preavvisi d'ordine per attuare una manovra di ritirata. Diramato l\u2019ordine di ripiegamento al Tagliamento, il 27 \u201cPiemonte Reale\u201d era incaricato di proteggere la ritirata del XIII corpo d\u2019armata, gi\u00e0 posizionato su Aiello. Il comando di Reggimento, unitamente al Comando del II Gruppo con gli Squadroni 2\u00b0 e 4\u00b0, si riunivano a Papogliano ed a sera il carreggio reggimentale veniva posizionato su Bagnaria Arsa, per unirsi al carreggio del Corpo d\u2019armata e continuare la marcia verso il Tagliamento. Nella notte tra il 28 e il 29, il 2\u00ba e 4\u00ba Squadrone si spostavano, rispettivamente, su Perteole ed Aiello per assolvere il compito affidato ponendosi in coda alla 54\u00aa e 14\u00aa Divisione e contenere l\u2019avanzata avversaria. Alle ore 18 dello stesso 29 i due Squadroni si ritrovavano presso il Comando di Reggimento a Bagnaria, dove un nuovo ordine del comandante la Riserva di armata imponeva di prendere contatto con l\u2019avversario sul fronte del Torre. Distaccate le prime pattuglie in esplorazione, queste si scontravano con elementi nemici con intenso combattimento, riportando due feriti e nove dispersi. Intanto il Comando ed il II gruppo si arrestavano a Sevegliano, sul quadrivio della strada Sevegliano-Privano e Palmanova-Cervignano. Il nemico allora attaccava il Piemonte al quadrivio e contemporaneamente (retroguardia del II Gruppo) a Sevegliano. Successivamente il comandante di Reggimento decideva di riprendere la protezione della colonna del XIII corpo, spostandosi a Bagnaria Arsa ed inviando pattuglie per riprendere collegamento con la coda della 54\u00aa Divisione. Le pattuglie a Fauglis venivano fatte segno a fuoco di fucileria, ed il colonnello Rossi decideva di deviare per Morsano, onde riprendere la direttrice di marcia del Corpo d\u2019armata. \"Piemonte\" passava poi per Paradiso e raggiungeva Torsa alle 7 del 30 ottobre, dopo una notte trascorsa interamente sotto una fitta pioggia. In Torsa, avendo un capitano di collegamento della 3\u00aa Armata fatta presente l\u2019opportunit\u00e0 di sorvegliare le provenienze da nord, veniva disposto un adeguato servizio di esplorazione su Flumignano e Talmassons.\nAlle ore 9:30 il Comandante la Brigata \u201cVeneto\u201d, che si trovava in Torsa, ordinava direttamente al comandante del reggimento di passare il II gruppo a sua disposizione per esplorare verso Lestizza-Mortegliano-Gonars-Carlino con invio di pattuglie. Alle 2 del 31 ottobre gli Squadroni agli ordini del colonnello Rossi proteggevano il movimento della Brigata \u201cTevere\u201d in movimento verso Ariis, presso il torrente Stella. A tarda sera veniva raggiunta la riva destra del Tagliamento, superato poi nei pressi di Madrisio. Il ripiegamento delle Armate 2\u00aa e 3\u00aa sul Tagliamento \u00e8 ultimato nella notte del 1\u00ba novembre 1917. Nel pomeriggio del 3 novembre il 2\u00ba Squadrone di Piemonte Reale veniva inviato da Sesto al Reghena per Cinto Caomaggiore a Blessaglia, per lasciare in zona un gruppo di vedette a sorvegliare il ponte, e proseguire poi per Spadacenta da dove inviava ulteriori gruppi di osservazione ai ponti di Carbolone, sul Livenza; di C. Rovatto sul Piavon; di Villa Lovena sul Ridaggia.\nI ponti venivano presidiati sino al momento del brillamento e le varie pattuglie ripiegavano accodandosi ai grossi. Contemporaneamente il colonnello Rossi assumeva il comando della retroguardia del XIII corpo d\u2019armata che necessitava di ripiegare lungo la direttrice Morsano al Tagliamento \u2013 Cordovato \u2013 Sesto al Reghena \u2013 Cinto Caomaggiore \u2013 Blessaglia \u2013 Carbolone \u2013 La Palazzina \u2013 Magnadola \u2013 Noventa \u2013 Fossalta di Piave. Della retroguardia facevano parte il 4\u00ba squadrone di \u201cPiemonte Reale\u201d, un battaglione bersaglieri e tre camion con mitragliatrici. Per assolvere il compito dovevano essere attuate successive resistenze sui fiumi Lemene, Caomaggiore, Loncon e sulla Livenza. La consegna era di impedire che in qualsiasi modo nuclei o reparti nemici si incuneassero fra le truppe in ritirata. La sera del 5 novembre i reparti dipendenti dal colonnello Rossi venivano fatti sostare lungo la linea ferroviaria che collegava Motta di Livenza a Portogruaro nel tratto fra il bivio della diramazione per S. Vito e la stazione di Pramaggiore, collegandosi ad ovest con la riserva speciale di armata e ad est con la retroguardia del XXIII corpo d\u2019armata. L\u2019indomani il comando supremo confermava l\u2019ordine che la 2\u00aa Armata prolungasse al massimo la resistenza sulla linea della Livenza e per coordinare l\u2019azione delle retroguardie, sia della 2\u00aa che della 3\u00aa Armata, le stesse fossero poste agli ordini del generale Paolini comandante della Riserva della 3\u00aa Armata. E la resistenza si prolungava fino al giorno 8 allorch\u00e9 si rinnovava sulla linea del Piavon sulla quale si portavano i reparti del colonnello Rossi. Questi dopo aver ritardato l\u2019avanzata del nemico si apprestavano ad occupare il tratto Chiarano \u2013 Cessalto. Nel corso della giornata venivano subiti e respinti due assalti; verso sera, quando le forze del Corpo d\u2019armata si stavano attestando sulla riva destra del Piave, giungeva finalmente al colonnello Rossi l\u2019ordine di far ripiegare oltre il fiume anche la retroguardia. Il colonnello regolava personalmente il movimento disponendo di far sgombrare prima i feriti ed i servizi, seguiti dai reparti, in coda ai quali erano gli Squadroni a cavallo. Il Comando di Reggimento, assicuratosi della regolarit\u00e0 del movimento sarebbe arretrato dopo tutti gli altri. E mentre il comandante si accingeva a ripiegare, assieme al suo Comando veniva attaccato da parte di numerose armi leggere. La reazione era immediata, ma le forze erano troppo sproporzionate, a favore degli austro-tedeschi. Il colonnello Rossi inviava immediatamente l\u2019aiutante maggiore a richiamare i due squadroni in coda alla colonna in ripiegamento, ma questi giunsero ad azione gi\u00e0 terminata ed il Comando di Reggimento eliminato (con il colonnello caduto al centro dei suoi cavalieri con i quali aveva tentato invano di rompere l'accerchiamento).\nCos\u00ec, avendo assolto per 10 giorni al compito di proteggere il movimento delle truppe dal Torre al Livenza sventando ogni tentativo di attacco nemico, la notte tra l'8 e il 9, dopo aver sopportato gli assalti avversari tra le case e nelle strade di Campagna di Cessalto e deciso a restare al posto di Comando nell\u2019abitato di Campagna il colonnello Francesco Rossi cadeva gravemente ferito durante l\u2019ennesimo attacco nemico verso la mezzanotte per poi perdere la vita il giorno 9 novembre.\nAlla memoria del colonnello, nel 1918, veniva decretata la concessione della medaglia d\u2019oro al valor militare con la seguente motivazione: \u201cCostante, fulgido esempio ai dipendenti di coraggio e di fermezza, seppe ottenere dalle truppe ai suoi ordini, costituenti la retroguardia di un corpo d\u2019armata, prolungata, tenace e brillante resistenza, rallentando dal Tagliamento al Piave l\u2019avanzata dell\u2019avversario imbaldanzito da insperati successi. All\u2019ultimo, circondato, con pochi altri militari, da forti nuclei nemici, alla resa offertagli preferiva la morte, che con stoica fermezza affrontava, dopo epica lotta corpo a corpo. \u2013 Tagliamento-Piave, 29 ottobre-9 novembre 1917\u201d.\nDal 18 novembre il reggimento \u201cPiemonte Reale\u201d veniva spostato nella zona tra Mirano e Padova per provvedere al proprio riordino alle dipendenze della 2\u00aa Divisione di cavalleria, all\u2019interno della quale formava con i \u201cLancieri di Firenze\u201d la 4\u00aa Brigata agli ordini del colonnello brigadiere Arnaldo Filippini. Il comando del Reggimento intanto veniva assunto dal 19 novembre dal tenente colonnello Pio Angelini.\nNei giorni che seguono, \"Piemonte\" tornava al completo con il rientro del I Gruppo squadroni, proveniente dalla 6\u00aa Armata presso la quale era stato distaccato dal mese di febbraio. Il 22 dicembre la 2\u00aa Divisione veniva spostata nella zona a sud di Mira, tra Brenta e Taglio di Brenta: nella circostanza \u201cPiemonte Reale\u201d era accantonato tra Pozzolo e Scacco. Il nuovo comandante del Reggimento veniva promosso con decreto 6 gennaio 1918 al grado di colonnello. Con preavviso pervenuto durante la notte, il conte di Torino, comandante generale dell\u2019Arma di cavalleria, ispezionava il Reggimento, quando il comandante riuniva a gran rapporto gli ufficiali di \u201cPiemonte Reale\u201d e del reggimento \u201cCavalleggeri di Udine\u201d e solennemente commemorava la figura del colonnello Francesco Rossi, essendo giunta nel frattempo, tramite la Santa Sede, la comunicazione ufficiale della sua morte, avvenuta il 9 novembre 1917 in seguito a ferita alla testa. Il conte di Torino aveva fatto assistere alla commemorazione anche gli ufficiali del reggimento \u201cCavalleggeri di Udine\u201d, perch\u00e9 il Rossi, prima di assumere il Comando di \u201cPiemonte Reale\u201d, da tenente colonnello aveva guidato detto Reggimento alla carica di Merna nella piana di Gorizia il 9 agosto 1916.\nA Cessalto, tutti gli uomini di \"Piemonte Reale\" si erano comportati magnificamente. Per le azioni di retroguardia dopo Caporetto, infatti, venivano decorati di medaglia d\u2019argento al Valor Militare i capitani Vincenzo Marini e Sergio Rotondo, i tenenti Fernando Soleti e Domenico don Raimondi, il maresciallo Felice Colaianni, il cavaliere Giovanni Manni.\nRicevevano invece la Medaglia di Bronzo al Valor Militare il capitano Adimaro Adimari Morelli, i tenenti Angelo Brenciaglia, Mario Allocatelli e Landolfo Lauri, il sottotenente Renzo Nobili, il maresciallo Felice Colaianni, il sergente Antonio Seianaro, il caporale Mariano Cottanelli, i cavalieri Luigi Sperati, Giovanni Manni e Alfredo Fioroni. La croce al merito di guerra al il tenente colonnello Alberto Vista.\n1918.\nNell'ultimo anno di guerra, \"Piemonte\" combatteva ancora sul Piave frazionato in minori unit\u00e0 (squadroni e plotoni con compiti di collegamento, controllo, esplorazione e sicurezza): in particolare poi, nella seconda battaglia del Piave (o battaglia del Solstizio), \"Piemonte Reale Cavalleria\" inquadrato nella 3\u00aa Brigata di cavalleria, nei giorni dal 15 al 20 giugno, arrestava l'avanzata degli austro-ungarici penetrati nell'ansa di Zenson, quando il tenente Giorgio Benedetti (Medaglia d'Argento) caricando a cavallo un contingente di ungheresi spintisi fino alle Fornaci di Monastier (Treviso) \"in cinque giorni di aspra battaglia diede prova di perizia, di rapida iniziativa, di grande valore personale, esercitando un comando superiore al suo grado. Con lo squadrone ai suoi ordini, respinse forti infiltrazioni nemiche in un'ardita azione di contrattacco, liber\u00f2 una batteria caduta in mano al nemico, conquist\u00f2 mitragliatrice ed armi di trincea, facendo ingente numero di prigionieri. Durante tutti i combattimenti, sempre alla testa del reparto, fu costante esempio di audacia e sprezzo assoluto del pericolo, dando prova di alte virt\u00f9 militari.\"\nIl 5\u00ba Squadrone infatti, a Meolo (localit\u00e0 Losson-Scolo Palombo), aveva ricacciato un \"pattuglione\" nemico che era riuscito a infiltrarsi nei vuoti della linea della Brigata Sassari e catturato mitragliatrici e cannoncini da trincea nonch\u00e9 70 austro-ungarici, dapprima con vigorose cariche, poi appiedato espugnando alcune cascine trasformate in centri di resistenza, strappando un \"urrah!\" agli Arditi del XXVIII Corpo d'armata che cooperavano in quel settore.\nNumerose le medaglie assegnate per le azioni nel basso Piave del giugno 1918: d'Argento al capitano Negroni Prati Morosini, ai tenenti Rodolfo Lauri, Fernando Filipponi, Giorgio Benedetti, Pietro Santovetti, Enrico Vitale, Vito Planeta, ai sottotenenti, Piccinati, Berardi e Dei Carcamo; al sergente Umberto Gasparri, ai caporal maggiori Del Col e Grillo, al caporale Strapparola e ai cavalieri Del Pr\u00e0, Manni, Melisano, Di Leonardo, Blasi (alla memoria), Manzacco, Merucci, Giaccari (alla memoria), campanari e Greco.\nIn seguito a tali avvenimenti \"Piemonte\" passava ad operare intensamente nella zona tra Sile e Piave. A fine ottobre del 1918, con le truppe della VIII Armata, prendeva parte al superamento delle Grave di Papadopoli quando nonostante il Piave in piena avesse travolto diverse passerelle usate per il passaggio, gli italiani avanzarono di l\u00e0 dal fiume travolgendo le truppe austriache.\nDi seguito, partecipava alla decisiva battaglia di Vittorio Veneto, al termine della quale con due squadroni inseriti nella Colonna celere della 2\u00aa Divisione (davanti alla VI Brigata di cavalleria) si spingeva alla conquista di Portogruaro, San Vito al Tagliamento, e poi San Giorgio di Nogaro e (con una furibonda carica) Cervignano, dove catturava un intero Comando di divisione oltre a ingenti materiali.\nE poi altre aliquote del Reggimento si spingevano su Aiello, Terzo e Aquileia. Il 4 novembre, Giorno della Vittoria, infatti, al Corpo di cavalleria era stato comunicato l'ordine del Comando supremo che prevedeva la cessazione delle ostilit\u00e0 alle ore 15:00 imponendo alle divisioni un ultimo sforzo affinch\u00e9 all'ora prefissa venisse raggiunta una linea pi\u00f9 avanzata possibile (quella che sar\u00e0 poi la linea Joanniz-Cervignano-Grado).\nInfine \"Piemonte\" con distaccamento appositamente costituito, raggiungeva, sempre il 4 di novembre, la \"bella Trieste\" meta a lungo agognata da tutti gli italiani e Fiume il 18 novembre del 1918.\nNella battaglia di Vittorio Veneto sono decorati di medaglia d'argento al valor militare: il colonnello Pio Angelini, il tenente colonnello Roberto Pucci, i capitani Filippo Rinaldi e Tito Agosti, i tenenti Fortunato Cilione, Enrico Vitale e Mario Allocatelli e il sergente maggiore Giovanni Ceraldi.\nGli aviatori provenienti da Piemonte Reale nella Prima guerra mondiale.\nNon va sottaciuto che il Reggimento, nel primo conflitto mondiale ha contribuito con i propri effettivi alla costituzione di unit\u00e0 mitraglieri (si ricordi il tenente mitragliere Francesco Formigli, medaglia d'Argento a Opacchiasella il 1\u00ba novembre 1916), di artiglieria (tenente Mario Cenci Bolognetti caduto in combattimento e medaglia d'argento), reparti arditi (ad esempio il capitano Paolo Vivaldi Pasqua dei duchi di San Giovanni del 28\u00ba Reparto d'Assalto, medaglia d'argento a Zenson di Piave, il 15 giugno 1918) e, soprattutto, aviatori.\nTra questi ultimi il maggiore Francesco Baracca, Asso degli Assi, caduto il 19 giugno 1918 nel cielo di Montello dopo ben 34 vittorie su altrettanti velivoli nemici e 60 scontri vittoriosi, cui, gi\u00e0 prima della morte, fu tributata:\nla medaglia d'oro al valor militare con questa motivazione: \"\"Primo pilota da caccia in Italia, campione indiscusso di abilit\u00e0 e di coraggio, sublime affermazione delle virt\u00f9 italiane di slancio e di audacia, temprato in 63 combattimenti, ha gi\u00e0 abbattuto 30 velivoli nemici, 11 dei quali durante le pi\u00f9 recenti operazioni. Negli ultimi scontri, torna due volte col proprio apparecchio colpito e danneggiato da proiettili di mitragliatrice\".\" \"Cielo dell'Isonzo, della Carnia, del Friuli, del Veneto, degli Altipiani, 25 novembre 1916, 11 febbraio, 22 \u2013 25 e 26 ottobre, 6 \u2013 7 \u2013 15 e 23 novembre, 7 dicembre 1917\";\ne la Croce dell'Ordine Militare di Savoia: \"\"Pilota di meriti eccezionali, gi\u00e0 decorato di tre medaglie al valore, costantemente dedica l'assidua opera sua alla riuscita di brillanti azioni aeree. Il 26 aprile 1917 in fiero e accanito combattimento con rara abilit\u00e0 e sommo disprezzo del pericolo, abbatteva un nuovo apparecchio nemico conseguendo cos\u00ec la sua ottava vittoria\" - Cielo carsico 26 aprile 1917\"\"\nDi seguito i nomi di alcuni dei preminenti Aviatori provenienti dai ranghi di Piemonte Reale e le motivazioni delle ricompense loro concesse:\n\u201c\"Nell'occasione di una incursione aerea nemica, addetto al pilotaggio di un aeroplano da caccia, con mirabile sprezzo del pericolo, arditamente affrontava un potente aeroplano nemico e, dando prova di alta perizia aviatoria e di gran sangue freddo ripetutamente lo colpiva con il fuoco della propria mitragliatrice fino a causarne la discesa precipitosa nelle nostre linee. Per impedire che gli aviatori nemici distruggessero l'apparecchio appena atterrato, discendeva anch'egli precipitosamente, raggiungendo lo scopo e concorrendo alla pronta cattura dei prigionieri.\"\u201d - \"Cielo di Medeuzza (Udine), 7 aprile 1916\"\n\u201c\"Pilota aviatore, addetto a una squadriglia aeroplani da caccia,con sereno sprezzo di ogni pericolo e grande sangue freddo, dando prova di molta perizia aviatoria, affrontava potenti aeroplani nemici, concorrendo molto efficacemente, con altro nostro apparecchio da caccia, a determinare la caduta di due velivoli avversari, l'uno in territorio nemico fra Bucovina e Panziano, l'altro entro le nostre linee a Creda presso Caporetto.\"\u201d - \"Cielo di Gorizia, 23 agosto 1916, Cielo di Caporetto, 16 settembre 1916\"\nE poi ancora; il capitano Giuseppe Veggi di Castelletto, il capitano Pierino Negrotto Cambiaso, i tenenti Antonio Aimone, Costantino Bobbio, Guglielmo Haas, Orsini, Mora, Oddo Fileti, Reina, Tomassetti, Villa. I sSottotenenti Sergardi Biringucci e Cenci Bolognetti; i sergenti Addone Del Citerno e Pagnotta e i due cavalieri semplici Manzolini e Merlin.\nMenzione a parte merita il Capitano Fulco Antonio Ruffo di Calabria, che subentrato a Baracca al Comando della celeberrima 91\u00aa Squadriglia sar\u00e0 assegnato nello stesso Piemonte Reale dopo la Grande Guerra carico di onori tra cui spiccano: il Cavalierato dell'Ordine militare di Savoia con questa motivazione\": \u00abCapitano di Complemento di Cavalleria (Corpo Aeronautico Militare) - Dall'inizio della guerra in ininterrotto servizio come pilota, come comandante di una Squadriglia da caccia, come comandante di un Gruppo di Squadriglie da caccia, ha reso all'esercito infiniti preziosi servizi. Animato dal pi\u00f9 raro amore di Patria, eletto esempio sempre ai suoi dipendenti, esecutore ed organizzatore esemplare, ha saputo con l'instancabile sua attivit\u00e0 ottenere dai mezzi messi al suo comando il pi\u00f9 completo rendimento. Nobile esempio come sempre di valore individuale, ha abbattuto nell'ultimo periodo di guerra 7 apparecchi nemici. 1915/1918 - 10 settembre 1918\u00bb \u2014 R.D. n\u00b0 107 del 17 maggio 1919\"; e poi la medaglia d'oro al valor militare in quanto\": \u00abCapitano di Complemento di Cavalleria (Aeronautica d'Armata, Comandante del 17\u00ba Gruppo da Caccia). Dotato di elette virt\u00f9 militari, pilota da caccia d\u2019insuperabile ardire, provato in ben cinquantatr\u00e9 scontri aerei, con spirito di sacrificio pari al suo valore, continu\u00f2 a cercare la vittoria ovunque la poteva trovare. In due mesi fece precipitare quattro apparecchi avversari sotto i suoi colpi sicuri. Il 20 luglio 1917, con incredibile audacia assaliva da solo una squadriglia compatta di cinque velivoli, ne abbatteva due e fugava i superstiti. Mirabile esempio ai valorosi. Cielo di Castagnevizza, 14 luglio - Cielo di Tolmino, 17 luglio - Cielo di Nova Vas, 20 luglio 1917.\u00bb \u2014 R.L. del 5 maggio 1918.\"\nSenza contare 2 medaglie d'argento al valor militare, altre quattro di bronzo e una croce di guerra.\nCos\u00ec si vede quanto il Reggimento di Piemonte, pur non ricevendo nella Grande Guerra la decorazione allo stendardo che avrebbe meritato (principalmente a motivo di regole astruse e farraginose, volute e imposte da certi ambienti monarchici particolarmente ottusi i quali preferirono premiare i reparti impiegati compattamente/unitariamente piuttosto del pari se non superiore valore di chi operava distaccato o \"frazionato\") tuttavia contribu\u00ec largamente alla concessione (\"motu proprio\") da parte del Re d'Italia della medaglia d'oro al valor militare a tutta l'Arma di Cavalleria: \"In 41 mesi di guerra diede mirabile esempio di abnegazione e sacrificio, prodigandosi nei vari campi della cruenta lotta. Rinnov\u00f2 a cavallo i fasti della sua pi\u00f9 nobile tradizione; emul\u00f2, appiedata, fanti, artiglieri, e bombardieri; forn\u00ec per i duri cimenti dell'aria piloti di rara perizia e singolare eroismo. Maggio 1915 - novembre 1918\".\nL'Impresa di Fiume.\nDa poco terminata la Grande Guerra, il 2\u00ba Squadrone in seguito a ordine della 54\u00aa Divisione, muove da Volosca (ove si era attestato a supporto della commissione di verifica della linea d'armistizio) il 17 novembre del 1918 e, con elementi della Brigata Granatieri e una squadriglia di autoblindo, occupa Fiume senza incontrare resistenza, ma anzi con entusiastica accoglienza della popolazione.\nIl 20 esso viene raggiunto dal 4\u00ba Squadrone e poi dal Comando di Reggimento. Entro il 22 tutta la zona circostante \u00e8 occupata da truppe italiane ma si scatena l'opposizione croata e gli Alleati, contrari anch'essi alla dominazione italiana, inviano un Corpo interalleato di occupazione.\nL'anno successivo tra il 23 e il 26 aprile accadono due importanti eventi: dapprima gli Alleati a Versailles si oppongono all'annessione, poi il Consiglio Nazionale di Fiume vota autonomamente l'annessione al Regno d'Italia.\nNe conseguono gravi incidenti anche fra truppe italiane e quelli di altri contingenti. A settembre, il Comando Supremo ordina che il presidio della zona di Fiume sia d'urgenza ridotto alla sola brigata \"Regina\", con un battaglione in citt\u00e0 e gli altri lungo la linea armistiziale. Ma la propaganda nazionalista, favorita dall'alto per un lungo periodo, ha lasciato tracce nelle menti di militari di ogni grado.\n\"\"In una situazione cos\u00ec fluida \u00e8 facile il successo della congiura nata in un gruppo di ufficiali della brigata \"Granatieri\", poi estesa a Gabriele D'Annunzio ed ai capi del battaglione volontari Fiumani\".\nIl 12 settembre 1919, il poeta ed eroe di guerra, Tenente Colonnello Gabriele D'Annunzio (che pure aveva pronunciato l'elogio funebre in morte di Francesco Baracca), marcia da Ronchi per occupare Fiume: in citt\u00e0 \"centocinquanta volontari Fiumani sono i primi a muoversi nella notte uscendo da Fiume verso ovest dove si incontrano con una ventina di Ufficiali e circa duecento uomini di truppa appartenenti al I e al II battaglione del 2\u00ba Granatieri, partiti da Ronchi e da Monfalcone agli ordini del maggiore Reina. Alla testa della colonna si pone D'Annunzio. Al passaggio della colonna dannunziana per Castelnuovo si uniscono ad essa cinque ufficiali e trenta militari di truppa della IV squadriglia autoblindomitragliatrici con cinque mezzi, a Castua raggiunge gli insorti il tenente colonnello Repetto, Comandante del III Gruppo d'assalto. Il suo esempio \u00e8 subito seguito da quasi tutto l'VIII reparto d'assalto, con alla testa il maggiore Nunziante, con otto ufficiali e 250 arditi, e dalla II compagnia del XXII reparto d'assalto, schierata allo sbarramento di Cantrida.\"\n\"Il III gruppo d'assalto era giunto nella zona da pochi giorni, ma qualche contatto con Fiume era gi\u00e0 stato stabilito dall'VIII reparto d'assalto, che fu il pi\u00f9 compatto nella secessione.\"\n\"In questa stessa giornata giungono a Fiume in totale circa sessanta ufficiali e mille fra sottufficiali, graduati e soldati; si presentano inoltre al comando di D'Annunzio diversi ufficiali di altri reparti, in gran parte gi\u00e0 congedati. \"\nFra i primi, oltre i granatieri di Ronchi, entrano in Fiume, l'8\u00ba reparto di assalto al completo con il suo comandante maggiore Nunziante e gli ufficiali capitano Sessa Michele, tenenti: Machin\u00e8, Tuttoilmondo, Cornaglia, Menicucci, Cipri, Spada, Narbona e altri; alcune compagnie del 22\u00ba reparto d'assalto con il capitano Sbacchi, Tenenti Donati, Carpinelli, Tonacci, Bonanni, Mazzoni, Bellia, De Marchi; una compagnia del 13\u00ba reparto d'assalto al comando del tenente Ettore Frignani; un battaglione del 202\u00ba reggimento fanteria (Brigata Sesia); le autoblindate del tenente Benagli e del tenente Ranci; \"il 5\u00ba Squadrone del Piemonte Reale al comando del capitano Flores\" il quale contravvenendo agli ordini del maggior generale Pittaluga, a capo del Corpo multinazionale di occupazione, lo stesso giorno 12 aveva disertato per unirsi ai Granatieri \"ribelli\", anzich\u00e9 intercettarli per impedirne l'ingresso in citt\u00e0, dedicandosi a quella che sarebbe stata definita come l'impresa di Fiume.\nLo squadrone entrava quindi a Fiume seguito, poi, da altri \"Uscocchi\" di \"Piemonte\"(cos\u00ec talvolta chiamava D'Annunzio i suoi seguaci dai tempi della Beffa di Buccari) contribuendo alla costituzione del reparto di Cavalleria delle Forze Armate Fiumane sotto la Reggenza italiana del Carnaro.\n\"Siamo trenta d'una sorte,\"\n\"e trentuno con la morte.\"\n\"Siamo trenta su tre gusci,\"\n\"su tre tavole di ponte:\"\n\"secco fegato, cuor duro,\"\n\"cuoia dure, dura fronte\",\n\"mani macchine armi pronte,\"\n\"e la morte a paro a paro.\"\n[...] \"Dentro i covi degli Uscocchi\"\n\"sta la bora e ci d\u00e0 posa.\"\n\"Abbiam Cherso per mezzana,\"\n\"abbiam Veglia per isposa,\"\n\"e la parentela ossosa\"\n\"tutta a nozze di corsaro.\"\nSe il 26 settembre 1919 \"Piemonte Reale\" tornava dopo quattro anni nella guarnigione romana della Caserma del \"Macao\", il 5\u00ba Squadrone sarebbe invece rientrato l'11 gennaio del 1921.\nDopo una serie di lunghe ed estenuanti trattative diplomatiche e di drammatiche vicende di sangue, Fiume venne annessa all'Italia con la firma di un patto a Roma solo il 27 gennaio 1924.\nLa Seconda guerra mondiale.\nLo scoppio della seconda guerra mondiale vedeva in linea generale le forze armate italiane notevolmente distanziate sul piano tecnologico rispetto agli eserciti alleati.\nIn particolare l'arma di cavalleria, afflitta da mille remore conservatrici che nel ventennio tra le due guerre ne impedirono la meccanizzazione, entrava in guerra con le proprie unit\u00e0 ancora \"a cavallo\", cio\u00e8 con armamento, addestramento, ordinamento e capacit\u00e0 complessive del tutto inadeguate rispetto alle esigenze della guerra meccanizzata. Con l'esclusione di alcuni reparti corazzati che vennero costituiti nei primi anni di guerra e impiegati autonomamente distaccati dai reggimenti cui solo nominalmente appartenevano, il grosso della cavalleria prefer\u00ec conservare le proprie caratteristiche tradizionali bench\u00e9 ormai fosse chiaro a tutti che erano del tutto obsolete. La riconversione di un paio di reggimenti di cavalleria in unit\u00e0 corazzate avvenne infatti con incolmabile ritardo e non poterono risultare impiegabili se non agli inizi del 1943. Purtroppo Piemonte fu fra i reggimenti di cavalleria che conservarono la fisionomia a cavallo per l\u2019intero secondo conflitto mondiale e si present\u00f3 all\u2019appuntamento in splendida forma ma del tutto inadeguato ai tempi\nNella seconda guerra mondiale, il Reggimento \u00e8 inquadrato nella 2\u00aa Divisione celere \"Emanuele Filiberto Testa di Ferro\" con cui partecipa all'invasione della Jugoslavia (6-17 aprile 1941) e successivamente a operazioni di controguerriglia in Croazia (Bihac, Karlovac, Prijeboj, Plitvice, Slunj, Urbovsko, Josipdol, Rakovica, Plaski) fino al 26 giugno 1942.\nSempre con la Seconda Divisione Celere, viene ridislocato in Francia, ove resta fino al 13 novembre 1942, per la difesa costiera e a presidio delle localit\u00e0 di Antibes, Th\u00e9oule, Tolone, Nizza, Colle Noire, Tanneron.\nNel 1943 raggiunge Venaria Reale, viene posto agli ordini del Comando Difesa Territoriale di Torino e viene rinforzato da un Gruppo del 134\u00ba reggimento artiglieria e da reparti di bersaglieri ciclisti e carristi.\nDall'8 al 12 settembre si oppone alle truppe tedesche che muovono su Torino, operando tra Nichelino, Cambiano, Caraglio, Villafalletto, Savigliano. Qui dopo una carica del 1\u00ba squadrone, nei pressi del campo d'aviazione di Savigliano, per ordine superiore, messo in salvo lo Stendardo, si scioglie il 12 settembre.\nDistribuite le ultime scorte viveri e i pochi soldi rimasti nelle casse reggimentali tra gli effettivi, lasciando a ciascuno l'equipaggiamento e le armi individuali, molti Cavalieri riescono a superare le linee ed i posti di blocco tedeschi facendo ritorno alle proprie case, alcuni si uniscono alle nascenti formazioni partigiane, ma un certo numero finisce per\u00f2 nelle retate tedesche e poi nei campi di prigionia in Germania.\nMuoiono nei Campi d'internamento almeno ventitr\u00e9 Cavalieri di Piemonte.\nDel loro sacrificio \u00e8 chiaro esempio il caporal maggiore Enea Zanoli, medaglia d'argento al valor militare alla memoria con questa motivazione: \"Subito dopo l'armistizio prodigava ogni sua attivit\u00e0 nella lotta di liberazione. Organizzatore capace, ardimentoso ed instancabile, forniva alla causa servizi vivamente apprezzabili. Tratto in arresto, interrogato e brutalmente seviziato, manteneva fiero ed esemplare contegno, nulla rivelando. Veniva impiccato in modo barbaro dalla Gestapo tedesca e prima che il cappio si chiudesse trovava la forza di gridare VIVA L'ITALIA. (San Giacomo di Roncole - Mirandola, 30 settembre 1944)\nDal 1946 a oggi.\nL'Unit\u00e0 si ricostituisce nel dopoguerra a Merano nel 1946 come Gruppo Esplorante Divisionale \u201c2\u00b0 Cavalieri\u201d e, trasferito a Firenze, nel 1947, come \u201c2\u00ba Reggimento di Cavalleria Blindata\u201d il 15 maggio del 1949.\nNei primi anni 1950 un suo Squadrone blindato \u00e8 dislocato in Somalia nell'ambito del Corpo militare dell'AFIS (Amministrazione Fiduciaria Italiana della Somalia).\nRiacquista ufficialmente nel 1958 la denominazione tradizionale di \u201cPiemonte Cavalleria\u201d (2\u00b0), mantenendo inalterato cos\u00ec nei tre secoli di storia l'appellativo e la qualifica di \"Cavaliere\" che caratterizzano il Corpo.\nTale resta sino al 1\u00ba ottobre 1975 quando con la ristrutturazione dell'Esercito si scioglie per costituire il 2\u00ba Gruppo Squadroni Meccanizzato \"Piemonte Cavalleria\" in Villa Opicina ed il 9\u00ba Gruppo Squadroni Carri \"Lancieri di Firenze\" a Cervignano.\nProprio nel 1975 Piemonte passa alle dipendenze della neo-costituita Brigata Corazzata \"Vittorio Veneto\" (con comando a Trieste e a sua volta dipendente dalla Divisione meccanizzata \"Folgore\") Grande Unit\u00e0 elementare posta a difesa della Soglia di Gorizia contro un'eventuale invasione del Patto di Varsavia. In tale caso, Piemonte e le altre unit\u00e0 della Brigata avrebbero combattuto ad oltranza per arginare e rallentare la penetrazione nemica, dando il tempo alle altre unit\u00e0 dell'Esercito di approntarsi e organizzarsi a difesa.\nAnche il reggimento \u00e8 impiegato nelle operazioni di soccorso delle popolazioni colpite dal terremoto del Friuli nel 1976, quando il 6 maggio una serie di scosse, con epicentro in Monte S. Simeone, distruggono Gemona, Tarcento, Tricesimo, Venzone, Colloredo di Monte Albano, Buja, Tolmezzo, Bordano e parte dell'Alto Friuli.\nIn tale evenienza, i Cavalieri di Piemonte operano con altruismo e altissimo senso del dovere, guadagnando al loro Stendardo la pi\u00f9 recente decorazione: la Medaglia di Bronzo al Valore dell'Esercito. Rammenta la motivazione che anche Piemonte Cavalleria: \"al verificarsi del grave terremoto che colpiva il Friuli, interveniva tempestivamente con uomini e con mezzi in soccorso alle popolazioni duramente colpite operando con coraggio ed abnegazione e profondendo tutte le energie, dava un validissimo ed efficace aiuto ai sinistrati, contribuendo a ridurre i danni del tragico evento. L'opera svolta ha riscosso l'apprezzamento delle Autorit\u00e0 e la riconoscenza delle popolazioni soccorse, rafforzando il prestigio dell'Esercito. Friuli, 6-15 maggio 1976\".\nCon lo scioglimento della Brigata meccanizzata Vittorio Veneto nel 1991, Piemonte passa alle dipendenze della Brigata corazzata \"Pozzuolo del Friuli\" e da Gruppo Squadroni riassume il rango reggimentale ricevendo in dotazione le nuove blindo \"Centauro\" ed asumendo la fisionomia organica di unit\u00e0 esplorante.\nDal 1992 al 1997 partecipa, con carattere di periodicit\u00e0, all'\u201cOperazione Vespri siciliani\u201d.\nNei mesi di maggio e giugno 1999 \u00e8 impiegato in Ungheria per lo svolgimento di importanti manovre ed esercitazioni congiunte con altri reparti.\nDal gennaio 2000 concorre periodicamente, in collaborazione con le Forze dell'Ordine, al controllo del territorio in Puglia, Campania e Sicilia nell'operazione \u201cSanta Barbara\u201d.\nNel periodo maggio-giugno 2000 partecipa a esercitazioni congiunte con altri reparti in Polonia.\nDa luglio a novembre 2000 e da marzo ad agosto 2001, fornisce uno squadrone di volontari in ferma annuale nell'operazione \u201cStabilisation Force\u201d per il mantenimento della pace in Bosnia.\nGli attentati terroristici dell'11 settembre 2001 coinvolgono il Reggimento nell'operazione di \"Homeland Security\" denominata \u201cDomino\u201d: Piemonte, articolato in raggruppamento e con la quasi totalit\u00e0 dei suoi effettivi, sorveglia, nei periodi marzo-maggio 2002, novembre 2003 \u2013 giugno 2004 e ottobre 2005 \u2013 aprile 2006, diversi obbiettivi sensibili del nord-est Italia.\nIl 26 ottobre 2004, nel corso delle celebrazioni per il 50\u00ba anniversario del ritorno in Trieste all'Italia, al Reggimento viene conferita dal Comune triestino la Cittadinanza Onoraria.\nNel 2005 partecipa con un plotone di volontari in ferma breve all'\u201cOperazione Antica Babilonia\u201d in Iraq.\nDal 2006, Ufficiali, Sottufficiali Graduati e militari di Truppa del Reggimento partecipano con carattere di periodicit\u00e0, ad operazioni sul territorio nazionale (soprattutto l'Operazione Strade Sicure) ed all'estero (Operazione Leonte in Libano e pi\u00f9 di recente (2015) la missione addestrativa EUTM sotto egida dell'UE a favore dei militari del Mali).\nDal 1\u00b0 di ottobre 2014 \u00e8 alle dipendenze della Brigata alpina \"Julia\".\nNel 2015 (ambito Op. Strade Sicure) partecipa con i suoi effettivi alla costituzione del \"dispositivo di sicurezza\" per l'evento Esposizione Universale di Milano (Expo 2015), operando al contempo lungo il confine Nord-orientale d'Italia e , come sopra ricordato, all'estero nella missione addestrativa EUTM in Mali\nAnalogamente nel 2016, partecipa col proprio personale, a Roma, al dispositivo per l'esigenza connessa al Giubileo c.d. della Misericordia.\nNel 2017 \u00e8 impiegato ancora nel dispositivo Strade Sicure in particolare a presidio di obiettivi sensibili a Chiomonte e Val Susa come anche sulle piazze di Roma e Trieste. Nello stesso anno, il Reggimento distacca propri elementi ancora una volta in Mali per l'European Union Training Mission ed \u00e8 impegnato in un'importante attivit\u00e0 addestrativa in Ungheria (Esercitazione Clever Ferret 2017 nel poligono di Varpalota) dove con il 7 Reggimento Alpini opera insieme alle forze ungheresi e slovene della \"Multinational Land Force\" in attivit\u00e0 mai realizzate prima in forma congiunta.\nReggimento cittadino onorario di Trieste.\nSotto l'egida del 90\u00ba comandante, colonnello Gesildo Tarquini, e del sindaco \"pro tempore\" Roberto Dipiazza, il 26 ottobre 2004, nel corso delle celebrazioni per il 50\u00ba anniversario del ritorno in Trieste all'Italia, il Comune di Trieste ha concesso a Piemonte Cavalleria la \"Cittadinanza Onoraria\" con la seguente motivazione:\n\"Per il grande valore storico di un Corpo che ha annoverato tra i suoi quadri, Ufficiali, Sottufficiali e Militari di Truppa di origini triestine; nonch\u00e9 per il solido e profondo legame che lo unisce alla citt\u00e0 di Trieste, di cui ha contribuito ad incrementare il prestigio interno ed esterno con i suoi compiti di supporto nelle missioni internazionali di pace e di collaborazione con le altre Forze Armate straniere\".\nFesta del Reggimento.\nLa Festa del Reggimento (o Festa di Corpo) cade il 21 marzo, anniversario della Sforzesca (1849) ove lo Stendardo ottenne la prima Medaglia d'Argento al Valor Militare.\nDalla sua istituzione questa Festa \u00e8 sempre stata celebrata con importanti cerimonie militari, concorsi ippici o addirittura con caroselli equestri rievocativi non solo del Fatto d'Arme, ma di tutta la Storia pluricentenaria del Reggimento.\nUna curiosit\u00e0 sulla \"Sforzesca\" e sullo Stendardo di Piemonte Reale nel 1906: il 21 marzo di quell'anno, 57\u00ba anniversario del combattimento, viene rinnovato lo Stendardo del Reggimento con un nuovo drappo donato dalla Regina Margherita e Giosu\u00e8 Carducci firma la seguente epigrafe incisa sul cofano destinato a conservarlo:\n\u201c\"Dalle gloriose reliquie dell'antico Stendardo, che fino al 1866 sventol\u00f2 in tutte le campagne combattute per l'indipendenza e nel nome dell'Italia, fu rinnovato questo segnacolo del Reggimento Piemonte Reale Cavalleria nel 1906, con gli auspici dell'Augusta Margherita Sabauda prima Regina d'Italia.\"\u201d \u201c\"Quod bonum felix faustum forutnatumque sit.\"\u201d\nI comandanti del Piemonte Cavalleria.\nReggimento di Cavalleria \u201cPiemonte Reale\u201d\n1.\u2192Col. Giacinto Gontery di Cavagli\u00e0,\n2.\u2192Col. Vittorio Piossasco di Virle,\n3. Col. Francesco Filippi,\n4. Col. Renato Rovero di Revello,\n5. Col. Luigi d'Hamezan di Salins,\n6. Col. Giuseppe Lucerna d'Angrogna,\n7. Col. Giulio Ponte,\n8. Col. Ignazio Nomis di Pollone,\n9. Col. Giacinto Rambert,\n10. Col. Giovanni Piossasco di Scalenghe,\n11. Col. Gaspare Galleani d'Agliano,\n12. Col. Luigi della Chieda di Roddi.\n4\u00b0 Dragoni Piemontesi\n13. Col. Giovanni Valperga d'Albaretto.\nReggimento \u201cPiemonte Reale Cavalleria\u201d\n14. Col. Bartolomeo Richelmi di Bovile,\n15. Col. Luigi Arborio Mella,\n16. Col. Angelo Calcamuggi di Monleale,\n17. Col. Felice Cacherano di Bricherasio,\n18. Col. Angelo Olivieri di Vernier,\n19. Col. Bonaventura Morra di Lavriano e della Mont\u00e0,\n20. Col. Eugenio di Savoia-Villafranca Carignano (comandante onorario),\n21. Col. Federico della Chiesa di Cervignasco,\n22. Col. Giovanni Billiani di Cantoira,\n23. Col. Carlo della Chiesa di Cervignasco,\n24. Col. Massimo Taparelli d'Azeglio (comandante onorario),\n25. Col. Rodolfo Gabrielli di Montevecchio,\n26. Col. Alfonso Gazelli di Rossana,\n27. Col. Luigi Pilo Boyl di Putifigari.\nReggimento \u201cCorazzieri di Piemonte\u201d\n28. Ippolito Cusani Confalonieri.\nReggimento \u201cPiemonte Reale Cavalleria\u201d\n29. Col. Giacinto Manuel di San Giovanni,\n30. Col. Alfonso Galli della Loggia.\n2\u00ba Reggimento di Cavalleria \u201cPiemonte Reale\u201d\n31. Col. Eugenio Roero di Settime.\nReggimento di Cavalleria \u201cPiemonte Reale\u201d\n32. Col. Luigi Coardi di Bagnasco,\n33. Col. Artemio Seyssel d'Aix di Sommariva,\n34. Col. Fabio Longhi,\n35. Col. Giuseppe La Vista,\n36. Col. Giuseppe Gennari,\n37. Col. Orazio Lorenzi.\nReggimento \u201cPiemonte Reale Cavalleria\u201d(2\u00b0)\n38. Col. Paolo Barattieri di San Pietro,\n39. Col. Agostino Olea,\n40. Col. Giulio Merli Miglietti,\n41. Col. Annibale Gatti,\n42. Col. Pompeo Pignatelli di Montecalvo,\n43. Col. Francesco Rossi.\nReggimento \u201cPiemonte Reale Cavalleria\u201d\n44. Col. Pio Angelini,\n45. Col. Cesare Bonati,\n46. Col. Enrico Armando,\n47. Col. Umberto Vaccari,\n48. Col. Pietro Forneris,\n49. Col. Aldo Zanotti,\n50. Col. Mario Marazzani,\n51. Col. Oscar Gritti,\n52. Col. Mario Morelli,\n53. Col. Giuseppe Maria Cavalli.\nGruppo Esplorante 2\u00b0 Cavalieri (non seguono la numerazione per l'assenza del nome di \"Piemonte\")\nTen. Col. Fausto Maria Pittarelli,\nTen. Col. Enrico Ravenna,\nTen. Col. Enrico Brescia.\n2\u00ba Reggimento di Cavalleria Blindata \u201cPiemonte Cavalleria\u201d\n54. Col. Vincenzo Pasquale,\n55. Col. Giorgio Memmo,\n56. Col. Livio Picozzi,\n57. Col. Pompeo Montanarella,\n58. Col. Pietro Carbone,\n59. Col. Ernesto de Landerset,\n60. Col. Mario Alessi.\nReggimento \u201cPiemonte Cavalleria\u201d (2\u00b0)\n61. Col. Francesco Ottaviani,\n62. Col. Carlo Francesco Gay,\n63. Col. Ildebrando Alfassio Grimaldi di Bellino Lomaglio,\n64. Col. Ermolao Gabelli,\n65. Col. Luciano Fortunato,\n66. Col. Antonio Castagna,\n67. Col. Carlo Romano,\n68. Col. Enrico Facciolla,\n69. Col. Marcello Silenzi,\n70. Col. Renzo Faggion,\n71. Col. Olindo De Sarno,\n72. Col. Filippo Spaziani.\n2\u00ba Gruppo Squadroni Meccanizzato \u201cPiemonte Cavalleria\u201d\n73. Ten. Col. Albino Beresca,\n74. Ten. Col. Pasquale Vaccari,\n75. Ten. Col. Pietro Serifio,\n76. Ten. Col. Mario Martemucci,\n77. Ten. Col. Armando Proietti,\n78. Ten. Col. Bernardino De Luca,\n79. Ten. Col. Giuseppe Ficocelli,\n80. Ten. Col. Lorenzo Tantillo,\n81. Ten. Col. Riccardo Trepiccione,\n82. Ten. Col. Raimondo Caria.\n2\u00ba Reggimento \u201cPiemonte Cavalleria\u201d\n83. Col. Adalberto Manzilli.\nReggimento \u201cPiemonte Cavalleria\u201d (2\u00b0)\n84. Col. Giuseppe Ficocelli,\n85. Col. Renzo Ferlat,\n86. Col. Federigo Sozzi,\n87. Ten. Col. Lucio Rossi Beresca,\n88. Col. Luciano Pireddu,\n89. Col. Ottavio Sillitti,\n90. Col. Gesildo Tarquini,\n91. Col. Procolo Lardone,\n92. Col. Antonio De Pascalis,\n93. Col. Luca Andreani,\n94. Col. Alessandro Scano,\n95. Col. Stefano Santoro,\n96.Col. Giuseppe Russo\n97. Col. Ivano Marotta (in carica) \nSimboli.\nIl cavallino rampante.\nLa \"pezza tradizionale\" del Reggimento Piemonte Reale Cavalleria \u00e8 il puledro allegro o cavallino rampante d'argento in campo rosso. In grammatica araldica, per i cavalli o puledri varrebbe l'aggettivo allegro o spaventato, essendo \"rampanti\" solo il Leone e i suoi \"derivati\" fantastici/mitologici. Tuttavia una tacita delega alla regola araldica ammette che quello del Reggimento di Piemonte (e del 4\u00b0 e 9\u00b0 Stormo) sia definito rampante per le virt\u00f9 guerresche delle compagini e di quanti lo illustrarono nei vari conflitti dal 1692 ai nostri tempi. Lo stesso cavallino venne utilizzato dal maggiore medaglia d'oro al valor militare Francesco Baracca sulle fiancate delle carlinghe dei suoi aeroplani durante la Prima guerra mondiale, diventando nero ed iscritto in una nuvola, a partire dal 1917 quando venne costituita la 91\u00aa Squadriglia Aeroplani (la Squadriglia degli Assi), reparto che aveva in dotazione i migliori caccia forniti dall'alleato francese: il Nieuport 17 e alcuni SPAD VII e XIII. Tra la fine del 1916 e l\u2019inizio del 1917, seguendo la nuova consuetudine , sorta fra gli aviatori della I GM mondiale, di apportare segni di riconoscimento al proprio velivolo, Baracca scelse infatti di adottare come simbolo personale, apportando delle varianti quali la grafica e soprattutto la colorazione nera per farlo risaltare maggiormente sulla tela del proprio apparecchio, lo stesso stemma del \u201cPiemonte Cavalleria\u201d quale emblema personale per rivendicare le personali origini militari e l'amore per i cavalli. Lo stesso Francesco, nella lettera alla madre del 27 aprile 1918 , motiva la scelta dell\u2019emblema personale e quello della 91a Squadriglia, di cui \u00e8 comandante: \u201c[\u2026] ti mander\u00f2 presto la mia fotografia a cavallo ed intanto ti invio questa con l'apparecchio e sopra il cavallo, lo stemma del Piemonte Reale. Ora abbiamo adottato come distintivo della squadriglia un grifo, il simbolo dell'ardire e della ferocia: il leone con la testa di falco [...]\u201d. Sebbene il cavallino non appaia sui primi aerei pilotati dall\u2019Asso degli Assi , la prima testimonianza della presenza di un \u201ccavallo scalpitante\u201d sulla carlinga del Nieuport 17 2614 viene riportata in un articolo dell\u20198 maggio 1917 ne \u201cIl Resto del Carlino\u201d, in riferimento alla 8a vittoria di Francesco, il 26 aprile 1917 sul Brandenburg C. I 129.17. La prima fotografia di Baracca con, alle sue spalle, il cavallino rampante dipinto sulla fusoliera di un Nieuport 17, fu pubblicata sulla rivista \u201cIl Mondo\u201d del 20 maggio dello stesso anno. Il cavallo pass\u00f2 poi sullo SPAD VII , e successivamente, sullo SPAD XIII , sulla cui livrea fu dipinto su una \u201cnuvoletta\u201d bianca per farlo meglio spiccare sulla colorazione mimetica di questo apparecchio. \u00c8 ormai provato che il cavallino sia sempre stato nero ; per quanto riguarda il verso della rampata, Francesco lo fece dipingere su entrambi i lati della carlinga, fino alla comparsa del grifo su uno di essi.\nDalla Squadriglia (inizialmente inquadrata nel 2\u00ba Stormo) il simbolo si diffuse alquanto nella specialit\u00e0 Caccia dell'Arma Aeronautica dal momento che quando la 91\u00aa passava alle dipendenze di un nuovo Gruppo/Stormo Caccia quest'ultimo se ne fregiava volentieri utilizzandolo, nelle due versioni argento e nero. Attualmente \u00e8 simbolo araldico del IX, X e del XII Gruppo Caccia, del 4\u00ba Stormo (il primo Stormo storicamente intitolato a Baracca, ma poi dedicato alla memoria di Amedeo di Savoia Aosta, Stormo che addirittura denomin\u00f2 \"Cavallino Rampante\" la sua pattuglia acrobatica) e del 9\u00ba Stormo \"Francesco Baracca\".\nVa ricordato poi che il cavallino rampante \u00e8 divenuto, con qualche variante, anche il simbolo della Scuderia Ferrari.\nTutto ebbe origine a Ravenna, quando Enzo Ferrari, il 16 giugno 1923, guidando l'Alfa Romeo RL-Targa Florio insieme a Giulio Ramponi, vinse il primo Circuito del Savio, incontr\u00f2 il conte Enrico Baracca, padre di Francesco, gi\u00e0 conosciuto qualche tempo prima a Bologna. Da quel secondo incontro, come lo stesso Ferrari scrive il 3 luglio 1985 allo storico lughese Giovanni Manzoni, nacque quello successivo con la madre, contessa Paolina Biancoli.\u201cFu essa a dirmi un giorno\u201d - scrisse poi il costruttore di Maranello - \u201cFerrari, metta sulle sue macchine il cavallino rampante del mio figliolo. Le porter\u00e0 fortuna\u201d (\u2026) \u201cConservo ancora la fotografia di Baracca, con la dedica dei genitori con cui mi affidano l'emblema\u201d - conclude Ferrari - \u201cIl cavallino era ed \u00e8 rimasto nero; io aggiunsi il fondo giallo canarino che \u00e8 il colore di Modena\u201d.\nDa segnalare che quando il Re concesse al padre Enrico il citato titolo comitale, si volle che lo stemma araldico riportasse anch'esso un puledro allegro nero in campo argenteo e sormontato da banda orizzontale blu con tre stelle a sei punte.\nAnche la Ducati us\u00f2 il \"cavallino rampante\": per un breve periodo infatti, le moto da corsa di Borgo Panigale e una versione stradale di 98 cc. (denominata \"Cavallino\" in Europa e \"Bronco\" negli Stati Uniti) hanno avuto sulle fiancate un cavallino identico a quello della Ferrari identificandole appunto come le \"Ferrari a due ruote\". In effetti, nel 1956, l'ingegner Taglioni chiese ed ottenne di poter dipingere sulle moto il famoso cavallino, perch\u00e9 era nato anch'egli a Lugo di Romagna, come il maggiore Francesco Baracca.\nIl Cavallino di Piemonte \u00e8 simpaticamente soprannominato (da quasi due secoli) come \"il paffutello\" a motivo della posizione rampante che ne \"esalta\" l'addome.\nFiamme e fregio.\nSul bavero dell'uniforme, come per tutte le unit\u00e0 di Cavalleria, sono fissate le \"fiamme a tre punte\", mostreggiature riportanti i colori reggimentali (rosso, con bordo nero, per il Reggimento \"Piemonte Cavalleria\"). Alla base interna delle fiamme si trovano le stellette argentate a 5 punte, distintive delle Forze Armate italiane.\nPrima delle fiamme, il Reggimento ebbe per le uniformi, dalla fondazione, baveri (o colletto) e paramani rossi, mantenendoli in tal guisa almeno fino alla met\u00e0 degli anni 1940.\nIl Reggimento indossa sul berretto il fregio comune ai reparti dei Dragoni e dei Cavalieri: esso \u00e8 composto da una \"granata con fiamma dritta\" con il numero distintivo del reggimento inscritto al centro della granata stessa.\nIl fregio \u00e8 in metallo argentato poggiante su un cerchio dello stesso materiale quando fissato al basco, \u00e8 ricamato e dorato per il berretto rigido; in filo nero per altri tipi di copricapo.\nLe marce reggimentali.\nPiemonte Cavalleria dispone di ben tre marce precipue.\nLa pi\u00f9 nota \u00e8 una \"Slow March\" di respiro europeo, La \"Marcia del Principe Eugenio\" introdotta in Italia proprio da \"Piemonte Reale\" e poi estesa a tutta la Cavalleria e all'Artiglieria a cavallo come marcia d'ordinanza delle armi a cavallo. Essa \u00e8 opera del compositore Andreas Leonhardt che si bas\u00f2 su un canto popolare (\"Prinz Eugen, der edle Ritter\") dedicato al condottiere sabaudo dopo la vittoria sui Turchi a Belgrado nel 1717.\nCome si ricorder\u00e0 Piemonte Reale era legato alla figura di Eugenio di Savoia dai tempi della cobelligeranza austro-piemontese e in particolare dai fatti d'arme dell'Assedio di Torino del maggio 1706 durante la guerra per la successione al trono di Spagna.\nLa seconda \u00e8 la marcia d'ordinanza reggimentale o \"Marcia Speciale del Reggimento Piemonte Reale Cavalleria\" di cui si conosce solo l'anno d'istituzione, il 1838.\nLa terza \u00e8 la marcia intitolata semplicemente \"Piemonte Reale\". \"Nel 1914, in un periodo pregno di musiche che anticipavano il primo conflitto mondiale e ripercorrevano i principali passaggi della nostra storia di nazione finalmente unita, il compositore e maestro di banda Stefano Rossi volle dedicare una marcia al Reggimento, quale immagine di epiche lotte, la intitol\u00f2 Piemonte Reale e si ispir\u00f2 per il ritmo e i tempi della composizione \"ai cavalli pi\u00f9 che ai cavalieri\". Rossi present\u00f2 la sua composizione al Concorso Internazionale della Casa Editrice Tito Belati e la sua creativit\u00e0 gli valse un premio e l'immediata pubblicazione in uno degli ultimi fascicoli editi prima dell'interruzione delle attivit\u00e0 editoriali per il conflitto."}
{"id": "5355613", "revid": "21880", "url": "https://it.wikipedia.org/wiki?curid=5355613", "title": "Proteaginose", "text": ""}
{"id": "5355623", "revid": "1123217", "url": "https://it.wikipedia.org/wiki?curid=5355623", "title": "Placerias", "text": ""}
{"id": "5355624", "revid": "339392", "url": "https://it.wikipedia.org/wiki?curid=5355624", "title": "Postosuchi", "text": ""}
{"id": "5355625", "revid": "767487", "url": "https://it.wikipedia.org/wiki?curid=5355625", "title": "Glass Candy", "text": "Glass Candy, originalmente Glass Candy and The Shattered Theatre, \u00e8 un gruppo musicale statunitense di musica elettronica, formato a Portland, Oregon, nel 1996.\nDiscografia.\nSingoli.\nNel 2015 il loro brano \"Warm In The Winter\" \u00e8 stato utilizzato per lo spot pubblicitario della compagnia francese Air France."}
{"id": "5355626", "revid": "253269", "url": "https://it.wikipedia.org/wiki?curid=5355626", "title": "Anthony Zerbe", "text": "Biografia.\n\u00c8 conosciuto per aver interpretato Milton Krest, antagonista di James Bond, in \"007 - Vendetta privata\" (1989), inoltre ha recitato in numerosi film con ruoli spesso importanti e in alcune occasioni anche come protagonista."}
{"id": "5355627", "revid": "729019", "url": "https://it.wikipedia.org/wiki?curid=5355627", "title": "Stazione di Ponzano Monferrato", "text": "La stazione di Ponzano Monferrato era una fermata ferroviaria posta sulla linea Castagnole-Asti-Mortara che fino al 2003 serviva il comune di Ponzano Monferrato.\nStoria.\nLa fermata fu inaugurata il 12 luglio 1870 contestualmente all'apertura della ferrovia Castagnole-Asti-Mortara, il cui esercizio fu ceduto dallo Stato alla Societ\u00e0 per le Ferrovie dell'Alta Italia (SFAI) in virt\u00f9 della legge di riforma del 1865 nel frattempo intervenuta.\nIn base alla legge \"Baccarini\" del 27 aprile 1885, la concessione fu trasferita in tale anno alla Societ\u00e0 per le Strade Ferrate del Mediterraneo, con servizi eserciti dalla Rete Mediterranea, per poi passare nel 1905 alle neocostituite Ferrovie dello Stato.\nPassato in gestione nel 2001 a Rete Ferroviaria Italiana con il resto della linea, l'impianto fu soppresso nel 2003, assieme a quasi tutte le localit\u00e0 della linea abilitate al servizio viaggiatori. Sette anni dopo il servizio fu interrotto tra Asti e Mortara, a causa di cedimenti strutturali della galleria presso Ozzano Monferrato, anticipando la chiusura dell'intera linea."}
{"id": "5355628", "revid": "106456", "url": "https://it.wikipedia.org/wiki?curid=5355628", "title": "Harki", "text": "Harki (aggettivo di \"harka\", in arabo standard \"haraka\" \u062d\u0631\u0643\u0629, \"banda\", \"movimento\", per esempio un gruppo di volontari) \u00e8 un termine generico indicante un musulmano algerino lealista che ha servito come ausiliario dell'esercito francese nella guerra d'Algeria tra il 1954 ed il 1962. Il termine spesso era esteso a tutti i musulmani d'Algeria che durante la guerra supportavano la presenza francese nel paese.\nIn Francia, il termine \u00e8 usato per designare i membri della comunit\u00e0 dei franco-musulmani rimpatriati (\"Franco-musulmans rapatri\u00e9s\"), che vivono nel paese sin dal 1962, ed in generale i loro discendenti di seconda generazione. In questo senso, il termine \"Harki\" \u00e8 usato per distinguere tale specifico gruppo etnoculturale dai francesi di origine algerina o dagli immigrati algerini.\nNel 2012, gli \"Harkis\" ed i loro discendenti erano circa 800.000 in Francia.\nIl Presidente Jacques Chirac nel 2001 stabil\u00ec il 25 settembre 2001 come il Giorno della Riconoscenza Nazionale per gli Harkis. Il 14 aprile 2012 il Presidente Nicolas Sarkozy riconobbe infine la responsabilit\u00e0 storica della Francia nell'abbandono degli \"Harkis\" veterani ai tempi della guerra.\nPeriodo coloniale.\nI musulmani algerini servirono in gran numero come soldati regolari nell'Arm\u00e9e d'Afrique francese fin dal 1830, come spahis (cavalleggeri) e come tirailleurs (cacciatori). Giocarono un'importante parte durante la guerra franco-prussiana del 1870 e soprattutto durante la prima guerra mondiale, quando 100.000 \"Harkis\" persero la vita combattendo contro i tedeschi.\nDurante la seconda guerra mondiale, dopo la riorganizzazione delle forze della Francia libera in Nordafrica nel 1942-1943 da parte degli Alleati, le truppe nordafricane, con 233.000 uomini, costituivano pi\u00f9 della met\u00e0 degli effettivi del ricostituito esercito francese. Il contributo maggiore lo offrirono durante la liberazione del sud della Francia, con il Corps exp\u00e9ditionnaire fran\u00e7ais en Italie e nelle campagne in Germania del 1944-1945.\nI tirailleurs provenienti da Algeria, Marocco ed Africa occidentale combatterono in Indocina come parte del corpo di spedizione francese, fino alla caduta di Dien Bien Phu nel 1954.\nLa guerra d'Algeria.\nCon lo scoppio della guerra d'Algeria nel 1954, la lealt\u00e0 dei soldati musulmani algerini nei confronti della Francia venne inevitabilmente messa a dura prova. Alcune unit\u00e0 regolari furono trasferite dall'Algeria alla Francia o in Germania, a seguito dell'aumento delle diserzioni o di piccoli ammutinamenti.\nA parziale rimpiazzo, l'amministrazione francese reclut\u00f2 gli \"Harkis\" come una milizia irregolare, basata nei propri villaggi o citt\u00e0 sparsi per l'Algeria. Inizialmente create come unit\u00e0 di autodifesa delle comunit\u00e0 locali, gli \"Harkis\", a partire dal 1956, affiancarono sempre di pi\u00f9 le truppe francesi sul campo. Essi erano armati alla leggera (spesso solo con fucili a canna liscia) ma la conoscenza del territorio e delle condizioni locali li rendeva preziosi ausiliari delle unit\u00e0 regolari francesi.\nSecondo il generale R. Hure, nel 1960 erano circa 150.000 i musulmani algerini alle dipendenze dell'Arm\u00e9e de terre: oltre ai volontari ed ai coscritti in servizio nelle unit\u00e0 regolari, questo numero comprende 95.000 \"Harkis\" (compresi 20.000 \"mokhazni\", poliziotti coloniali, e 15.000 guide dei commando de chasse).\nLe autorit\u00e0 francesi dichiaravano che erano pi\u00f9 i musulmani algerini in servizio nell'Arm\u00e9e che quelli che combattevano con il Fronte di Liberazione Nazionale (FLN). Secondo i dati dell'US Army, forse compilati in tempi diversi, gli \"Harkis\" erano circa 180.000, pi\u00f9 del totale degli effettivi del FLN. Uno studio del generale Faivre del 1994 indicava che nel 1961, vi erano 210.000 musulmani algerini effettivi o ausiliari dell'esercito francese ed un massimo di 50.000 aggregati al FLN. Un rapporto delle Nazioni Unite datato 13 marzo 1962 stimava in 263.000 il totale dei musulmani \"pro-Francia\": 20.000 regolari, 40.000 coscritti, 78.000 \"Harkis\" e Moghaznis, 15.000 commandos e 60.000 civili dei gruppi di autodifesa; i restanti 50.000 includevano gli ufficiali governativi musulmani ed i veterani di guerra.\nI francesi impiegarono gli \"Harkis\" come unit\u00e0 di guerriglia, pi\u00f9 che come reparti di guerra convenzionale. Generalmente erano inseriti sia in unit\u00e0 totalmente algerine, comandate da ufficiali francesi, che in unit\u00e0 miste. Altri erano inquadrati in plotoni o unit\u00e0 pi\u00f9 piccole, aggregate a battaglioni francesi. Un terzo campo di impiego che coinvolgeva gli \"Harkis\" era quello dell'intelligence, come in alcune operazioni false flag documentate.\nLe motivazioni che spingevano queste truppe a lavorare con i francesi erano diverse. Il FLN colpiva sia i collaborazionisti che i gruppi nazionalisti rivali ed alcuni algerini si arruolavano come \"Harkis\" per vendicare la morte di congiunti oppositori politici del FLN. Altri erano disertori delle forze del FLN, convinti per vari motivi a cambiare bandiera. Molti \"Harkis\" provenivano da famiglie o altri gruppi tradizionalmente legati alla Francia. Altri sostenevano l'unione dell'Algeria alla Francia contro l'indipendenza.\nDal punto di vista dei nazionalisti, tutti gli \"Harkis\" erano traditori. Ma entrambi i firmatari del cessate il fuoco (Accordi di \u00c9vian) del marzo 1962 garantirono che nessuno, \"Harkis\" o Pieds-noirs, avrebbe subito rappresaglie dopo l'indipendenza per fatti compiuti durante la guerra.\nDopo la guerra.\nInizialmente, nel 1962, il governo di Charles de Gaulle ordin\u00f2 alle autorit\u00e0 coloniali ed agli ufficiali delle forze armate di impedire agli \"Harkis\" di seguire i Pieds-noirs e di cercare rifugio sul territorio metropolitano francese. Alcuni ufficiali dell'esercito disobbedirono e cercarono di aiutare gli \"Harkis\" ai propri ordini e le loro famiglie a scappare dall'Algeria.\nD'altra parte, il gruppo terroristico di estrema destra OAS inizi\u00f2 una campagna di attentati dinamitardi in Algeria, a seguito degli accordi di \u00c9vian; inoltre tentavano di impedire ai Pieds-noirs di lasciare il paese nordafricano. Circa 91.000 \"Harkis\", familiari compresi, trovarono rifugio in Francia.\nCome temuto, vi furono diffuse rappresaglie contro gli \"Harkis\" rimasti nel paese. Si stima che almeno 30.000 e forse 150.000 \"Harkis\" siano stati uccisi dal FLN o linciati dalla folla, talvolta in circostanze estremamente crudeli. Al contrario, i soldati regolari musulmano-algerini, cui era stata offerta la possibilit\u00e0 di continuare a servire nell'Arm\u00e9e, furono solo occasionalmente oggetto di violenze. Alcuni leader della nuova Repubblica algerina erano veterani dell'esercito francese, in quanto prima dell'indipendenza il servizio militare rappresentava una delle poche strade di avanzamento sociale per la maggioranza musulmana all'interno della societ\u00e0 coloniale.\nIl governo francese, impegnato nel disimpegno dall'Algeria e dal rimpatrio dei \"Pieds-noirs\", trascur\u00f2 o minimizz\u00f2 le notizie di massacri degli \"Harkis\". De Gaulle sembrava indifferente alla difficile situazione dei musulmani lealisti rispondendo ad un loro portavoce, secondo il biografo Alistair Horne, \"Eh bien! vous souffrirez\" (\"Beh, allora soffrirete\"). Il 19 marzo 1962 il Ministro di Stato Louis Joxe ordin\u00f2 che cessassero i tentativi da parte degli ufficiali di trasferire gli \"Harkis\" e le loro famiglie in Francia, cui fece seguito la decisione che \"gli ausiliari sbarcati sul territorio metropolitano in contrasto con il piano generale saranno rimandati in Algeria\".\nIl governo non aveva piani per la questione degli \"Harkis\" dopo l'indipendenza e, per alcuni anni, non riconobbe loro il diritto di vivere in Francia come residenti e cittadini. Gli \"Harkis\" venivano tenuti in campi \"temporanei\" circondati da filo spinato ed il \"chantiers de forestage\", comunit\u00e0 di 30 famiglie \"Harkis\" ai margini delle foreste che gli uomini manutenevano. Il governo in seguito adott\u00f2 varie misure di aiuto per questa comunit\u00e0 (come la legge Romani del 1994 e la legge Mekachera del 2005); tuttavia, secondo la comunit\u00e0 \"Harki\", queste leggi fecero troppo poco e troppo tardi.\nRecentemente, il governo di Jacques Chirac ha riconosciuto questi ex alleati, istituendo cerimonie pubbliche per commemorare i loro sacrifici, come la Giornata della Riconoscenza Nazionale per gli Harkis del 25 settembre 2001. Centinaia di associazioni \"Harki\" lavorano in Francia per ottenere ulteriori riconoscimenti e per aiutare l'integrazione nella societ\u00e0; gli \"Harki\" sono ancora per la maggior parte dei casi una minoranza di rifugiati non integrati. Da parte sua, il governo algerino non riconosce gli \"Harkis\" come cittadini francesi e non permette loro di rientrare nel paese per visitare i loro luoghi di nascita o i congiunti rimasti in Algeria.\nGli \"Harkis\" sono spesso considerati in Francia come \"Francesi per il sangue versato\".\nDall'indipendenza dell'Algeria, \"Harki\" \u00e8 stato usato nel paese come termine denigratorio. Tra alcuni membri della comunit\u00e0 franco-algerina, essi sono stati paragonati ai collaborazionisti francesi durante l'occupazione nazista. Lo storico algerino Mohammed Harbi, un ex membro del FLN, ritiene questo paragone tra \"Harkis\" e traditori non pertinente; egli ritiene che i combattenti durante la guerra d'Algeria e coloro che si opposero alla resistenza non possono essere considerati collaborazionisti.\nNel settembre 2021, Emmanuel Macron, presidente della Francia \"chiede perdono\" agli harkis e annuncia una legge di \"riconoscimento e riparazione\".\nAltri riferimenti.\nDurante la guerra civile algerina che ha insanguinato il paese tra il 1991 ed il 2002, i ribelli fondamentalisti islamici usavano la parola \"Harkis\" in senso dispregiativo per indicare poliziotti e soldati governativi.\nNel 2006, il politico francese Georges Fr\u00eache caus\u00f2 una controversia dopo aver apostrofato come \"subumani\" un gruppo di \"Harkis\" di Montpellier. Egli dichiar\u00f2 poi che si era riferito ad uno specifico individuo nella folla, ma fin\u00ec per pagare 15.000 euro di penale e venne espulso dal Partito socialista francese.\nGli \"Harkis\" non vanno confusi con gli \"\u00c9volu\u00e9s\", termine riferito a quei gruppi di soggetti, presenti in tutte le colonie, che divennero strettamente identificati con i francesi e la loro cultura attraverso l'educazione, il servizio governativo, la lingua e cos\u00ec via.\nPer contro, gli \"Harkis\" sono culturalmente algerini, parlano poco il francese e sono per lo pi\u00f9 indistinguibili dalla maggioranza degli algerini, eccetto che per la loro storia da ausiliari delle unit\u00e0 francesi. Mentre la maggior parte degli \"\u00c9volu\u00e9s\" migrarono in Francia durante la rivoluzione o dopo l'indipendenza, alcuni rimasero in Algeria dopo il 1962, occupando posti di rilievo nella vita politica e sociale del nuovo stato, come l'ex presidente Ferhat Abbas."}
{"id": "5355630", "revid": "119626425", "url": "https://it.wikipedia.org/wiki?curid=5355630", "title": "Golfo di Milazzo", "text": "Il golfo di Milazzo \u00e8 un'ampia insenatura naturale compresa tra capo Rasocolmo (a est) e capo Milazzo (a ovest), nella costa nord-orientale della Sicilia. Lungo la sua linea di costa insistono i territori di 13 comuni."}
{"id": "5355635", "revid": "212348", "url": "https://it.wikipedia.org/wiki?curid=5355635", "title": "Kansas City Hi-Spots 1950-1951", "text": "La stagione 1950-51 dei Kansas City Hi-Spots fu la 1\u00aa e unica nella NPBL per la franchigia.\nI Kansas City Hi-Spots fallirono a met\u00e0 stagione mentre avevano un record 4-19. Vennero classificati al quarto posto della Western Conference."}
{"id": "5355639", "revid": "1100311", "url": "https://it.wikipedia.org/wiki?curid=5355639", "title": "Filipe Augusto", "text": "Caratteristiche tecniche.\n\u00c8 un centrocampista con attitudini difensive, che trova la sua collocazione ideale come mediano."}
{"id": "5355640", "revid": "119626528", "url": "https://it.wikipedia.org/wiki?curid=5355640", "title": "Golfo di Patti", "text": "Il golfo di Patti \u00e8 un'ampia insenatura naturale compresa tra capo Milazzo (a est) e capo Calav\u00e0 (a ovest), nella costa nord-orientale della Sicilia, nel territorio della citt\u00e0 metropolitana di Messina. Lungo la sua linea di costa insistono i territori di 8 comuni."}
{"id": "5355645", "revid": "1776051", "url": "https://it.wikipedia.org/wiki?curid=5355645", "title": "Vanexa (album)", "text": "Vanexa \u00e8 l'album di debutto dell'omonima band heavy metal italiana, pubblicato nel 1983 per la Durium Records ."}
{"id": "5355653", "revid": "1983214", "url": "https://it.wikipedia.org/wiki?curid=5355653", "title": "Antonio Bernardi (politico)", "text": "Biografia.\nHa effettuato studi classici, assumendo incarichi politici fin dalla giovane et\u00e0. Dopo essere stato segretario provinciale della FGCI (Federazione Giovanile Comunista Italiana), nel 1963 \u00e8 entrato a far parte della segreteria provinciale del PCI di Reggio Emilia, assumendone l'incarico di segretario provinciale dal 1973 al 1979, quando \u00e8 stato eletto deputato. Dopo essere stato rieletto nel 1983, nel 1986 \u00e8 entrato a far parte del consiglio d'amministrazione della RAI (incarico che ricoprir\u00e0 fino al 1994).\nDal 1970 al 1980 \u00e8 stato anche consigliere provinciale e dal 1993 al 1995 assessore alle istituzioni culturali del comune di Reggio Emilia. Negli stessi anni, fino al 1996, \u00e8 stato presidente del consiglio d'amministrazione del quotidiano \u201cL'Unit\u00e0\u201d.\nLasciata la politica attiva, negli anni successivi ha assunto incarichi di responsabilit\u00e0 in \u201cOmnitel \u2013 Pronto Italia\u201d, impresa privata di telefonia mobile attiva nel settore della liberalizzazione e dello sviluppo delle telecomunicazioni in Italia che \u00e8 poi confluita nel gruppo multinazionale \u201cVodafone\u201d. Dal 2012 al 2013 \u00e8 stato presidente della Fondazione Vodafone Italia."}
{"id": "5355656", "revid": "1573940", "url": "https://it.wikipedia.org/wiki?curid=5355656", "title": "Riode Finessi", "text": "Biografia.\n\u00c8 stato un membro del Partito Socialista Italiano dal 20 giugno 1979 al 23 luglio dello stesso anno e dal 15 luglio 1981 all'11 luglio 1983. Inoltre \u00e8 stato il Componente del Comitato Direttivo del partito a partire dal 24 luglio 1979 fino al 14 luglio 1981. Fra gli incarichi pi\u00f9 importanti si ricordano: 8\u00aa Commissione permanente (Lavori pubblici, comunicazioni), di cui \u00e8 stato membro dall'11 luglio all'11 dicembre 1979; 9\u00aa Commissione permanente (Agricoltura), di cui \u00e8 stato membro dal 26 giugno al 1\u00ba luglio 1980 e Presidente dal 2 luglio 1980 all'11 luglio 1983; 11\u00aa Commissione permanente (Lavoro, previdenza sociale), di cui \u00e8 stato membro dal 12 dicembre 1979 al 25 giugno 1980."}
{"id": "5355658", "revid": "54666", "url": "https://it.wikipedia.org/wiki?curid=5355658", "title": "Obergefreiter", "text": ""}
{"id": "5355660", "revid": "287204", "url": "https://it.wikipedia.org/wiki?curid=5355660", "title": "Gruppo Sportivo Fascio Giovanni Grion 1941-1942", "text": "Questa voce raccoglie le informazioni riguardanti il Gruppo Sportivo Fascio Giovanni Grion nelle competizioni ufficiali della stagione 1941-1942.\nOrganigramma societario.\nArea direttiva\nArea organizzativa\nArea tecnica\nRosa.\nFra parentesi il cognome italianizzato imposto al giocatore e riportato dalla stampa sportiva nazionale e locale."}
{"id": "5355661", "revid": "1543377", "url": "https://it.wikipedia.org/wiki?curid=5355661", "title": "Gustav Krukenberg", "text": "Biografia.\nGustav nacque a Bonn, figlio di Georg Krukenberg, un professore della locale universit\u00e0, e della figlia dell'archeologo Alexander Conze. Ottenne un dottorato in legge e serv\u00ec nell'Esercito imperiale tedesco nel 1907. Si spos\u00f2 nel 1912. Durante la prima guerra mondiale, serv\u00ec come ufficiale d'ordinanza ed aiutante, fino ad arrivare al grado di \"Hauptmann\" nel 1918. Dopo la guerra serv\u00ec nell'amministrazione civile dello Stato come segretario personale del Ministro degli Esteri e, per un breve periodo, fu direttore di un'industria. Entr\u00f2 nel Partito Nazionalsocialista Tedesco dei Lavoratori nel 1932 e dopo la salita al potere di Hitler lavor\u00f2 presso il Ministero della Propaganda e divenne membro delle Allgemeine-SS.\nCon lo scoppio della seconda guerra mondiale, Krukenberg fu richiamato alle armi dallo Heer con il grado di maggiore e prest\u00f2 servizio presso lo Stato maggiore a Parigi. Nel dicembre 1943 venne trasferito dallo Heer, dove aveva raggiunto il grado di \"Oberstleutnant\", alle Waffen-SS, dove ricopr\u00ec il grado equivalente di \"Obersturmbannf\u00fchrer\". Fu subito promosso a \"Standartenf\u00fchrer\" e poi ad \"Oberf\u00fchrer\". Grazie al suo fluente francese, ebbe il comando dei volontari francesi della 33. Waffen-Grenadier-Division der SS \"Charlemagne\".\nLa battaglia di Berlino.\nNella notte tra il 23 ed il 24 aprile 1945, Krukenberg ricevette una chiamata dal quartier generale del Gruppo d'armate Vistola, nella quale gli venne ordinato di concorrere con i resti della sua divisione alla difesa di Berlino. Krukenberg chiese dei volontari per raggiungere la capitale; la maggioranza dei soldati si offr\u00ec, ma Krukenberg ed il SS-\"Hauptsturmf\u00fchrer\" Henri Joseph Fenet scelsero solo il numero di volontari che potevano trasportare. Superati diversi ostacoli, i resti della divisione raggiunsero la citt\u00e0 alle 22.00 del 24 aprile.\nIl 25 aprile, il \"Brigadef\u00fchrer\" Krukenberg fu incaricato dal generale Helmuth Weidling come comandante del Settore di difesa C, che includeva la SS Division \"Nordland\", dal cui comando Joachim Ziegler era stato sollevato lo stesso giorno. L'arrivo delle SS francesi ridiede fiato alla \"Nordland\", i cui reggimenti \"Norge\" e \"Danmark\" erano stati decimati dalla lotta.\nDal 26 aprile, con Neuk\u00f6lln saldamente in mano ai gruppi di combattimento sovietici, Krukenberg appront\u00f2 le postazioni di ripiegamento per i difensori del Settore C intorno Hermannplatz. Spost\u00f2 il suo quartier generale nell'Opera di Berlino. Costretto a ritirarsi il 27 aprile, il quartier generale della divisione \"Nordland\" fu infine spostato in un vagone nella stazione Stadtmitte della metropolitana, nel Settore di difesa Z.\nI francesi sotto il comando di Krukenberg diedero ottima prova nella lotta controcarri: di 108 carri armati sovietici distrutti nel distretto centrale, essi ne avevano colpiti la met\u00e0. Il 29 aprile Krukenberg assegn\u00f2 una delle ultime Croci di Cavaliere della Croce di Ferro al \"Unterscharf\u00fchrer\" Eug\u00e8ne Vaulot. Era opinione diffusa che il 1 maggio Krukenberg avesse tentato di arginare l'avanzata russa ordinando ai genieri di far saltare il tunnel della S-Bahn sotto il Landwehrkanal, causando l'allagamento di 25\u00a0km di tunnel della S-Bahn e della U-Bahn di Berlino; difatti \u00e8 pi\u00f9 probabile che l'allagamento sia stato causato dal massiccio bombardamento con centinaia di tonnellate di bombe e razzi sovietici. Poich\u00e9 i tedeschi facevano largo uso dei tunnel della metropolitana per il ridispiegamento delle truppe, come ospedali da campo e come rifugi dal costante bombardamento, sembra altamente improbabile che Krukenberg ne abbia ordinato la distruzione.\nDopo la morte di Adolf Hitler, Krukenberg mise insieme una scorta di SS francesi per eludere la cattura, a cui si unirono Ziegler e un folto gruppo di uomini della \"Nordland\". Essi attraversarono la Sprea poco prima dell'alba. Nei pressi della stazione di Berlin-Gesundbrunnen, furono fatti oggetto di un pesante fuoco nemico. Il \"Brigadef\u00fchrer\" Joachim Ziegler fu gravemente ferito e mor\u00ec il 2 maggio. Krukenberg riusc\u00ec a raggiungere Dahlem, dove si nascose in un appartamento per una settimana prima di arrendersi all'Armata rossa.\nMor\u00ec il 23 ottobre 1980."}
{"id": "5355670", "revid": "307923", "url": "https://it.wikipedia.org/wiki?curid=5355670", "title": "Display Retina", "text": "I display Retina sono una serie di schermi IPS e OLED commercializzati da Apple. Essi hanno una densit\u00e0 di pixel tale da rendere impercettibili i singoli pixel all'occhio umano. L'azienda ha brevettato il marchio \"Retina\" presso lo \"United States Patent and Trademark Office\" ed il \"Canadian Intellectual Property Office\".\nStoria.\nLa prima comparsa la fece nel 2010 con l'iPhone 4, sar\u00e0 poi montato su tutti i modelli successivi. La risoluzione venne ulteriormente incrementata sugli iPhone X, XS e XS Max, 11 Pro e 11 Pro Max, arrivando a 458 ppi.\nNel 2013 arriva su iPad, nella fattispecie sull'iPad mini di seconda generazione. \u00c8 stato poi implementato anche sugli iPad Air e Pro, nonch\u00e9 sulla linea \"entry-level\" iPad.\nFa il suo esordio sui Mac nel 2012, con il MacBook Pro omonimo. Successivamente \u00e8 stato implementato nel MacBook \"Retina\" nel 2015 e nel MacBook Air di terza generazione nel 2018.\nFunzionamento.\nSteve Jobs, durante la sua presentazione, sostenne che la densit\u00e0 di pixel ideale per un dispositivo tenuto da 35 a 40 centimetri dagli occhi \u00e8 di circa 300 pixel per pollice. Un'unit\u00e0 di misura pi\u00f9 precisa per esprimere questa grandezza \u00e8 il pixel per grado, ideale per tenere in considerazione sia la risoluzione dello schermo che la distanza dalla quale lo si guarda: avvicinando l'occhio al display il valore si riduce mentre avvicinandosi aumenta. Pu\u00f2 essere calcolato con la formula\nformula_1\ndove formula_2 \u00e8 la distanza tra occhi e schermo, mentre formula_3 la risoluzione in pixel per pollice.\nIn pratica Apple ha raddoppiato il numero di pixel in altezza e larghezza, quadruplicando di fatto la densit\u00e0 di pixel.\nModelli.\nAttualmente, il display di iPad viene prodotto dalla LG Display, mentre i display di MacBook Pro, iPhone e iPod touch sono prodotti da LG e Japan Display.\nNel corso degli anni, in concomitanza con il lancio di diversi prodotti, Apple ha adottato termini leggermente differenti per riferirsi a diverse versioni di display Retina: Retina HD Display, introdotto su iPhone 6/iPhone 6 Plus nel settembre 2014, e Retina 5K Display, introdotto su iMac nell'ottobre 2014.\nSegue l'elenco dei prodotti Apple che presentano un display Retina."}
{"id": "5355671", "revid": "767487", "url": "https://it.wikipedia.org/wiki?curid=5355671", "title": "Kelly Joyce (album)", "text": "Kelly Joyce \u00e8 un album della cantante Kelly Joyce, pubblicato nel 2001."}
{"id": "5355675", "revid": "834", "url": "https://it.wikipedia.org/wiki?curid=5355675", "title": "Chocolat (Kelly Joyce)", "text": "Chocolat \u00e8 un album della cantante Kelly Joyce, pubblicato nel 2004."}
{"id": "5355687", "revid": "28592", "url": "https://it.wikipedia.org/wiki?curid=5355687", "title": "Carl Gustaf Rehnski\u00f6ld", "text": ""}
{"id": "5355688", "revid": "92723", "url": "https://it.wikipedia.org/wiki?curid=5355688", "title": "Teplodar", "text": "Teplodar (in ucraino e ) \u00e8 una citt\u00e0 dell'Ucraina, nell'oblast' di Odessa, al confine con la Moldavia. Nel 2011 aveva una popolazione di circa 11.000 abitanti."}
{"id": "5355689", "revid": "28592", "url": "https://it.wikipedia.org/wiki?curid=5355689", "title": "Centrale nucleare di Odesa", "text": ""}
{"id": "5355692", "revid": "177744", "url": "https://it.wikipedia.org/wiki?curid=5355692", "title": "190617 Alexandergerst", "text": "190617 Alexandergerst \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5628931\u00a0UA e da un'eccentricit\u00e0 di 0,2932749, inclinata di 4,49511\u00b0 rispetto all'eclittica."}
{"id": "5355694", "revid": "287204", "url": "https://it.wikipedia.org/wiki?curid=5355694", "title": "202686 Birkfellner", "text": "202686 Birkfellner \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,3559286\u00a0UA e da un'eccentricit\u00e0 di 0,2071481, inclinata di 5,79530\u00b0 rispetto all'eclittica."}
{"id": "5355695", "revid": "287204", "url": "https://it.wikipedia.org/wiki?curid=5355695", "title": "221712 Moleson", "text": "221712 Moleson \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,6326772\u00a0UA e da un'eccentricit\u00e0 di 0,1973550, inclinata di 5,48385\u00b0 rispetto all'eclittica."}
{"id": "5355696", "revid": "76261", "url": "https://it.wikipedia.org/wiki?curid=5355696", "title": "Biblioteca de Gemmis", "text": ""}
{"id": "5355697", "revid": "287204", "url": "https://it.wikipedia.org/wiki?curid=5355697", "title": "256374 Danielpequignot", "text": "256374 Danielpequignot \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,7434712\u00a0UA e da un'eccentricit\u00e0 di 0,1586103, inclinata di 7,74191\u00b0 rispetto all'eclittica."}
{"id": "5355701", "revid": "177744", "url": "https://it.wikipedia.org/wiki?curid=5355701", "title": "297026 Corton", "text": "297026 Corton \u00e8 un asteroide della fascia principale. Scoperto nel 2010, presenta un'orbita caratterizzata da un semiasse maggiore pari a 2,4653756\u00a0UA e da un'eccentricit\u00e0 di 0,1249755, inclinata di 4,04210\u00b0 rispetto all'eclittica."}
{"id": "5355702", "revid": "177744", "url": "https://it.wikipedia.org/wiki?curid=5355702", "title": "320260 Bertout", "text": "320260 Bertout \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,6865493\u00a0UA e da un'eccentricit\u00e0 di 0,0620069, inclinata di 3,38724\u00b0 rispetto all'eclittica."}
{"id": "5355704", "revid": "1573940", "url": "https://it.wikipedia.org/wiki?curid=5355704", "title": "Chiesa di San Vitale (Castelnovo di Isola Vicentina)", "text": "La chiesa di San Vitale \u00e8 la chiesa parrocchiale di Castelnovo, frazione del comune di Isola Vicentina in provincia di Vicenza.\nLa struttura odierna (terminata nel 1911) fu costruita adiacente alla vecchia chiesa (presente da prima del 1262) e i due templi coesistettero per un breve periodo fino al 1921, data della demolizione definitiva della vecchia struttura.\nStoria.\nI progetti della nuova chiesa.\nGi\u00e0 nel 1842 don Bartolomeo Fonato avvertiva il disagio di ristrettezza della struttura religiosa per la fiorente popolazione del paese. Dopo lo spostamento del cimitero adiacente alla chiesa, il parroco pens\u00f2 ad un progetto di ampliamento della struttura che nel 1844 si trovava gi\u00e0 a buon punto. Per motivi non ben documentati il progetto non pot\u00e9 proseguire e tutti soldi raccolti vennero devoluti per la sistemazione della canonica.\nFu quindi solo nel 1894 che \u00ab\"i Padri di famiglia lamentando l'angustia della chiesa parrocchiale deliberarono di erigere un nuovo tempio\"\u00bb. Il parroco don Guseppe Formenton mise quindi in moto la macchina organizzativa e, dopo aver ottenuto la cessione dell'orto vicino al sagrato della vecchia chiesa, si adoper\u00f2 per contattare Gerardo Marchioro, progettista nato e cresciuto a Castelnovo e impegnato in molti cantieri in provincia.\nMarchioro realizz\u00f2 due progetti per rispondere alle esigenze architettoniche vicentine del periodo che, da uno stile neoclassico ad inizio XIX secolo si stavano spostando verso un indirizzo neogotico a fine secolo: un primo progetto comprendeva \"una facciata d'ordine ionico e corintio\", l'altro aveva un indirizzo pi\u00f9 neogotico. Vennero entrambi proposti alla Commissione Vescovile per l'Epigrafia ed Arte Cristiana la quale, con qualche modifica, li approv\u00f2 entrambi lasciando alla comunit\u00e0 la decisione. In una relazione presentata al comune del paese si legge che \u00ab\"fu scelta l'architettura gotica semplice, essendo la pi\u00f9 idonea al luogo\"\u00bb. Il progetto prescelto quindi venne approvato dal Regio Ufficio del Genio Civile di Vicenza il 24 ottobre 1903.\nI lavori.\nLa Commissione istituita per sovrintendere ai lavori cerc\u00f2 sempre di non indebitarsi, ma non fu facile non mancare mai a questa promessa e in almeno due occasioni ci fu la necessit\u00e0 di ricorrere ad un prestito (nel 1897 e nel 1903, con la richiesta di un finanziamento comunale). La commissione, con l'aiuto del nuovo parroco don Stefano Rovigati, mise in moto una grande macchina di coinvolgimento popolare che permise di racimolare i fondi necessari per portare avanti i lavori: ogni festivit\u00e0 divent\u00f2 un'occasione per l'organizzazione di tombole, spettacoli, pesche di beneficenza e lotterie e si incentivarono le offerte tramite l'installazione di nuove cassette per le elemonine o attraverso numerose questue. In mancanza di denari i lavori si fermavano, cosa che accadde pi\u00f9 volte (tra il 1897 e il 1899, nel 1902 e tra il 1904 e il 1908).\nDall'inizio al 1902.\nNel febbraio 1895 si cominciarono a predisporre i materiali ricavati dalla cava di pietre e dal letto del Timonchio nel cantiere e per la costruzione delle vasche per la calce. Il 25 agosto 1895 venne posta la prima pietra con cerimonia solenne presieduta da monsignor Attilio Caldana, che presieder\u00e0 una seconda messa solenne in occasione dell'ufficiatura nel 1912.\nNei primi tre mesi si cerc\u00f2 di bonificare il terreno in modo da poter usufruire di una solida base su cui costruire il tempio. Dopo due anni, nel 1897, la struttura arriv\u00f2 a un metro di altezza.\nPer due anni i lavori rimasero fermi e in questo periodo mor\u00ec don Giuseppe Formenton che venne sostituito da don Stefano Rovigati, il quale port\u00f2 avanti con convinzione e alacrit\u00e0 il progetto del predecessore. Nel 1899 i lavori ripresero con il raggiungimento di 6 metri d'altezza dei muri perimetrali e della facciata. Tra il 1900 e il 1902 l'altezza di coro, abside e facciata arriv\u00f2 a 9 metri, vennero costruiti il muretto di confine con la propriet\u00e0 dei Bertolini e si imbastirono le porte (principale e laterali).\nNel 1902 si ruppe l'orologio del campanile. La manutenzione dovette utilizzare i fondi dedicati alla chiesa e quindi, per l'imperativo divieto della commissione di contrarre debiti, i lavori si fermarono. Per cercare almeno di terminare il coro, la commissione chiese un finanziamento all'Amministrazione Comunale che concesse 5.000 \u00a3 da devolversi in dieci anni recuperandoli dal gettito della Guizza, il bosco comunale.\nDal 1903 al termine.\nGrazie ai proventi comunali, seppur minimi, nel 1903 si pot\u00e9 terminare e coprire il coro.\nTra il 1903 e il 1904 i lavori dovettero di nuovo fermarsi per la scoperta di sospette crepe e affossamenti di alcune pareti e per la stonatura della campana maggiore. Tra il 1905 e il 1906 si procedette solo con lavori di aggiustamento e rafforzamento. Tali opere servirono solo a rallentare l'inevitabile dal momento che nel 1910, dopo il completamento della chiesa, i problemi si intensificarono. L'ostruzione dei canali sotterranei vicini alla chiesa, infatti, continuava a causare infiltrazioni nel terreno rendendo le fondamenta sempre pi\u00f9 fragili.\nI lavori ripresero solo 5 anni pi\u00f9 tardi, nel 1908, durante i quali le opere murarie e le coperture vennero completate e vennero commissionate la statue per la facciata allo scultore Napoleone Guizzon. Nel settembre 1909 la chiesa venne liberata di tutte le impalcature esterne.\nNel 1910, come anticipato, si ripropose il problema dei cedimenti nel terreno che preoccup\u00f2 non poco la comunit\u00e0. Questa volta, per\u00f2, al posto di rafforzare le murature si provvide a rafforzare le fondamenta e a rifare il muro sud-est e la porta della sacrestia perch\u00e9 irrimediabilmente danneggiati. In questo modo si pot\u00e9 decretare finalmente la fine dei lavori sulla struttura e dedicarsi alle imposte, che vennero costruite l'anno successivo. Alla fine del 1911, nonostante mancasse ancora qualche lavoro secondario, la chiesa fu definita \"ufficiabile\". La nuova chiesa di San Vitale fu costruita in quasi 18 anni ad un costo complessivo di 102.793,10 \u00a3 dell'epoca.\nUfficiatura.\nLa cerimonia di ufficiatura si tenne il 28 aprile 1912, giorno di San Vitale di Milano, presieduta dal vescovo di Vicenza monsignor Federico Rodolfi. Furono indetti due giorni di festa e vennero invitati le personalit\u00e0 pi\u00f9 in vista del Comune, del Vicariato e della Diocesi, tutti i sacerdoti delle parrocchie del comune e gli appartenenti al convento di Santa Maria del Cengio.\nA causa della pioggia le celebrazioni furono rinviate a luned\u00ec, giorno in cui venne celebrata una cerimonia solenne da monsignor Attilio Caldana, lo stesso prete che aveva celebrato la messa di posa della prima pietra.\nCompletamenti e modifiche successive.\nNel 1921 venne completato l'oratorio adiacente alla chiesa usando i quadri di marmo bianco e rosso costituenti il pavimento della vecchia chiesa. Il parroco Dalla Paola voleva anche creare una stanza in cui porre il nuovo altare della Madonna donato da Paolo Bertolini, per ripristinare il vecchio altare all'interno della terza nicchia a sud della chiesa e per dare alla struttura l'aspetto interno uguale al vecchio tempio. L'idea non carezzava tutti i paesani, dei quali molti preferivano avere nella chiesa il nuovo altare in stile gotico come la chiesa. Per ovviare alle discussioni il prete porse il quesito al vescovo il quale ordin\u00f2 di \u00ab\"non muovere gli altari esistenti e di porre nell'oratorio quello che \u00e8 disponibile\"\u00bb decretando quindi che l'altare nuovo avrebbe dovuto restare nella chiesa.\nIl 29 aprile 1922 venne inaugurato il monumento ai caduti della Prima guerra mondiale, costruito sul sito in cui sorgeva la vecchia chiesa, da poco definitivamente demolita.\nSoffitto.\nNel 1930 venne deciso di costruire il soffitto della chiesa (la copertura era gi\u00e0 presente). La prematura morte di Gerardo Marchioro, architetto progettista di tutta la chiesa, port\u00f2 alla scelta di Vincenzo Bonato di Schio il quale present\u00f2 due progetti: il primo che voleva la costruzione delle vele solo negli scomparti maggiori della navata e il secondo che, rispettando il progetto di Marchioro, prevedeva le vele anche negli scomparti minori. Bonato preferiva il primo progetto per dare pi\u00f9 enfasi al presbiterio e all'abside. Questo scaten\u00f2 l'ira dei paesani che vedevano storpiato e tradito il progetto di Marchioro e neppure la decisione del \"Commissariato Diocesano per l'Arte Sacra\" di optare per il primo progetto spense le critiche. Questo port\u00f2 all'organizzazione di ulteriori proposte per soverchiare la decisione vescovile, che il parroco don Silvio Dalla Paola riusc\u00ec a placare con un volantino spiegando come la scelta fatta dalla Curia aveva delle basi religiose che dovevano essere rispettate.\nLe decorazioni del soffitto furono fatte a tempera dal pittore Carlo Someda de Marco. La scelta delle tempere piuttosto degli affreschi fu dovuta all'impossibilit\u00e0 dell'artista di risiedere in paese perch\u00e9 docente all'Accademia di Venezia.\nMentre i dipinti vennero eseguiti personalmente dal professore Someda de Marco, i disegni murali furono copiati pedissequamente da Adolfo e Giuseppe Lovato basandosi su copie in cartone a grandezza naturale prodotte dal professore stesso. Il 18 ottobre 1931 il vescovo di Vicenza, monsignor Ferdinando Rodolfi, inaugur\u00f2 le decorazioni con messa solenne.\nDescrizione.\nLa chiesa di San Vitale \u00e8 in stile neogotico, su progetto dell'architetto Gerardo Marchioro, come testimoniano le guglie e le decorazioni delle porte e delle nicchie che accolgono le statue nella facciata.\nFacciata.\nLa facciata della chiesa presenta due pilastri che la dividono in tre settori, dei quali il centrale, che coincide con la navata interna, \u00e8 il pi\u00f9 ampio. \nSono presenti un rosone a 12 petali, due nicchie contenenti le statue di San Vitale a sinistra e San Lorenzo a destra e il portone. Sulla cornice del tetto vi sono 5 pinnacoli provvisti di guglie: i tre sul settore centrale della facciata accolgono le statue di San Pietro a sinistra, San Giuseppe a destra e una statua in rame dorato del Sacro Cuore al centro. Tutte le statue sono opera dello scultore vicentino Napoleone Guizzon.\nIl portone principale \u00e8 decorato con due colonne ottagonali su cui poggiano altre due piccole colonne esagonali sovrapposte che esitano in una guglia, tutte costruite con pietra tenera di Grancona. Il timpano accoglie un altorilievo in rame battuto placcato in oro e bronzo che rappresenta Ges\u00f9 seduto in trono con un globo nella mano sinistra. Il timpano \u00e8 sormontato da un crocifisso bronzeo che reca sui bracci la scritta \"JESUS CHRISTUS HERI ET HODIE\".\nInterno.\nLa chiesa al suo interno presenta una sola navata con un soffitto caratterizzato da una serie di vele e sei cappelle laterali, tre per lato. Il soffitto di coro e abside, invece, presenta una serie di volte a sesto acuto che dipartono da un tamburo ottagonale.\nSoffitto e pareti.\nLe mura e il soffitto della chiesa sono per la quasi totalit\u00e0 ricoperti da quella che il Berlaffa definisce una \u00ab\"decorazione murale monumentale\"\u00bb.\nL'abside risulta decorato in tutti i suoi tre registri. Nel primo \u00e8 rappresentato un arazzo disteso su tutta la parete. Nel secondo tre dipinti raffigurano la scena dell'Annunciazione: a sinistra l'Arcangelo Gabriele, a destra Maria e al centro un quadro che riporta il loro dialogo (\"AVE GRATIA PLENA, DOMINUS TECUM, BENEDICTA TU IN MULIERIBUS\" da parte dell'angelo e \"ECCE ANCILLA DOMINI, FIAT MIHI SECUNDUM VERBUM TUUM\" da parte della giovane) e il suo esito (\"ET VERBUM CARO FACTUM EST\"). Nel terzo registro \u00e8 raffigurato il Cristo Benedicente con in mano il libro dell'onnipotenza.\nNella cupola sovrastante il presbiterio, ai quattro vertici, sono rappresentati i simboli dei quattro Evangelisti e alla base delle otto volte a sesto acuto immagini di serafini, cherubini e arcangeli. Sugli intradossi degli archi ai lati del presbiterio sono invece raffigurati i santi Vitale e Lorenzo. Sopra le porte laterali (che recano in sacrestia e in oratorio) sono rappresentate le scene della Nativit\u00e0 e della Deposizione dalla Croce, ognuna divisa in tre opere affiancate.\nSopra la porta principale sono raffigurati due cervi che bevono dai sette zampilli della fontana della grazia. In dirimpetto, sull'arco che separa la navata dal coro, sono rappresentate sei pecore, tre per lato, che salgono verso il padrone posto all'apice con in mano la settima pecorella.\nAltari.\nLa chiesa consta di 6 altari: 5 nella chiesa e 1 nell'oratorio. Tutti gli altari, a parte l'altare della Madonna costruito nel 1913, derivano dalla vecchia chiesetta.\nL'altare maggiore originario della vecchia chiesa sub\u00ec importanti trasformazioni durante il trasloco. Perse le quattro colonne in marmo africano (che vennero usate negli altari delle prime due cappelle), il tabernacolo fu innalzato, furono aggiunti tre gradini porta ceri e la pala raffigurante il martirio di San Vitale venne appesa nel muro dell'abside.\nNelle prime due cappelle laterali sono presenti gli altari del Santissimo Nome di Ges\u00f9 a sinistra e di tutti i Santi a destra. Disponendoli nella nuova chiesa sono stati innalzati di 32 centimetri rispetto alla mensa e vennero tolte loro le colonne di marmo rosso per sostituirle con le colonne in antico marmo africano che formavano l'altare maggiore. Il primo altare venne costruito nel 1630 e restaurato nel 1730 e presenta una pala di Costantino Pasqualotto raffigurante la \"Circoncisione di Ges\u00f9\". Il secondo fu costruito nel 1733 e presenta una seconda tela del Pasqualotto che rappresenta i \"Santi\".\nNelle due cappelle laterali al termine della navata sono presenti gli altari della Madonna a sinistra e del Crocifisso a destra. L'altare della Madonna non \u00e8 l'altare originario della vecchia chiesa, ma il nuovo altare costruito nel 1913 dopo una donazione anonima di 3000 \u00a3. Venne incaricata l'Industria dei Marmi Vicentini per la costruzione che, per\u00f2, esegu\u00ec un lavoro non in armonia con il resto della chiesa e dovette quindi incaricarsi di alzarlo e modificarne lo stile. In quest'ultimo altare venne poi sistemata la statua lignea della Vergine del Rosario scolpita da Valentino Besarel nel 1893 e usata fino al 1913 per la processione della festivit\u00e0 del Rosario Nell'altare a destra, invece, \u00e8 posta la statua settecentesca di Cristo in croce; come gli altari delle prime due cappelle \u00e8 stato alzato di 32 centimetri rispetto alla mensa, ma conserva ancora le sue colonne di marmo rosso.\nNell'oratorio \u00e8 invece conservato uno dei cinque altari originari della vecchia chiesa. L'altare fu l'ultimo ad essere spostato perch\u00e9, gi\u00e0 nel 1912, era considerato in eccesso. Si decise quindi di cederlo alla parrocchia di Costabissara che stava erigendo la nuova chiesa parrocchiale la quale, per motivi economici, non pot\u00e9 comprarlo. Vista l'imminente demolizione della chiesa, nel 1914, si decise anche di venderlo, ma nessuno si dimostr\u00f2 interessato e quindi fin\u00ec per essere accantonato nell'oratorio. Dopo la sistemazione dell'oratorio nel 1921 si accese un vivace dibattito in paese su quale, fra l'altare vecchio e la nuova opera donata anonimamente nel 1913, dovesse risiedere nella chiesa o nell'oratorio; la Curia ordin\u00f2 di non muovere gli altari gi\u00e0 sistemati decretando quindi la sistemazione del vecchio altare nell'oratorio. Si tratta di un altare commissionato nel 1603 dalla Confraternita del Rosario e che venne abbellito nel 1718. Presenta una pala del Maganza raffigurante la \"Madonna del Rosario\".\nTele.\nSono presenti cinque tele all'interno della chiesa. Tre di queste (\"Circoncisione di Ges\u00f9\" e \"Santi\" del Pasqualotto e \"Madonna del Rosario\" del Maganza) sono sistemate negli altari (altare del Nome di Ges\u00f9, dei Santi e della Madonna del Rosario rispettivamente). Le altre due (\"Il Martirio di San Vitale\" di Pietro Ricchi e \"Deposizione di Ges\u00f9 dalla Croce\" di Antonio De Pieri) sono poste sopra le porte laterali ed erano originariamente installati nell'ex altare maggiore e al posto della statua di Ges\u00f9 in croce nell'altare del Crocifisso.\nLa vecchia chiesa.\nNon si hanno notizie certe sull'origine della vecchia chiesa parrocchiale di San Vitale, ma i documenti del 1262 la danno come gi\u00e0 costruita e funzionante sebbene l'intitolazione a San Vitale suggerisca un'origine medioevale. Gi\u00e0 nel 1273 la chiesa aveva ormai assunto il ruolo di chiesa parrocchiale e aveva surclassato la collinare chiesa di San Lorenzo, pi\u00f9 antica.\nRestauri.\nLa chiesetta venne restaura pi\u00f9 volte nel corso del tempo.\nNel 1530 venne terminata la copertura di una sezione costruita poco tempo prima e nel 1561 venne sistemato tutto il tetto.\nNel 1665 vennero ricostruite le fondamenta di coro e presbiterio.\nTra il 1715 e il 1716 la chiesa venne praticamente ricostruita dalle fondamenta: aument\u00f2 in altezza e da tre navate si pass\u00f2 ad una sola aula.\nOpere.\nAll'interno della chiesa erano numerose le opere presenti e sono state tutte preservate dalla demolizione usandole per abbellire la nuova chiesa.\nA fine Ottocento la chiesa presentava in tutto 5 altari tutti ospitanti una tela.\nNel 1561 erano presenti solo due altari, quello maggiore e uno dedicato ai santi Rocco e Sebastiano che, per adempiere ad un voto fatto in tempo di peste, nel 1656 venne rinnovato e dedicato al Nome di Ges\u00f9 a cui fu aggiunta una pala di Costantino Pasqualotto rappresentante la \"Circoncisione di Ges\u00f9\". Tra il 1603 e il 1604 venne costruito l'altare dedicato alla Madonna del Rosario e fu eseguita la tela del Maganza annessa (raffigurante la Madonna con in braccio il messia e in mano il rosario).\nNel 1670 venne costruito un nuovo altare maggiore abbellito con una pala di Pietro Ricchi raffigurante il martirio del santo patrono. \nL'altare venne ulteriormente adornato tra il 1771 e il 1775 con l'aggiunta di un baldacchino costituito da quattro colonne in marmo africano e di una cupola con diverse statue raffiguranti angeli, Ges\u00f9 risorto, San Paolo, San Pietro e varie altre figure allegoriche.\nNel 1718, dopo il rifacimento della chiesa nel 1716, si aggiunse un quarto altare che venne voluto da privati e dedicato al Crocifisso. Fu abbellito nel 1718 con una pala di Giovanni Antonio De Pieri raffigurante la \"Deposizione di Ges\u00f9 dalla croce\"\nNel 1733 venne costruito il quinto e ultimo altare che fu dedicato ai Santi e accolse la pala \"Tutti i Santi\" di Costantino Pasqualotto."}
{"id": "5355715", "revid": "124123", "url": "https://it.wikipedia.org/wiki?curid=5355715", "title": "K\u00e1roly Honfi", "text": "\u00c8 stato uno dei maggiori protagonisti della scena scacchistica ungherese degli anni '60 e '70.\nOttenne il titolo di Maestro Internazionale nel 1962 e di Grande maestro \"Ad honorem\" nel 1996.\nPartecip\u00f2 alle Olimpiadi degli scacchi del 1958 e 1962, ottenendo 9 vittorie, 7 pareggi e 5 sconfitte. Fu allenatore e capitano della nazionale femminile ungherese alle olimpiadi.\nHonfi fu anche un buon giocatore per corrispondenza e un compositore di problemi e di studi.\nPrincipali risultati di torneo:\nRaggiunse il massimo rating FIDE in aprile 1976, con 2594 punti Elo."}
{"id": "5355717", "revid": "1522738", "url": "https://it.wikipedia.org/wiki?curid=5355717", "title": "Sigillo delle Isole Marshall", "text": "Il sigillo delle Isole Marshall \u00e8 stato adottato nel 1986.\nDescrizione.\nIl sigillo \u00e8 di forma circolare e costituito da uno sfondo blu, che rappresenta il mare. Al centro della figura \u00e8 presente un angelo con le ali spiegate, che simboleggia la pace. Alle spalle dell'angelo vi sono due isole con una canoa polinesiana a destra e una palma a sinistra. Nella parte inferiore dello scudo circolare \u00e8 presente una carta nautica. Nella parte superiore dello scudo \u00e8 impressa la frase \"Republic of the Marshall Islands\" (\"Repubblica delle Isole Marshall\"), mentre in quella inferiore il motto nazionale \"Jepilpilin ke Ejukaan\" (\"Raggiungere gli obiettivi attraverso lo sforzo comune\")."}
{"id": "5355718", "revid": "93556", "url": "https://it.wikipedia.org/wiki?curid=5355718", "title": "Emblema della Papua Nuova Guinea", "text": "L'emblema della Papua Nuova Guinea \u00e8 stato adottato nel 1971.\n\u00c8 composto da tre elementi: un uccello del paradiso della specie raggiana, una lancia tradizionale e un kundu, tamburo tradizionale. Questi ultimi due elementi sono collocati ai piedi dell'uccello, che ha le ali spiegate."}
{"id": "5355719", "revid": "1008732", "url": "https://it.wikipedia.org/wiki?curid=5355719", "title": "Eccidio di Salussola", "text": "L'eccidio di Salussola consiste nella fucilazione per rappresaglia preceduta da sevizie di venti partigiani ad opera di soldati repubblichini avvenuta il 9 marzo 1945 a Salussola (Bi).\nFatti.\nAlla fine di febbraio 1945 il Comando della Brigata Garibaldi fece rientrare i distaccamenti della 109\u00aa Brigata che si trovavano ancora nel Monferrato.\nDurante la marcia il distaccamento \"Zoppis\" composto da 33 partigiani, fermatosi a riposare in una cascina presso Livorno Ferraris, fu sorpreso e arrestato nelle prime ore dell'alba del primo marzo da una compagnia del Comando \"OP Macerata\" di Clusone. I trentatr\u00e9 uomini furono condotti in diversi presidi; infine un gruppo di ventuno venne prelevato dal Battaglione \"M\" di Montebello e condotto verso Biella, con la scusa di realizzare uno scambio tra prigionieri con soldati tedeschi. Invece a Salussola, dopo un'intera notte di sevizie e violenze documentate dall'unico sopravvissuto, i prigionieri vennero uccisi a colpi di mitragliatrice all'alba del 9 marzo. La strage voleva essere una rappresaglia all'attacco condotto alcuni giorni prima da partigiani, probabilmente della 75\u00aa Brigata, ai danni di alcuni camion militari della \"Montebello\" transitati presso Salussola. Nell'attacco un camion era stato distrutto e quattro militari uccisi.\nLa vicenda viene ricostruita da Cesarina Bracco nel libro \"La Staffetta Garibaldina\" (1999).\nLa commemorazione del Ministro della Difesa.\nIl 10 marzo 2002, intervenendo nella commemorazione della strage, il Ministro della Difesa Antonio Martino ha cos\u00ec commentato: \"Dal ricordo del Sig. Sergio Rosa Canuto, emerge la cronaca agghiacciante dei fatti che portarono al martirio di 20 partigiani. Le torture morali e fisiche, inflitte alle vittime prima dell'esecuzione sommaria, toccarono limiti di inaudita ferocia della quale il trascorrere del tempo non riuscir\u00e0 a stemperare il ricordo. Ai martiri di Salussola va la nostra riconoscenza e la nostra ammirazione, per il coraggio e la dignit\u00e0, di cittadini e di combattenti, testimoniati anche nella prova estrema.\"\nLa testimonianza di Sergio Canuto Rosa (Pittore).\nIl partigiano Sergio Rosa Canuto, nome di battaglia \"Pittore\", fu l'unico a salvarsi. Questa la sua testimonianza dei fatti depositata, alcuni giorni dopo l'eccidio, al Comando della Zona Libera di Sala Biellese.\n\"\u00abRipiegando dal Monferrato dopo 40 ore di marcia noi trentatr\u00e9 partigiani in distaccamento della 109\u00aa Brigata 12\u00aa Divisione d'assalto Garibaldi decidemmo di prendere un'ora di riposo in una fattoria vicino tra Bianz\u00e8 e Livorno Ferraris sulla sponda sinistra del canale Cavour. Era esattamente il 1 Marzo, dalle quattro alle cinque del mattino, quando sostammo alla \u201cCascina Spinola\u201d. \"\"I padroni con i garzoni si trovavano gi\u00e0 alzati per i lavori e dietro nostra richiesta ci promisero di dare qualche occhiata in giro e di avvertirci se avessero notato qualche cosa di anormale nei dintorni. Noi supponendo dalle informazioni precedenti la zona perfettamente libera, commettemmo l'irreparabile errore di non fare la guardia e ci addormentammo tutti, chi nelle stalle e chi nei fienili.\"\"Aprii gli occhi sentendo dal cortile voci perentorie di: \u201cAlt, su le mani banditi\u201d. Cinque nostri compagni gi\u00e0 stavano nelle mani dei Repubblicani, in mezzo ad un gruppo di loro, mentre altri elementi catturavano nelle stalle una ventina di altri compagni, tutti sorpresi nel sonno. Io nel fienile col mitragliatore Bren tra le mani mi trovai nel penoso caso di non poter sparare sugli assalitori per non uccidere i miei stessi compagni circondati dai nemici.\"\"Circondati da un'intera compagnia di Repubblicani (MP Macerata) armati con tre mitragliatrici pesanti, nove o dieci fucili mitragliatori, tre mortai e pi\u00f9 di un centinaio di mitra e moschetti, dovemmo arrenderci poco dopo. La sera stessa fummo portati a Livorno, e in camion a Tronzano al comando tedesco... ingiurie, percosse, insulti da parte dei soldati tedeschi e dei militi, e infine la consegna di ogni avere (soldi, cosette personali, ecc).\"\"Poco dopo ci confinarono in una aula della scuola locale ben difesa e ben guardata, dove rimanemmo per 4 giorni. Nel frattempo dodici dei nostri vennero portati a Vercelli, cos\u00ec rimanemmo in ventuno. Poich\u00e9 il comando tedesco lasciava Tronzano la sera del 5 marzo, ci portarono a Santhi\u00e0 nella caserma occupata dagli Alpini della II compagnia R.A.F., ci esiliano ed ebbero inizio cos\u00ec per noi le torture poich\u00e9 passammo quattro giorni in piccole celle per cinque persone, che noi invece occupavamo in dieci.\"\n\"La sera dell'otto fummo trasferiti a Salussola con la prospettiva di un cambio con soldati tedeschi.\"\"Appena giunti venivamo rinchiusi in uno stanzone del Municipio, e i militi (della Montebello) criminali, vigliacchi, mostri in camicia nera ci massacrarono a base di pugni, calci, bastonate, con il calcio del moschetto, e molti ne riportarono rotta la testa e le mandibole.\"\"Parecchi perdevano sangue a fiotti dalle ferite della testa, dalla bocca, e dal naso, uno principalmente ferito da una baionettata rantolava in fin di vita immerso in un lago di sangue. Chiesi di poter accendere la luce per soccorrere i miei compagni, ma non ebbi altro risultato che una replica di pugni dalla guardia tedesca, con l'assicurazione che se fiatavo sarebbero rientrati per fare il peggio. Comprendevo dai loro discorsi che si proponevano di trucidarci prima di impartirci il colpo di grazia: parlavano infatti di lesioni fatte con il pugnale, di membra strappate per mezzo di automezzi col classico colpo a strappo. Stringemmo i denti, pensando che qualcuno ci avrebbe vendicati. Intanto le ore passavano nel gelo e nell'orgasmo di quell'attesa. \"\"Ecco: le quattro dell'alba del 9 marzo sono scoccate dal campanile vicino, passano pochi minuti ancora e l'animazione nel cortile cresce fino a che la chiave gira nella serratura e i nostri assassini entrano con (I Primi tre: sentenzia uno) a tali parole di mia volont\u00e0 uscii con altri due; ciascuno di noi era trattenuto da tre militi per le braccia e per il colletto, e proseguimmo cos\u00ec fino al muro del vicino cimitero tra insulti, sputi e calci. Terminavano allora di spingere un camioncino i cui fari accesi illuminavano un largo tratto del muro; sul camion era piazzata una mitragliatrice con un uomo al pulsante... \"\"Non c'era che dire, i preparativi erano stati fatti a dovere. ..Potevo ancora vivere pochi secondi, un milite venne vicino e con ghigno particolarmente feroce mi disse che era troppo comodo morire tutto d'un colpo, e che voleva straziarmi prima che fossi finito dalla mitragliatrice. Cos\u00ec dicendo prese a levarmi il giubbotto; nello stesso momento che mi faceva scivolare le maniche dalle braccia mi son sentito una mano libera ed ho reagito con violenza volando addosso al mio aguzzino e buttandolo a terra. Un altro milite mi aggred\u00ec, dandomi un fortissimo colpo colla canna del fucile sulla fronte, facendomi barcollare un attimo senza pi\u00f9 vedere nulla. Ma per fortuna mi ripresi subito e respinsi pure lui con uno spintone, afferrandolo e chiudendolo fra le braccia. \"\"Incominciammo a rotolare insieme sul terreno, e poi gi\u00f9 per una china tra rovi e sassi. Si inizi\u00f2 tra di noi una lotta furibonda che per me significava la vita o la morte. Incominciai a morderlo, colpirlo, a forza di pugni e schiaffi, bench\u00e9 cercasse di estrarre il pugnale dalla cintura, ma il peso del mio corpo glielo impediva. \"\"Quell'animale chiedeva aiuto; allora lo afferrai per la gola e gli somministrai un'ultima dose di pugni, e poi riuscii ad alzarmi alquanto malconcio. Era tempo: alcuni accorrevano sulle mie tracce coi mitra alla mano, e mi sparavano nella mia direzione, mentre io rotolavo nuovamente per i pendii, sbattendo un po' dappertutto, sentendo le raffiche che schiantavano i rami e scheggiavano i sassi. Rotolavo fra i rovi facendo un fracasso indiavolato e perdendo da ogni parte molto sangue che immediatamente si coagulava. Precipitavo come un masso in fondo al vallone verso il torrente, mentre dall'alto continuava la sparatoria e le pallottole fischiavano tutto attorno. Tiratomi fuori dall'acqua, proseguii come un automa attraverso un lungo campo arato, inceppando e cadendo spesso. Le scarpe, regalo di un repubblicano, erano sfondate, i piedi indolenziti e gelati sembravano di piombo. Proseguii: lass\u00f9 finalmente avevano smesso di sparare nella mia direzione; poco dopo sentii una scarica nutrita seguita da cinque colpi alternati, cinque miei compagni erano morti , il classico colpo di grazia mi permetteva di conoscere la loro fine. Successivamente altre tre scariche mi gelavano il sangue: i miei venti compagni torturati chiedevano vendetta.\u00bb\" \"Vice Commissario Politico \"Pittore\"\""}
{"id": "5355720", "revid": "838137", "url": "https://it.wikipedia.org/wiki?curid=5355720", "title": "Stemma delle Isole Salomone", "text": "Lo stemma delle Isole Salomone \u00e8 stato adottato nel 1978.\nLo stemma \u00e8 composto da uno scudo centrale sostenuto a destra da un coccodrillo e a sinistra da uno squalo. Lo scudo \u00e8 composto da un campo superiore azzurro sul quale sono raffigurati due uccelli in volo e un falco al centro, mentre il campo inferiore presenta una variet\u00e0 di archi, frecce e lance, con due tartarughe poste ai lati. Il tutto \u00e8 sormontato da un elmo blu e argento. Una barca e un sole rosso si trovano all'estremit\u00e0 superiore dello stemma. Nella parte inferiore \u00e8 presente il motto \"To Lead Is to Serve\" (\"Guidare \u00e8 servire\")."}
{"id": "5355721", "revid": "899609", "url": "https://it.wikipedia.org/wiki?curid=5355721", "title": "Labronico", "text": ""}
{"id": "5355728", "revid": "547034", "url": "https://it.wikipedia.org/wiki?curid=5355728", "title": "Stemma delle Tonga", "text": "Lo stemma delle Tonga \u00e8 stato adottato nel 1875.\nLo stemma \u00e8 composto da uno scudo con quattro comparti. Il primo \u00e8 giallo e presenta tre stelle bianche, il secondo \u00e8 rosso e raffigura una corona, il terzo \u00e8 blu e presenta una colomba con un ramoscello d'ulivo, mentre il quarto \u00e8 giallo e presenta tre spade incrociate. Queste ultime rappresentano le tre dinastie dei re di Tonga; le tre stelle invece simboleggiano i principali gruppi di isole (Tongatapu, Vava'u e Ha\u02bbapai); la colomba e l'ulivo sono simboli di pace; la corona simboleggia la monarchia al potere. Al centro dello scudo vi \u00e8 una stella a sei punte color argento dentro la quale vi \u00e8 una croce rossa. Nella parte inferiore dello stemma \u00e8 presente il motto \"Ko e 'otua mo Tonga ko Hoku Tofi'a\" (in lingua tongana \"Dio e Tonga sono la mia eredit\u00e0\"). Sulla parte superiore sono presenti due bandiere di Tonga, una corona e due ramoscelli incrociati."}
{"id": "5355730", "revid": "938", "url": "https://it.wikipedia.org/wiki?curid=5355730", "title": "Stemma di Tuvalu", "text": "Lo stemma di Tuvalu \u00e8 stato adottato nel 1976.\nLo stemma \u00e8 composto da uno scudo che ha un bordo color oro decorato con otto vongole e otto foglie di banano alternate. La parte centrale dello scudo presenta una maniapa sotto un cielo azzurro e sopra un prato verde, al di sotto del quale vi sono delle onde stilizzate in blu e oro che simboleggiano l'oceano Pacifico. Lo stemma \u00e8 riportato in basso su una pergamena oro ed \u00e8 in lingua tuvaluana \"Tuvalu mo te atua\" (\"Tuvalu per l'Onnipotente\")."}
{"id": "5355731", "revid": "785616", "url": "https://it.wikipedia.org/wiki?curid=5355731", "title": "Nissh\u014dki", "text": ""}
{"id": "5355733", "revid": "112684115", "url": "https://it.wikipedia.org/wiki?curid=5355733", "title": "Adrien Baillet", "text": "Biografia.\nAppartenente a una famiglia di povere condizioni compie i suoi studi presso il seminario di Beauvais dove poi sar\u00e0 insegnante di materie umanistiche. Ordinato prete nel 1676 viene nominato curato di Lardi\u00e8res, poi canonico di Beaumont-les-Nonains.\nInsoddisfatto della vita di provincia vita si trasferisce a Parigi come bibliotecario nella casa dell'avvocato generale e uomo politico Chr\u00e9tien Fran\u00e7ois I de Lamoignon. Lettore accanito acquisisce una vasta cultura compilando il catalogo ragionato della biblioteca in 32 volumi. In questo periodo scriver\u00e0 opere a contenuto erudito, soprattutto di storia e religione.\nNel 1690, sollecitato da Jean-Baptiste Le Grand, erede dei manoscritti di Cartesio, scrive una biografia che doveva fare parte di un'edizione completa delle opere e della corrispondenza, che per\u00f2 non sar\u00e0 pubblicata; l'opera \u00e8 ancora oggi una delle fonti principali per la conoscenza della vita di Cartesio, perch\u00e9 Baillet ha potuto utilizzare documenti in seguito perduti. \nIl suo \"Jugement des savants\" suscita qualche critica perch\u00e9 viene giudicato troppo favorevole alle tesi gianseniste. La polemica con i Bollandisti acquista toni pesanti quando Baillet mette in dubbio i dogmi (non ancora proclamati dal Papa dell'epoca) relativi all'Immacolata concezione e all'Assunzione in un'opera intitolata \"D\u00e9votion \u00e0 la Vierge\" che viene subito messa all'Indice dei libri proibiti. Lo stesso accadr\u00e0 per la gran parte delle sue \"Vite dei santi\" dove eliminando tutti quei miracoli che gli sembrano inverosimili egli si avvicina pericolosamente alle tesi dei riformisti.\nIndebolito dagli studi eccessivi, per la salute malferma e per l'austerit\u00e0 di vita, muore prematuramente nel 1706."}
{"id": "5355735", "revid": "2056951", "url": "https://it.wikipedia.org/wiki?curid=5355735", "title": "Emblema della Nuova Caledonia", "text": "L'emblema della Nuova Caledonia consiste di diversi elementi: la maggior parte del simbolo \u00e8 composta da una conchiglia di nautilus; alle spalle di questa vi sono un \"fl\u00e8che fa\u00eeti\u00e8re\", che \u00e8 il totem simbolo della cultura kanak, e un pino colonna. Nella parte inferiore vi sono due onde stilizzate."}
{"id": "5355736", "revid": "203463", "url": "https://it.wikipedia.org/wiki?curid=5355736", "title": "Ratmir Dmitrievi\u010d Cholmov", "text": ""}
{"id": "5355737", "revid": "287204", "url": "https://it.wikipedia.org/wiki?curid=5355737", "title": "Gyozo Forintos", "text": ""}
{"id": "5355748", "revid": "1186766", "url": "https://it.wikipedia.org/wiki?curid=5355748", "title": "Universit\u00e0 di Tecnologia Noshirvani", "text": "La Babol Noshirvani Universit\u00e0 di Tecnologia \u00e8 una universit\u00e0 tecnica in Babol, una citt\u00e0 in provincia di Mazandaran, nel nord dell'Iran, 20 km a sud del Mar Caspio."}
{"id": "5355752", "revid": "287204", "url": "https://it.wikipedia.org/wiki?curid=5355752", "title": "Positive Vibrations", "text": "Positive Vibrations \u00e8 l'ottavo album del gruppo musicale blues rock inglese Ten Years After, pubblicato nel 1974.\nTracce.\nTesti e musiche di Alvin Lee, eccetto dove indicato."}
{"id": "5355754", "revid": "767487", "url": "https://it.wikipedia.org/wiki?curid=5355754", "title": "About Time (Ten Years After)", "text": "About Time \u00e8 un album in studio del gruppo blues rock inglese Ten Years After, pubblicato nel 1989. Si tratta dell'ultimo album con Alvin Lee in formazione."}
{"id": "5355757", "revid": "767487", "url": "https://it.wikipedia.org/wiki?curid=5355757", "title": "Now (Ten Years After)", "text": "Now \u00e8 un album in studio del gruppo blues rock inglese Ten Years After, pubblicato nel 2004."}
{"id": "5355758", "revid": "831312", "url": "https://it.wikipedia.org/wiki?curid=5355758", "title": "Carlos Quintero", "text": "Scalatore, professionista dal 2012, ha partecipato a due edizioni del Giro d'Italia, nel 2013 e nel 2014."}
{"id": "5355759", "revid": "1543377", "url": "https://it.wikipedia.org/wiki?curid=5355759", "title": "Gerd Albrecht", "text": "Biografia.\nFiglio del musicologo Hans Albrecht (1902-1961) studi\u00f2 musica a Kiel e ad Amburgo con Wilhelm Br\u00fcckner-R\u00fcggeberg. Vinse il primo premio all'International Besan\u00e7on Competition for Young Conductors all'et\u00e0 di 22 anni. \nLa sua prima occupazione fu quella di maestro ripetitore all'Opera di Stoccarda. Successivamente divenne direttore di cappella allo Staatstheater Mainz e direttore principale a Lubecca. \nNel 1966 dirige \"Armide\" di Christoph Willibald Gluck a Schwetzingen per la Bayerische Staatsoper e nel 1967 la prima assoluta di \"Telemanniana\" di Hans Werner Henze nel Philharmonie Berlin.\nNel 1972 dirige \"Hans Heiling\" di Heinrich Marschner con Bernd Weikl per la radio RAI.\nFu poi direttore alla Deutsche Oper Berlin dal 1972 al 1974, all'Orchestra della Tonhalle di Zurigo dal 1975 al 1980 ed all'Opera di Amburgo.\nNel 1975 dirige la prima assoluta di \"Das Geheimnis des entwendeten Briefes\" di Boris Blacher al Deutsche Oper Berlin.\nAllo Staatsoper di Vienna debutta nel 1976 dirigendo Les Troyens con Helga Dernesch, Christa Ludwig e Nikola Gjuzelev, poi Boris Godunov con Nicolai Ghiaurov e Sena Jurinac e nel 1977 Salom\u00e8 (opera) con Gwyneth Jones e Bernd Weikl.\nAl Festival di Salisburgo debutta nel 1977 dirigendo \"Jeanne d'Arc au b\u00fbcher\" di Arthur Honegger, il Concerto per violoncello n. 2 in Si minore di Anton\u00edn Dvo\u0159\u00e1k con Leonard Rose e la Sinfonia n. 2 di Robert Schumann con i Wiener Philharmoniker.\nNel 1978 dirige Elettra (Strauss) e Jen\u016ffa a Vienna e \"Lear\" di Aribert Reimann con Dietrich Fischer-Dieskau al Bayerische Staatsoper.\nNel 1979 a Vienna dirige Il trittico con Walter Berry, Erich Kunz e Renato Bruson ed Il giuramento (opera) con Agnes Baltsa, Mara Zampieri e Pl\u00e1cido Domingo.\nNel 1980 a Salisburgo dirige \"Karl V\" di Ernst Krenek, nel 1981 a Vienna La Juive con Jos\u00e9 Carreras, Cesare Siepi e Chris Merritt, a Salisburgo nel 1982 \"Penthesilea\" di Othmar Schoeck e nel 1984 \"Die Gezeichneten\" di Franz Schreker, nel 1986 \"Troades\" di Reimann al Bayerische Staatsoper e nel 1991 \"Der ferne Klang\" di Schreker con Catherine Malfitano a Vienna arrivando a 113 recite viennesi.\nSi occup\u00f2 anche di musica contemporanea dirigendo in prima mondiale e poi in prima negli Stati Uniti l'opera Lear di Aribert Reimann dirigendone anche la prima registrazione discografica. Fra le altre sue incisioni la \"Genoveva\" e il \"Manfred\" di Robert Schumann, oltre alla prima registrazione dell'opera di Hans Werner Henze, \"Gogo no Eiko\" in versione giapponese.\nControversia all'Orchestra Filarmonica Ceca.\nNel 1991, i professori dell'Orchestra Filarmonica Ceca imposero Albrecht come loro direttore principale, il primo non ceco in quella posizione, per un periodo sette anni a partire dal 1993. \nL'orchestra ebbe un ruolo importante nel protestare contro la dominazione sovietica del loro paese e nella riorganizzazione del complesso come entit\u00e0 autonoma. La scelta del musicista Albrecht significava la sostituzione del direttore d'orchestra ceco Ji\u0159\u00ed B\u011blohl\u00e1vek, che poi nel 1992 si dimise dal suo incarico. Di conseguenza, nel momento in cui assunse l'incarico, l'orchestra era gi\u00e0 un po' lacerata. Albrecht si dimostr\u00f2 abile nel migliorare le finanze della Filarmonica Ceca e nell'accrescere il suo profilo internazionale con tourn\u00e9e all'estero. Gli \u00e8 riconosciuto di aver apportato un successo musicale, e le sue registrazioni con l'orchestra comprendeva musiche di Erwin Schulhoff. Comunque, una serie di questioni politiche lo portarono alle dimissioni.\nNel 1994 l'orchestra venne invitata a suonare in Vaticano in un concerto celebrativo della riconciliazione tra Chiesa cattolica e religione ebraica. Il concerto venne per\u00f2 diretto dallo statunitense Gilbert Levine, noto per le sue ottime relazioni con il Vaticano sotto il pontificato di Papa Giovanni Paolo II, e anche la trasmissione in diretta del \"Concerto papale per la commemorazione dell'Olocausto\". Albrecht pose il veto all'accettazione, apparentemente perch\u00e9 l'orchestra era troppo impegnata, anche se altre congetture sulla vera ragione del rifiuto erano che il Vaticano non lo aveva invitato.\nIl Presidente ceco V\u00e1clav Havel fu coinvolto, e secondo Albrecht le sue decisioni danneggiavano l'orchestra. La situazione peggior\u00f2 a seguito delle interviste che Albrecht rilasci\u00f2 alla stampa nelle quali si considerava vittima di razzismo e di sentimento antitedesco essendo considerato come capro espiatorio di tutti i misfatti tedeschi del passato. Egli afferm\u00f2 anche che il suo telefono era stato messo sotto controllo. Havel si vendic\u00f2 sui media per le sue affermazioni. Albrecht e B\u011blohl\u00e1vek collaborarono per il concerto del centesimo anniversario dell'orchestra dirigendo ciascuno met\u00e0 dello stesso, il 4 gennaio del 1996, ma Havel era assente e i membri dell'orchestra mostrarono la loro solidariet\u00e0 al loro direttore al momento dell'applauso. Albrecht si dimise un mese dopo, affermando che la sua autorit\u00e0 musicale era stata minata.\nCon la Filarmonica Ceca Albrecht diresse la prima registrazione dell'opera \"Dimitrij\" di Dvo\u0159\u00e1k.\nNel 1995 dirige \"Osud\" di Leo\u0161 Jan\u00e1\u010dek al Teatro Nazionale di Praga ed all'Hamburgische Staatsoper la prima assoluta di \"Historia von D. Johann Fausten\" di Alfred Schnittke e nel 1996 di \"Der K\u00f6nig Kandaules\" di Alexander von Zemlinsky.\nAltre direzioni.\nDal 2000 al 2004 fu direttore principale della Danish National Symphony Orchestra, con la quale fece delle registrazioni per conto dell'etichetta Chandos. Nel 2003, gener\u00f2 scalpore quando durante un concerto protest\u00f2 dal podio contro l'invasione dell'Iraq da parte degli Stati Uniti.\nSuccessivamente si scus\u00f2 per l'incidente. \nSempre a Salisburgo nel 2003 dirige la D\u00e4nisches Nationalorchester in un concerto con musiche di Alexander Skrjabin, nel 2004 il \"Requiem\" di Anton\u00edn Dvo\u0159\u00e1k con Piotr Becza\u0142a e l'Orchestra Filarmonica Ceca e nel 2006 \"Goko no Eiko\" di Henze con l'Orchestra sinfonica nazionale della RAI.\nIn Giappone fu direttore principale dell'Orchestra Sinfonica Giapponese Yomiuri di Tokyo dal 1998 al 2007 e successivamente fu direttore emerito."}
{"id": "5355762", "revid": "767487", "url": "https://it.wikipedia.org/wiki?curid=5355762", "title": "Vinnie Clark", "text": " Al college gioc\u00f2 a football a Ohio State\nCarriera professionistica.\nClark fu scelto come 19\u00ba assoluto nel Draft NFL 1991 dai Green Bay Packers. Vi gioc\u00f2 per sole due stagioni, dopo di che pass\u00f2 agli Atlanta Falcons. Nella stagione 1994 si divise tra i Falcolns e i New Orleans Saints terminando con un primato in carriera di 5 intercetti. L'anno seguente pass\u00f2 alla neonata franchigia dei Jacksonville Jaguars, con cui chiuse la carriera nel 1996."}
{"id": "5355770", "revid": "124777432", "url": "https://it.wikipedia.org/wiki?curid=5355770", "title": "Up (Olly Murs)", "text": "Up \u00e8 un singolo del cantante britannico Olly Murs, pubblicato il 1\u00ba dicembre 2014 come secondo estratto dal quarto album in studio \"Never Been Better\".\nIl singolo ha visto la collaborazione della cantante statunitense Demi Lovato.\nPubblicazione.\nUna versione leggermente diversa (senza la voce del cantante in alcune parti dell'ultimo ritornello) \u00e8 stata pubblicata e introdotta lo stesso giorno nella versione Deluxe del quarto album di Demi Lovato, intitolato Demi.\nVideo musicale.\nIl videoclip \u00e8 stato diretto da Ben e Gabe Turner e pubblicato su Vevo l'11 dicembre 2014. Il video presenta Murs e la Lovato in piedi in due camere separate da un muro. Cominciano a distruggere le camere, prima Murs usa una chitarra per rompere un buco nel muro, poi sia lui che la Lovato cominciano a rimuovere la maggior parte dei mattoni dal muro per poter riuscirsi a guardare l'uno con l'altra.\nIl video conta pi\u00f9 di 110 milioni di visualizzazioni.\nPerformance Live.\nOlly Murs e Demi Lovato hanno eseguito per la prima volta la canzone dal vivo durante la finale dell'undicesima edizione di \"The X Factor\", l'11 dicembre 2014."}
{"id": "5355772", "revid": "767487", "url": "https://it.wikipedia.org/wiki?curid=5355772", "title": "Natale De Carli", "text": "Caratteristiche tecniche.\nGiocava come ala destra, centravanti o mezzala. Era dotato di un potente tiro che sfruttava in occasione dei calci piazzati.\nCarriera.\nEsordisce nel Crema, con cui partecipa a tre campionati di Serie C tra il 1936 e il 1939. Passa poi in prestito per un anno al , sempre in terza serie, con il compito di sostituire Antonio Gemo passato alla ; la stagione \u00e8 negativa, e a fine anno fa ritorno al Crema dove resta fino al 1942.\nNel campionato 1942-1943 sale tra i cadetti con la , con cui disputa 25 partite segnando 4 reti. Al termine della guerra torna per la seconda volta al Crema, e quindi milita per sei stagioni nella Soresinese, nelle quali totalizza 84 reti in 176 partite tra Serie C e Promozione. Chiude la carriera a 36 anni giocando prima con la Fulgor di Canonica d'Adda poi per una stagione con la Pergolettese, di cui \u00e8 stato anche dirigente.\nRitiratosi dal mondo del calcio, muore nel 1969 colpito da un male incurabile."}
{"id": "5355773", "revid": "247222", "url": "https://it.wikipedia.org/wiki?curid=5355773", "title": "Discografia di Luke Bryan", "text": "Discografia del cantante statunitense Luke Bryan, in attivit\u00e0 dal 2005."}
{"id": "5355774", "revid": "599013", "url": "https://it.wikipedia.org/wiki?curid=5355774", "title": "Kelvin Pritchett", "text": " Al college gioc\u00f2 a football a Mississippi\nCarriera professionistica.\nPritchett fu scelto come 20\u00ba assoluto nel Draft NFL 1991 dai Dallas Cowboys e immediatamente scambiato coi Detroit Lions per una scelta del secondo giro (Dixon Edwards), una del terzo giro (James Richards) e una del quarto giro (Tony Hill). Vi gioc\u00f2 fino al 1994, dopo di che firm\u00f2 come free agent un contratto quadriennale del valore di 8,6 milioni di dollari coi Jacksonville Jaguars, alla loro prima stagione nella lega. Nel 1999 fece ritorno a Detroit, con cui rimase fino al termine della carriera nel 2004."}
{"id": "5355775", "revid": "599013", "url": "https://it.wikipedia.org/wiki?curid=5355775", "title": "Angelo Bortolon", "text": "Tra il 1956 ed il 1959 ha partecipato a tre campionati di Serie B con la maglia della Sambenedettese."}
{"id": "5355780", "revid": "695564", "url": "https://it.wikipedia.org/wiki?curid=5355780", "title": "The Complete Limelight Sessions", "text": "The Complete Limelight Sessions \u00e8 una raccolta della cantante canadese Shania Twain, pubblicato nel 2001."}
{"id": "5355785", "revid": "599013", "url": "https://it.wikipedia.org/wiki?curid=5355785", "title": "Stan Thomas", "text": " Al college gioc\u00f2 a football a Texas\nCarriera professionistica.\nThomas fu scelto come 22\u00ba assoluto nel Draft NFL 1991 dai Chicago Bears. Vi gioc\u00f2 per due stagioni e 26 partite, 15 nella prima e 11 nella seconda. Nel 1993 pass\u00f2 agli Houston Oilers in cui disput\u00f2 le ultime due annate della carriera professionistica, terminata con 55 presenze."}
{"id": "5355805", "revid": "287204", "url": "https://it.wikipedia.org/wiki?curid=5355805", "title": "More Hits from Tin Can Alley", "text": "More Hits from Tin Can Alley \u00e8 il quarto album di Eric Andersen, pubblicato dalla Vanguard Records nel marzo del 1968.\nTracce.\nTutti i brani composti da Eric Andersen"}
{"id": "5355806", "revid": "116866299", "url": "https://it.wikipedia.org/wiki?curid=5355806", "title": "Supercoppa italiana 1996 (pallavolo maschile)", "text": "La Supercoppa italiana 1996 si \u00e8 svolta il 22 settembre 1996: al torneo hanno partecipato due squadre di club italiane e la vittoria finale \u00e8 andata per la prima volta al .\nRegolamento.\nLe squadre hanno disputato una gara unica."}
{"id": "5355807", "revid": "1924342", "url": "https://it.wikipedia.org/wiki?curid=5355807", "title": "Discografia di Calvin Harris", "text": "Questa pagina contiene la discografia del DJ britannico Calvin Harris."}
{"id": "5355825", "revid": "116866355", "url": "https://it.wikipedia.org/wiki?curid=5355825", "title": "Supercoppa italiana 1997 (pallavolo maschile)", "text": "La Supercoppa italiana 1997 si \u00e8 svolta il 20 settembre 1997: al torneo hanno partecipato due squadre di club italiane e la vittoria finale \u00e8 andata per la prima volta alla .\nRegolamento.\nLe squadre hanno disputato una gara unica."}
{"id": "5355828", "revid": "830939", "url": "https://it.wikipedia.org/wiki?curid=5355828", "title": "Rudolf Mari\u0107", "text": "Ottenne il titolo di Maestro Internazionale nel 1964 e di Grande maestro \"Ad honorem\" nel 1990. Vinse il torneo di Nik\u0161i\u0107 nel 1962 e il torneo B di Monte Carlo nel 1967 e 1968. Nel 1970 si classific\u00f2 secondo a Vinkovci dietro a Tigran Petrosyan, che sconfisse nell'incontro diretto vincendo il premio di bellezza. Fu per molti anni allenatore della nazionale jugoslava alle Olimpiadi degli scacchi.\nMari\u0107 ha scritto diversi libri di scacchi, tra cui:"}
{"id": "5355837", "revid": "767487", "url": "https://it.wikipedia.org/wiki?curid=5355837", "title": "Darling (Kylie Minogue)", "text": "Darling \u00e8 un EP promozionale della cantante australiana Kylie Minogue, pubblicato nel 2007."}
{"id": "5355842", "revid": "767487", "url": "https://it.wikipedia.org/wiki?curid=5355842", "title": "Pink Sparkle", "text": "Pink Sparkle \u00e8 un EP della cantante australiana Kylie Minogue, pubblicato nel 2010."}
{"id": "5355856", "revid": "287204", "url": "https://it.wikipedia.org/wiki?curid=5355856", "title": "Don Juan", "text": ""}
{"id": "5355861", "revid": "116866361", "url": "https://it.wikipedia.org/wiki?curid=5355861", "title": "Supercoppa italiana 1998 (pallavolo maschile)", "text": "La Supercoppa italiana 1998 si \u00e8 svolta il 6 dicembre 1998: al torneo hanno partecipato due squadre di club italiane e la vittoria finale \u00e8 andata per la prima volta al .\nRegolamento.\nLe squadre hanno disputato una gara unica."}
{"id": "5355863", "revid": "1104133", "url": "https://it.wikipedia.org/wiki?curid=5355863", "title": "Kylie's Remixes Volume 2", "text": "Kylie's Remixes Volume 2 \u00e8 un album discografico di remix della cantante australiana Kylie Minogue, pubblicato nel 1992."}
{"id": "5355871", "revid": "287204", "url": "https://it.wikipedia.org/wiki?curid=5355871", "title": "Don Juan (film)", "text": ""}
{"id": "5355873", "revid": "287204", "url": "https://it.wikipedia.org/wiki?curid=5355873", "title": "Don Juan (film 1922)", "text": ""}
{"id": "5355877", "revid": "767487", "url": "https://it.wikipedia.org/wiki?curid=5355877", "title": "Jarryd Hayne", "text": " In precedenza \u00e8 stato un giocatore professionista di rugby.\nCarriera nel rugby.\nHayne debutt\u00f2 come professionista nel rugby il 19 maggio 2009 all'et\u00e0 di 18 anni con i Parramatta Eels della National Rugby League (NRL). Nel corso della sua carriera fu premiato come All Star e inserito nella formazione ideale della lega e a livello internazionale (Australia e Figi). Fu insignito inoltre della Dally M Medal nel 2009 e nel 2014 come giocatore della NRL dell'anno. Nel 2009 Hayne \u00e8 stato nominato il miglior giocatore della lega di rugby nel mondo vincendo il Rugby League International Federation International Player of the Year.\nCarriera nel football americano.\nSan Francisco 49ers.\nIl 3 marzo 2015, i San Francisco 49ers annunciarono di avere fatto firmare ad Hayne un contratto triennale del valore di 1,5 milioni di dollari. Il 5 settembre fu annunciato che sarebbe entrato nei 53 uomini per l'inizio della stagione regolare, completando la transizione verso il nuovo sport. Nella prima gara nella NFL, contro i Minnesota Vikings, Hayne corse 4 volte per 13 yard e perse un fumble dopo essersi lasciato sfuggire il pallone sul ritorno di un punt. Dopo sole 25 yard corse in 6 partite, il 31 ottobre 2015 fu svincolato. Il 2 novembre firm\u00f2 nuovamente con i 49ers per fare parte della squadra di allenamento."}
{"id": "5355888", "revid": "1573940", "url": "https://it.wikipedia.org/wiki?curid=5355888", "title": "Moschea Bejtyl Evel", "text": "La moschea Bejtyl Evel o Bejtul Evel (in lingua albanese: \"Xhamia e Bejtyl Evel\") \u00e8 una moschea Ahmadiyya situata a Tirana, in Albania. Costruita nel 1995, \u00e8 una delle moschee pi\u00f9 grandi del paese, e pu\u00f2 ospitare fino a 2.500 fedeli. "}
{"id": "5355891", "revid": "116911091", "url": "https://it.wikipedia.org/wiki?curid=5355891", "title": "Supercoppa italiana 1999 (pallavolo maschile)", "text": "La Supercoppa italiana 1999 si \u00e8 svolta il 26 settembre 1999: al torneo hanno partecipato due squadre di club italiane e la vittoria finale \u00e8 andata per la seconda volta al .\nRegolamento.\nLe squadre hanno disputato una gara unica."}
{"id": "5355902", "revid": "6923", "url": "https://it.wikipedia.org/wiki?curid=5355902", "title": "Better the Devil You Know", "text": "Better the Devil You Know \u00e8 un brano musicale della cantante australiana Kylie Minogue, pubblicato nel 1990 come singolo estratto dal suo terzo album in studio \"Rhythm of Love\". La canzone \u00e8 stata scritta e prodotta da Mike Stock, Matt Aiken e Peter Waterman.\nCover.\nIl gruppo britannico Steps ne ha realizzato una cover nel 2000 inserita nell'album \"Steptacular\"."}
{"id": "5355908", "revid": "1543377", "url": "https://it.wikipedia.org/wiki?curid=5355908", "title": "Ji\u0159\u00ed B\u011blohl\u00e1vek", "text": " Suo padre era un avvocato e giudice. Da giovane B\u011blohl\u00e1vek studi\u00f2 violoncello con Milo\u0161 S\u00e1dlo e si diplom\u00f2 poi al Conservatorio di Praga e all'Accademia delle arti della stessa citt\u00e0. Dopo il diploma studi\u00f2 direzione d'orchestra, per due anni, con Sergiu Celibidache.\nBiografia.\nB\u011blohl\u00e1vek vinse il Concorso nazionale ceco di direzione d'orchestra nel 1970 e divenne, per due anni, assistente direttore dell'Orchestra Filarmonica Ceca. Dal 1972 al 1978 diresse la Brno Philharmonic portandola in tourn\u00e9e in Austria, Germania e Stati Uniti. Dal 1977 al 1989 fu direttore principale dell'Orchestra Sinfonica di Praga.\nB\u011blohl\u00e1vek divenne direttore principale della Filarmonica Ceca nel 1990, ma, nel 1991, l'orchestra decise di riorganizzarsi e vot\u00f2 per affidare la direzione a Gerd Albrecht in sostituzione di B\u011blohl\u00e1vek. Poich\u00e9 non volle rimanere sotto Albrecht, B\u011blohl\u00e1vek rassegn\u00f2 le dimissioni nel 1992. Successivamente fond\u00f2 la Prague Philharmonia \"(Pra\u017eskou komorn\u00ed filharmonii)\" nel 1993, dopo che il ministro della difesa della Repubblica Ceca aveva messo a disposizione dei fondi per l'istruzione di 40 giovani musicisti. B\u011blohl\u00e1vek aveva fatto delle audizioni di musicisti per la nuova orchestra, ma il ministero ritir\u00f2 i finanziamenti l'anno dopo. Successivamente giunsero dei finanziamenti privati ed egli fu il primo direttore musicale della nuova orchestra. Sin dal debutto del 1994, egli si \u00e8 esibito in tutto il mondo ed ha effettuato registrazioni discografiche. Diresse la Prague Philharmonia alla sua prima partecipazione ai BBC Proms nel 2004 in un concerto teletrasmesso. Nel 2005 lasci\u00f2 l'incarico alla Prague Philharmonia ed ora \u00e8 il direttore emerito.\nNel 1997, B\u011blohl\u00e1vek divenne insegnante di direzione d'orchestra all'Accademia musicale di Praga e divenne direttore principale del \"N\u00e1rodn\u00ed divadlo\" di Praga l'anno seguente. Egli \u00e8 anche presidente del Prague Spring International Music Festival. Nel dicembre 2010 venne annunciata la sua assunzione a direttore principale della Filarmonica Ceca, a far data dalla stagione 2012-2013, con un contratto iniziale di 4 anni.\nCarriera internazionale.\nDal 1995 al 2000 B\u011blohl\u00e1vek fu direttore principale ospite della BBC Symphony Orchestra (BBC SO). Nel febbraio 2005, venne nominato dodicesimo direttore principale, con incarico dal luglio 2006 e con contratto iniziale di 3 anni. B\u011blohl\u00e1vek \u00e8 stato il primo direttore ospite ad esser stato nominato direttore principale della BBC SO. La sua direzione alla BBC SO inizi\u00f2 con la Prima serata delle Proms 2006 e diresse \"Last Night of the Proms\" nel 2007, primo direttore di \"Last Night\" non di lingua madre inglese. Nel settembre 2007 B\u011blohl\u00e1vek prolung\u00f2 il suo contratto con la BBC Symphony fino al 2012. Fece una apparizione, nel 2009, a \"Last Night\" in \"A Grand Grand Overture\" di Malcolm Arnold. B\u011blohl\u00e1vek diresse nuovamente la \"Last Night of the Proms\" nel 2010 e nel 2012. Concluse la sua collaborazione alla BBC SO nel 2012 divenendo direttore emerito. Nell'aprile 2012, B\u011blohl\u00e1vek venne insignito dell'Ordine dell'Impero Britannico \"per meriti musicali\".\nIn campo operistico B\u011blohl\u00e1vek ha diretto \"Jen\u016ffa\", \"Tristan und Isolde\" e \"Rusalka\" alla Glyndebourne Opera ed ha debuttato al Metropolitan Opera (Met) il 17 dicembre 2004 dirigendo \"K\u00e1t'a Kabanov\u00e1\" con Karita Mattila nel ruolo della protagonista. \u00c8 tornato al Metropolitan nel gennaio e febbraio 2007 per dirigere \"Jen\u016ffa\" e ancora nel febbraio e marzo 2009 per \"Eugene Onegin\" e \"Rusalka\".\nBelohl\u00e1vek \u00e8 stato direttore ospite della Rotterdam Philharmonic Orchestra (RPhO) nel 1994 e nell'aprile 2012 \u00e8 stato nominato direttore principale dalla stagione 2012-2013.\nB\u011blohl\u00e1vek ha registrato per la Supraphon, Chandos, Harmonia Mundi, Warner Classics, Decca e Deutsche Grammophon."}
{"id": "5355912", "revid": "116911094", "url": "https://it.wikipedia.org/wiki?curid=5355912", "title": "Supercoppa italiana 2000 (pallavolo maschile)", "text": "La Supercoppa italiana 2000 si \u00e8 svolta il 14 ottobre 2000: al torneo hanno partecipato due squadre di club italiane e la vittoria finale \u00e8 andata per la seconda volta al .\nRegolamento.\nLe squadre hanno disputato una gara unica."}
{"id": "5355915", "revid": "1543377", "url": "https://it.wikipedia.org/wiki?curid=5355915", "title": "Step Back in Time", "text": "Step Back in Time \u00e8 un brano musicale della cantante australiana Kylie Minogue, pubblicato nel 1990 come singolo estratto dal suo terzo album in studio \"Rhythm of Love\". La canzone \u00e8 stata scritta e prodotta da Mike Stock, Matt Aiken e Peter Waterman."}
{"id": "5355916", "revid": "31886", "url": "https://it.wikipedia.org/wiki?curid=5355916", "title": "Cellule mucose del colletto", "text": "Le cellule mucose del colletto sono il costituente principale delle ghiandole gastriche.\nLe cellule mucose del colletto costituiscono la tipologia principale di cellule di questa zona della ghiandola gastrica. Possiedono una forma cilindrica, pi\u00f9 tozza di quella delle cellule mucose superficiali oppure prismatica, ed un orletto a spazzola egualmente sviluppato. Il nucleo si presenta ovale, con l'asse maggiore perpendicolare rispetto a quello della cellula. L'apparato di Golgi si trova in posizione centrale ed \u00e8 ben sviluppato, mentre il reticolo endoplasmatico liscio tende a concentrarsi attorno al nucleo, avvolgendolo. I mitocondri sono piuttosto numerosi e le vescicole di mucina, pi\u00f9 piccole di quelle delle cellule mucose superficiali e con proteoglicani acidi chimicamente differenti, tendono a concentrarsi presso la zona apicale della cellula. Queste cellule vengono completamente sostituite ogni 3 giorni a causa dell'ambiente fortemente acido dello stomaco.\nIl citpolasma apicale \u00e8 ricco di un prodotto di secrezione idrosolubile utilizzato per lubrificare il contenuto gastrico."}
{"id": "5355920", "revid": "287204", "url": "https://it.wikipedia.org/wiki?curid=5355920", "title": "Jiri Belohlavek", "text": ""}
{"id": "5355927", "revid": "767487", "url": "https://it.wikipedia.org/wiki?curid=5355927", "title": "Moschea Orologio", "text": "La moschea Orologio (in lingua albanese: \"Xhamia me Sahat\") conosciuta anche come moschea Abdurrahman Pascia (in lingua albanese: \"Xhamia e Abdurrahman Pashes\") rientra nei monumenti culturali religiosi dell'Albania."}
{"id": "5355928", "revid": "6923", "url": "https://it.wikipedia.org/wiki?curid=5355928", "title": "What Do I Have to Do?", "text": "What Do I Have to Do? \u00e8 un brano musicale della cantante australiana Kylie Minogue, pubblicato nel 1991 come singolo estratto dal suo terzo album in studio \"Rhythm of Love\". La canzone \u00e8 stata scritta e prodotta da Mike Stock, Matt Aiken e Peter Waterman.\nVideo.\nNel videoclip compare la sorella minore Dannii Minogue."}
{"id": "5355932", "revid": "332343", "url": "https://it.wikipedia.org/wiki?curid=5355932", "title": "Chiesa di San Silvestro (Saletto)", "text": "La chiesa di San Silvestro \u00e8 un edificio sacro situato a Saletto di Borgo Veneto. Pi\u00f9 precisamente, sorge in localit\u00e0 Cavaizza, nucleo abitato a 2 km a nord dall'attuale centro, lungo l'arteria che congiunge Saletto a Noventa Vicentina.\nStoria.\nL'attuale chiesa venne edificata tra il IX e il X secolo su una fascia dossiva sabbiosa, originariamente nei pressi dell'antico alveo del fiume Adige con materiale di risulta di epoca romana, probabilmente abbondanti in loco, principalmente utilizzate per la costruzione delle pareti. Queste sono costituite prevalentemente da pietre bianche, marmo rosso di Verona e trachiti euganee provenienti da basolatura stradale, e in misura minore da cippi, coppi ed embrici.\nSecondo alcune ipotesi si ritiene che la chiesa fosse sotto il controllo dell'abbazia di Nonantola.\nI restauri effettuati alla fine degli anni novanta hanno confermato la datazione e la presenza di almeno tre precedenti edifici, dei quali si evidenziano i resti dei muri perimetrali, pi\u00f9 piccoli, e che, grazie alla presenza di sepolture antistanti l'originale facciata che conservavano arredi funerari di epoca longobarda, si poterono collocare nel VII secolo.\nDescrizione.\nL'edificio \u00e8 semplice, tipica architettura romanica, a singola navata, con copertura a capriate lignee e pavimento in mattoni, ed abside, come era uso nelle pi\u00f9 antiche chiese cristiane, rivolto ad Est. La struttura incorpora anche il campanile, posizionato sulla sinistra della facciata, di forma massiccia, il quale poggia sul pilastro che, all'interno dell'edificio, \u00e8 costituito da una stele sepolcrale in trachite su cui \u00e8 scolpita l'iscrizione \"VALGIAE CVRVLANI\", e la cui altezza raggiunge i 12 m. Altri elementi architettonici caratteristici sono le finestrelle laterali a doppio sguancio e quella presente sulla facciata, a croce.\nAll'interno l'unico altare \u00e8 posizionato nel presbiterio che termina a conca, impreziosito dal catino affrescato con dipinti databili al 1508 che rappresentano presumibilmente un Cristo pantocratore che sovrasta la Madonna e quattro santi tra cui san Rocco e san Sebastiano.\nLe pareti interne sono ulteriormente impreziosite da affreschi databili alla seconda met\u00e0 del XV secolo, alla destra dell'altare raffigurante san Silvestro I papa mentre alla sua sinistra e su quelle laterali delle Maest\u00e0 (Madonna col Bambino seduti in Trono).\nAltre particolarit\u00e0 sono la presenza di una seconda stele funeraria con iscrizione e un basamento con lavorazione a cornice, trovati sotto l'altare nei lavori di restauro ed ora esposti all'interno della chiesa."}
{"id": "5355936", "revid": "6923", "url": "https://it.wikipedia.org/wiki?curid=5355936", "title": "Shocked", "text": "Shocked \u00e8 un brano musicale della cantante australiana Kylie Minogue, pubblicato nel 1991 come singolo estratto dal suo terzo album in studio \"Rhythm of Love\". La canzone \u00e8 stata scritta e prodotta da Mike Stock, Matt Aiken e Peter Waterman."}
{"id": "5355949", "revid": "256896", "url": "https://it.wikipedia.org/wiki?curid=5355949", "title": "Festa del Litorale Sloveno", "text": ""}
{"id": "5355951", "revid": "6923", "url": "https://it.wikipedia.org/wiki?curid=5355951", "title": "Word Is Out", "text": "Word Is Out \u00e8 un brano musicale della cantante australiana Kylie Minogue, pubblicato nel 1991 come singolo estratto dal suo quarto album in studio \"Let's Get to It\". La canzone \u00e8 stata scritta e prodotta da Mike Stock e Pete Waterman.\nTracce.\nCD \n12\" vinile"}
{"id": "5355953", "revid": "62748", "url": "https://it.wikipedia.org/wiki?curid=5355953", "title": "Proms", "text": ""}
{"id": "5355954", "revid": "599013", "url": "https://it.wikipedia.org/wiki?curid=5355954", "title": "Harvey Williams", "text": " Al college gioc\u00f2 a football a LSU\nCarriera professionistica.\nWilliams fu scelto come 21\u00ba assoluto nel Draft NFL 1991 dai Kansas City Chiefs. Con essi non gioc\u00f2 mai all'altezza delle aspettative, Nelle prime due stagioni, Barry Word e Christian Okoye giocarono consistentemente pi\u00f9 minuti, finendo entrambi con pi\u00f9 yard corse. Nel 1993, quando Marcus Allen si un\u00ec alla squadra e divenne titolare, i giorni di Williams ai Chiefs divennero contati.\nNel 1994, Williams si trasfer\u00ec all'ex squadra di Allen, gli Los Angeles Raiders, dove ebbe per la prima volta la possibilit\u00e0 di titolare, rispondendo con due stagioni positive. Corse 983 yard nel 1994 e 1.114 con 9 touchdown nel 1995. L'anno successivo, perse il posto da titolare a favore di un'altra scelta del primo giro, Napoleon Kaufman, venendo spostato nel ruolo di tight end. Nel 1997 gioc\u00f2 forse la sua miglior gara da professionista, segnando 4 touchdown nella vittoria per 38-13 sui San Diego Chargers. Rimase ai Raiders fino a che non fu svincolato dopo la stagione 1998."}
{"id": "5355957", "revid": "62748", "url": "https://it.wikipedia.org/wiki?curid=5355957", "title": "Glyndebourne Opera", "text": ""}
{"id": "5355959", "revid": "1543377", "url": "https://it.wikipedia.org/wiki?curid=5355959", "title": "If You Were with Me Now", "text": "If You Were with Me Now \u00e8 un brano musicale della cantante australiana Kylie Minogue interpretato con il cantante statunitense Keith Washington, pubblicato nel 1991 come singolo estratto dal suo quarto album in studio \"Let's Get to It\". La canzone \u00e8 stata prodotta da Mike Stock e Pete Waterman.\nTracce.\nCD "}
{"id": "5355969", "revid": "1543377", "url": "https://it.wikipedia.org/wiki?curid=5355969", "title": "A Country Dream", "text": "A Country Dream \u00e8 un album di Eric Andersen, pubblicato dalla Vanguard Records nel 1969.\nTracce.\nBrani composti da Eric Andersen, eccetto dove indicato"}
{"id": "5355972", "revid": "297059", "url": "https://it.wikipedia.org/wiki?curid=5355972", "title": "Cellule enteroendocrine", "text": ""}
{"id": "5355976", "revid": "6923", "url": "https://it.wikipedia.org/wiki?curid=5355976", "title": "Hand on Your Heart", "text": "Hand on Your Heart \u00e8 un brano musicale della cantante australiana Kylie Minogue, pubblicato nel 1989 come singolo estratto dal suo secondo album in studio \"Enjoy Yourself\". La canzone \u00e8 stata prodotta da Stock, Aitken &amp; Waterman.\nVideo.\nIl video \u00e8 stato girato e ambientato a Melbourne."}
{"id": "5355983", "revid": "767487", "url": "https://it.wikipedia.org/wiki?curid=5355983", "title": "Randal Hill", "text": " Al college gioc\u00f2 a football a Miami vincendo due campionati NCAA\nCarriera professionistica.\nHill fu scelto come 23\u00ba assoluto nel Draft NFL 1991 dai Miami Dolphins. Vi gioc\u00f2 solamente una partita nel 1991 prima di passare ai Phoenix Cardinals, con cui disput\u00f2 le restanti 15 partite della sua stagione da rookie. Nella successiva termin\u00f2 con un primato in carriera di 861 yard ricevute. Fece ritorno ai Dolphins nel 1995 trascorrendovi due stagioni, dopo di che pass\u00f2 l'ultima annata in carriera coi New Orleans Saints in cui ricevette 761 yard, il suo secondo miglior risultato."}
{"id": "5356001", "revid": "1543377", "url": "https://it.wikipedia.org/wiki?curid=5356001", "title": "Campionati mondiali di skeleton 2004", "text": "I Campionati mondiali di skeleton 2004, sedicesima edizione della manifestazione organizzata dalla Federazione Internazionale di Bob e Skeleton, si tennero il 27 ed il 28 febbraio 2004 a Sch\u00f6nau am K\u00f6nigssee, in Germania, sulla pista di K\u00f6nigssee, la stessa sulla quale si svolse la rassegna iridata del 1990; furono disputate gare in due differenti specialit\u00e0: nel singolo uomini e nel singolo donne e le vittorie furono ottenute rispettivamente dal canadese Duff Gibson e dalla tedesca Diana Sartor.\nPer la prima volta da quando si disputa la manifestazione iridata le gare si svolsero contestualmente ai campionati mondiali di bob.\nRisultati.\nSingolo uomini.\nLa gara fu disputata il 27 ed il 28 febbraio nell'arco di quattro \"manches\" e presero parte alla competizione 33 atleti in rappresentanza di 18 differenti nazioni; campione uscente era il canadese Jeff Pain, che concluse la prova al tredicesimo posto, ed il titolo fu conquistato dal connazionale Duff Gibson davanti ai tedeschi Florian Grassl e Frank Kleber.\nSingolo donne.\nLa gara fu disputata il 27 ed il 28 febbraio nell'arco di quattro \"manches\" e presero parte alla competizione 24 atlete in rappresentanza di 11 differenti nazioni; campionessa uscente era la canadese Michelle Kelly, che concluse la prova al nono posto, ed il titolo fu conquistato dalla tedesca Diana Sartor davanti alla canadese Lindsay Alcock ed all'altra teutonica Kerstin J\u00fcrgens."}
{"id": "5356003", "revid": "33689", "url": "https://it.wikipedia.org/wiki?curid=5356003", "title": "Nuno Gon\u00e7alves", "text": "Biografia.\nVita e opere.\nPittore portoghese di cui si hanno notizie solo dal 1450 al 1467.\nGon\u00e7alves, che Francisco de Holanda ha definito uno dei maggiori talenti creativi portoghesi del Quattrocento, fu pittore di corte sotto re Alfonso V. \nLa sua opera pi\u00f9 nota, il \"Polittico di San Vincenzo\" per la cattedrale di Lisbona, rinvenuto nel 1880, \u00e8 ora conservato al Museu Nacional de Arte Antiga a Lisbona. Questo lavoro \u00e8 firmato \"Gvs\", sulla scarpa di Alfonso V, ritratto in ginocchio ai piedi di san Vincenzo in uno dei sei pannelli conservati.\nIl realismo d'origine fiamminga dei suoi quadri \u00e8 qui reso dai colori sobri e dalla semplicit\u00e0 della forma, oltrech\u00e9 dal preziosismo che contraddistingue i panneggi e le oreficerie. La diffusione di questo indirizzo artistico fu stimolata sia dall'importazione di molti lavori nordici, sia dalla presenza in terra portoghese di Jan van Eyck. Difatti, molti critici d'arte ritengono che Gon\u00e7alves fosse stato allievo del van Eyck a Bruges, dove avrebbe affinato le sue conoscenze della tecnica a olio. In questa opera non manca anche un gusto iberico, ."}
{"id": "5356022", "revid": "92723", "url": "https://it.wikipedia.org/wiki?curid=5356022", "title": "Aquarius (serie televisiva 2015)", "text": "Aquarius \u00e8 una serie televisiva statunitense creata da John McNamara per la NBC, con protagonista David Duchovny.\nLa serie ha debuttato sulla NBC il 28 maggio 2015. Subito dopo la messa in onda del primo episodio, tutti i 13 episodi della serie sono stati resi disponibili sul suo sito web, sull'app della NBC e su altre piattaforme di video-on-demand, per un periodo di quattro settimane. Gli episodi sono inoltre stati trasmessi regolarmente in televisione ogni settimana.\nIl 26 giugno 2015, la NBC ha rinnovato la serie per una seconda stagione.\nIl 1\u00ba ottobre 2016, NBC ha cancellato la serie dopo due stagioni.\nTrama.\nNel 1967 il sergente di polizia Sam Hodiak e il suo partner Brian Shafe iniziano ad indagare sulla scomparsa di una ragazza, Emma, figlia di una sua ex. Le loro indagini sotto copertura li conducono a Charles Manson, un musicista, leader di un piccolo culto in cerca di ragazze vulnerabili.\nInizia un gioco al gatto e al topo tra la polizia e Manson, che condurr\u00e0 ai brutali omicidi che resero celebre Charles Manson."}
{"id": "5356046", "revid": "1342115", "url": "https://it.wikipedia.org/wiki?curid=5356046", "title": "Francesco Loda", "text": "Biografia.\nCome avvocato \u00e8 stato rappresentante di alcune parti civili nel corso del processo sulla Strage di piazza della Loggia di Brescia del 1974.\nEsponente del Partito Comunista Italiano, ha fatto parte della Camera dei deputati durante l'VIII e IX legislatura della Repubblica Italiana, restando in carica dal 1979 al 1987."}
{"id": "5356064", "revid": "122540668", "url": "https://it.wikipedia.org/wiki?curid=5356064", "title": "Stick-slip", "text": "Lo Stick-slip \u00e8 un fenomeno meccanico che riguarda l'attrito radente, provocato dal moto spontaneo e caratterizzato da violente accelerazioni che si verificano tra due superfici in contatto di strisciamento. Quando si ha il \"brusco\" passaggio dall'attrito statico (che impedisce il moto relativo tra le superfici) all'attrito dinamico (che lavora sullo scorrimento di esse) e quindi l'attrito statico (che \u00e8 maggiore dell'attrito dinamico) si abbassa fino al valore di quello dinamico, avviene questo fenomeno.\nDescrizione.\nConsideriamo una matita sopra a un nastro trasportatore che si muove a velocit\u00e0 \"v\" verso destra, la matita \u00e8 in grado di traslare orizzontalmente, ed \u00e8 vincolata da una molla che a sua volta \u00e8 legata ad una parete verticale. L'attrito statico agisce da \"legante\" tra matita e nastro e ci\u00f2 determina l'avanzamento della matita sul nastro a velocit\u00e0 \"v\" verso destra, ma contemporaneamente la forza di richiamo della molla (che tira verso di s\u00e9 la matita) aumenta, fino che diventa uguale al valore dell'attrito statico e a quel punto diventa un fenomeno di attrito dinamico, infatti inizia lo scorrimento tra matita e nastro, ma la matita si sposta verso sinistra. Quando la forza di richiamo della molla diminuisce e la matita rientra di nuovo nella zona dell'attrito statico, inizia un nuovo ciclo.\nUn altro esempio pu\u00f2 essere quello riguardante un gesso sulla lavagna che modificando l'inclinazione di esso rispetto alla lavagna e alla forza che gli viene impressa, si possono vedere delle incisioni diverse. Se inclinato, il gesso riesce a incidere una linea continua, se mantenuto perpendicolare alla lavagna, la linea risulta tratteggiata.\nCuriosit\u00e0.\nIl fenomeno dello Stick-slip, riguarda i cilindri oleodinamici, i macchinari per la levigatura, e inoltre causa quei rumori fastidiosi che si possono sentire nella frenata di autoveicoli o treni. \u00c8 per questo che le auto dotate dell'ABS - Antilock Braking System, che diminuisce la forza di attrito nel passaggio da statico a dinamico e cerca di mantenere le ruote in aderenza sul terreno al fine di ridurre gli spazi di arresto e mantenere la direzionalit\u00e0 sulle ruote anteriori, riducono notevolmente la comparsa del rumore nelle frenate d'emergenza. Oppure nella fase di accelerazione l'utilizzo dell'ASR- Acceleration Slip Regulation, sempre allo scopo di mantenere gli pneumatici in aderenza e quindi agevolare la direzionalit\u00e0 e il trasferimento di coppia motrice al suolo, riduce il rumore nelle accelerazioni repentine. L'applicazione dei due sistemi precedenti sui veicoli a ruote tuttavia serve principalmente a scopo di sicurezza e aiuto alla guida e non per la riduzione della rumorosit\u00e0 che ne resta una positiva conseguenza."}
{"id": "5356074", "revid": "6923", "url": "https://it.wikipedia.org/wiki?curid=5356074", "title": "Wouldn't Change a Thing", "text": "Wouldn't Change a Thing \u00e8 un brano musicale della cantante australiana Kylie Minogue, pubblicato nel 1989 come singolo estratto dal suo secondo album in studio \"Enjoy Yourself\". La canzone \u00e8 stata prodotta da Stock, Aitken &amp; Waterman."}
{"id": "5356083", "revid": "1305772", "url": "https://it.wikipedia.org/wiki?curid=5356083", "title": "Moschea di Argirocastro", "text": "La moschea di Argirocastro (in lingua albanese: \"Xhamia e Gjirokastr\u00ebs\"), conosciuta anche come moschea Bazaar (in lingua albanese: \"Xhamia e Pazarit\") \u00e8 situata ad Argirocastro, in Albania.\nStoria.\nLa moschea venne costruita nel 1757 ed \u00e8 situata nel quartiere del Vecchio Baazar. \u00c8 una delle quindici moschee costruite durante l'era ottomana; di queste, tredici sopravvissero fino al periodo comunista.\nIn origine, il piano urbanistico di Memi Pasha - concepito nel XVII secolo - prevedeva di costruire la moschea nel quartiere del Nuovo Bazaar, che venne per\u00f2 distrutto in un incendio, e solo la moschea sopravvisse.\nLa moschea venne elevata al rango di \"Monumento Culturale\" (in lingua albanese: \"Monumente Kulturore\") nel 1973, sfuggendo cos\u00ec alla distruzione da parte del regime comunista albanese, ma altre dodici moschee vennero distrutte. A causa delle leggi anti-religione, durante il regime venne usata per formare gli acrobati dei circhi, che ne usavano l'alta cupola per appendervi i loro trapezi.\nNei pressi della moschea sorge un edificio ottagonale, a due piani, costruito nel 1727. Originariamente un cemevi dei Bektashi, venne chiuso durante il regime comunista. Oggi \u00e8 usato come madrasa."}
{"id": "5356087", "revid": "6923", "url": "https://it.wikipedia.org/wiki?curid=5356087", "title": "Never Too Late (Kylie Minogue)", "text": "Never Too Late \u00e8 un brano musicale della cantante australiana Kylie Minogue, pubblicato nel 1989 come singolo estratto dal suo secondo album in studio \"Enjoy Yourself\". La canzone \u00e8 stata prodotta da Stock, Aitken &amp; Waterman."}
{"id": "5356118", "revid": "57342", "url": "https://it.wikipedia.org/wiki?curid=5356118", "title": "Alessio Pasquini", "text": "Biografia.\n\u00c8 nato a Meleto, frazione di Cavriglia, un piccolo paese sito nel Valdarno aretino, il 21 febbraio 1930. Il padre faceva il minatore nelle miniere di lignite di Castelnuovo dei Sabbioni. Da piccolo frequent\u00f2 la chiesa come chierichetto. Molto legato al parroco Don Giovanni Fondelli [1], recit\u00f2 in rappresentazioni sacre che furono per lui motivo di grande crescita culturale e sociale.\nScamp\u00f2 miracolosamente all'eccidio nazista avvenuto a Meleto il 4 luglio del 1944, abbandonando, assieme al padre, il piccolo centro abitato appena un'ora prima dell'arrivo dei tedeschi. I nazisti uccisero e poi bruciarono 93 abitanti maschi di Meleto, tra cui i cugini di suo padre e il parroco, che il 25 giugno 1990 fu insignito di medaglia d'oro al valor militare alla memoria.\nLa famiglia non torn\u00f2 pi\u00f9 a vivere a Meleto e si trasfer\u00ec a San Giovanni Valdarno, nella frazione del Porcellino.\nDal 1947 ha fatto parte della segreteria del sindacato dei minatori di Castelnuovo dei Sabbioni, avendo modo di conoscere alcune persone fondamentali per la sua formazione politica: Libero Santoni [2] (Segretario del Sindacato ed ex capo partigiano), Ezio Beccastrini [3] (Segretario della Camera del Lavoro ed ex partigiano della Brigata Sinigaglia) e Priamo Bigiandi [4] (in quel momento Sindaco di Cavriglia ed ex capo del Comitato di liberazione nazionale del Valdarno)[5].\nNel 1949 il giovane Alessio Pasquini ader\u00ec alla Federazione Giovanile Comunista Italiana (F.G.C.I.), trasferendo la sua residenza ad Arezzo. All'epoca la F.G.C.I. era guidata da Enrico Berlinguer e Pasquini ne divenne segretario provinciale fino al 1952.\nNel 1956 fu scelto per frequentare, a Mosca, la scuola per stranieri del Partito Comunista Sovietico (P.C.U.S.) e all'inizio del 1957 part\u00ec con un lungo viaggio in treno per la capitale Sovietica[6]. Rimase in Russia per quasi quattro anni, studiando storia, dottrine politiche e filosofia assieme alla lingua russa. Furono anni durissimi. Gli studenti erano infatti giunti in Russia in modo clandestino e quindi non potevano tornare nei paesi di origine se non alla fine dei corsi. Inoltre non potevano neanche telefonare in patria e dovevano scrivere ai familiari utilizzando uno pseudonimo. Erano poi costantemente sorvegliati e minacciati dai servizi segreti russi, il KGB.\nTorn\u00f2 in Italia nel 1960 riprendendo la sua attivit\u00e0 politica nel Partito Comunista di Arezzo ma il suo disincanto verso i paesi del cosiddetto \u201cComunismo reale\u201d era enormemente accresciuto e in lui si era radicata la convinzione della giustezza della \u201cvia italiana al socialismo\u201d indicata da Togliatti.\nDopo una lunga esperienza nella Camera del Lavoro Unitaria (nel triennio 1947-1949, poi dal 1954 al 1956 e infine dal 1960 al 1962), dove guid\u00f2 in particolare le lotte dei contadini mezzadri della provincia di Arezzo, fu eletto nel 1963 segretario provinciale del Partito Comunista di Arezzo, carica che ricopr\u00ec fino al 1970 [7][8].\nGli anni Sessanta furono caratterizzati in Italia dall'alleanza fra democristiani e socialisti nel primo centro sinistra. Anche in Toscana molte giunte rosse (cos\u00ec erano chiamate le alleanze locali fra comunisti e socialisti) si ruppero e sorsero amministrazioni di centrosinistra con i comunisti all'opposizione. L'impegno di Alessio Pasquini, come segretario provinciale, fu quello di contrastare ogni spinta estremista all'interno del suo partito e di salvaguardare l'alleanza con il P.S.I. in tutte le amministrazioni locali [9]. Nel 1968 la maggioranza social-comunista al Comune di Arezzo si ridusse in consiglio comunale ad un'unit\u00e0, ma l'alleanza di sinistra, con Sindaco il socialista Aldo Ducci, non si ruppe. Alessio Pasquini ricopriva in quegli anni anche la carica di capogruppo del PCI in consiglio comunale [10].\nAlla fine degli anni Sessanta chiuse ad Arezzo la storica fabbrica metalmeccanica Sacfem, che aveva il proprio stabilimento all'interno della citt\u00e0. Alessio Pasquini, assieme ad altri, si oppose alla proposta, avanzata dell'azienda, di sfruttamento edificatorio intensivo della zona, riuscendo ad imporre la realizzazione di un grande parco che occup\u00f2 una notevole porzione dell'area produttiva (oggi Parco Pertini).\nLa battaglia fu aspra e Alessio Pasquini si cre\u00f2 molti nemici. Anche per questo nel 1970 si trasfer\u00ec a Firenze in Segreteria Regionale. Nel 1970 infatti si era votato per le Regioni per la prima volta.\nNel 1973 fu eletto, primo aretino, segretario regionale del PCI in Toscana, carica che mantenne fino al 1977 [11]. Erano gli anni iniziali del compromesso storico. Alessio Pasquini fu protagonista di una stagione di grande dialogo fra le culture comunista, socialista e cattolica in Toscana, che anticip\u00f2 la stagione della solidariet\u00e0 nazionale.\nNonostante questo Alessio Pasquini non riusc\u00ec ad entrare in direzione nazionale al congresso nazionale di Roma del 1975, come sarebbe stato naturale per il segretario di una grande regione rossa come la Toscana [12].\nAlle consultazioni regionali del 15 - 16 giugno 1975 fu eletto nella circoscrizione di Arezzo, nella lista del Partito Comunista Italiano ed ottenne 6.864 preferenze. Nel corso del suo mandato, fino all' aprile 1979, data delle sue dimissioni per candidarsi alle elezioni politiche, fece parte della commissione Agricoltura, della commissione speciale per e della commissione speciale per la CEE [13].\nNel 1979 venne eletto alla Camera dei Deputati, dove and\u00f2 a far parte della Commissione esteri, presieduta prima da Francesco Cossiga e poi da Giulio Andreotti [14].\nEntr\u00f2 anche a far parte della Commissione esteri del PCI, diretta da Giorgio Napolitano, con il quale lavor\u00f2 assiduamente, assieme a Giancarlo Pajetta e Antonio Rubbi.\nAlessio Pasquini si occupava in particolare della politica di aiuti al terzo mondo.\nNel 1983 fu eletto al Senato della Repubblica, dove and\u00f2 a far parte sempre della Commissione esteri [15].\nNel 1987 termin\u00f2 la sua carriera parlamentare.\nAlessio Pasquini cess\u00f2 cos\u00ec l'attivit\u00e0 politica a tempo pieno che aveva caratterizzato tutta la sua vita.\n\u00c8 morto ad Arezzo il 23 aprile 2011.\nNote\n[1] https://it.wikipedia.org/wiki/Giovanni_Fondelli\n[2] http://memoria.provincia.ar.it/biografie/libero_santoni.asp\n[3] http://www.societastoricaretina.org/biografie/TNBeccastrini6%5B1%5D.11.04.pdf\n[4] https://it.wikipedia.org/wiki/Priamo_Bigiandi\n[5] Stefano Romei: Le radici e le ali (ARLEM Editore), 2000, pag. 179-195\n[6] Stefano Romei: Le radici e le ali (ARLEM Editore), 2000, pag. 179-195\n[7] Stefano Romei: Le radici e le ali (ARLEM Editore), 2000, pag. 179-195\n[8] Claudio Repek: Il Partito Comunista ad Arezzo (Protagon Editori Toscani) 1998.\n[9] Claudio Repek: Il Partito Comunista ad Arezzo (Protagon Editori Toscani) 1998.\n[10] Stefano Romei: Le radici e le ali (ARLEM Editore), 2000, pag. 179-195\n[11] http://www.consiglio.regione.toscana.it/consiglieri/scheda.aspx?id=392\n[12] http://amsdottorato.unibo.it/6523/1/conti_achille_tesi.Pdf pag. 165-166\n[13] http://www.consiglio.regione.toscana.it/consiglieri/scheda.aspx?id=392\n[14] http://storia.camera.it/deputato/alessio-pasquini-19300221\n[15] http://www.senato.it/leg/09/BGT/Schede/Attsen/00001796.htm"}
{"id": "5356128", "revid": "502559", "url": "https://it.wikipedia.org/wiki?curid=5356128", "title": "Ministero pubblico", "text": ""}
{"id": "5356131", "revid": "2058375", "url": "https://it.wikipedia.org/wiki?curid=5356131", "title": "Finer Feelings", "text": "Finer Feelings \u00e8 un brano musicale della cantante australiana Kylie Minogue, pubblicato nel 1992 come singolo estratto dal suo quarto album in studio \"Let's Get to It\". La canzone \u00e8 stata scritta e prodotta da Mike Stock e Pete Waterman."}
{"id": "5356145", "revid": "697352", "url": "https://it.wikipedia.org/wiki?curid=5356145", "title": "What Kind of Fool (Heard All That Before)", "text": "What Kind of Fool (Heard All That Before) \u00e8 un brano musicale della cantante australiana Kylie Minogue, pubblicato nel 1992 come singolo estratto dal suo \"Greatest Hits\". La canzone \u00e8 stata prodotta da Mike Stock e Pete Waterman e scritta dagli stessi con Kylie Minogue."}
{"id": "5356163", "revid": "287204", "url": "https://it.wikipedia.org/wiki?curid=5356163", "title": "Cuillin", "text": "I Cuillin (in lingua gaelica scozzese: \"An Cuilthionn\" o \"An Cuiltheann\") \u00e8 una catena di montagne rocciose situata sull'isola di Skye, in Scozia. I veri Cuillin sono conosciuti come Black Cuillin (\"Cuillin Neri\"), per distinguersi dai Red Cuillin (\"Cuillin Rossi\", in gaelico scozzese \"na Beanntan Dearga\", conosciuti localmente anche come Colline Rosse), lungo Glen Sligachan. Le colline dei Red Cuillin sono pi\u00f9 basse, ed essendo meno rocciose, contano meno punti di arrampicata o salita.\nIl punto pi\u00f9 alto dei Cuillin, e dell'isola di Skye, \u00e8 Sg\u00f9rr Alasdair nei Black Cuillin a 992 m (3,255\u00a0ft). I Cuillin sono una delle 40 aree panoramiche nazionali della Scozia.\nBlack Cuillin.\nLe cime dei Black Cuillin sono composte principalmente da gabbro, una roccia magmatica molto grezza e scura, che fornisce ottimi appigli per gli scalatori, e di basalto, che pu\u00f2 diventare molto scivoloso quando \u00e8 bagnato. I picchi sono in roccia nuda, con contorni frastagliati e ripidi pendii, oltre che conche e avvallamenti a strapiombo. Dodici cime del Black Cuillin sono censite come munro, anche se uno di essi, Blaven, \u00e8 parte di un gruppo anomali separato dal Glen Sligachan dal resto della catena principale\nRed Cuillin (Colline Rosse).\nIl Red Cuillin (\"Na Beanntan Dearga\" in gaelico scozzese) sono talvolta definiti \"Colline Rosse\". Sono composti principalmente da granito, di colore pi\u00f9 sbiadito del gabbro, e che appare di una tinta rossa se colpito dalla luce in determinati angoli. Queste colline sono state modellate dal clima in maniera maggiormente rotondeggiante, e la vegetazione ne copre le cime e i lunghi ghiaioni lungo i fianchi.\nIl punto pi\u00f9 elevato \u00e8 Glamaig, una delle due corbette su Skye (l'altra \u00e8 Garbh-bheinn)."}
{"id": "5356164", "revid": "965985", "url": "https://it.wikipedia.org/wiki?curid=5356164", "title": "What Do I Have to Do", "text": ""}
{"id": "5356167", "revid": "1494169", "url": "https://it.wikipedia.org/wiki?curid=5356167", "title": "Stazione di Malvaglia", "text": ""}
{"id": "5356191", "revid": "767487", "url": "https://it.wikipedia.org/wiki?curid=5356191", "title": "Put Yourself in My Place", "text": "Put Yourself in My Place \u00e8 un brano musicale della cantante australiana Kylie Minogue, pubblicato nel 1994 come singolo estratto dal suo quinto album in studio, l'eponimo \"Kylie Minogue\". La canzone \u00e8 stata scritta e prodotta da Jimmy Harry."}
{"id": "5356192", "revid": "446353", "url": "https://it.wikipedia.org/wiki?curid=5356192", "title": "Arrigo Morandi", "text": ""}
{"id": "5356194", "revid": "31886", "url": "https://it.wikipedia.org/wiki?curid=5356194", "title": "Caff\u00e8 Bardi", "text": "Il Caff\u00e8 Bardi \u00e8 stato un locale storico di Livorno situato all'angolo tra piazza Cavour e via Cairoli. Attivo tra il 1908 e il 1921 fu punto di incontro degli artisti labronici dell'epoca, soprattutto pittori, ma anche scultori, scrittori, autori teatrali e musicisti. Il Caff\u00e8 \u00e8 ricordato anche perch\u00e9 fu il luogo dove nel 1920 si concretizz\u00f2 l'idea del Gruppo Labronico.\nStoria.\nIl Caff\u00e8 fu aperto nel 1908, lo stesso anno della morte di Giovanni Fattori e divenne subito un punto d'incontro per artisti noti e meno noti, non solo labronici ma anche provenienti da fuori citt\u00e0. Poco tempo dopo l'apertura del Caff\u00e8 venne presa la decisione di affrescarne le pareti e a tale progetto parteciparono i pittori Benvenuto Benvenuti, Umberto Fioravanti, Giulio Ghelarducci, Olinto Ghilardi, Corrado Michelozzi, Renato Natali, Mario Puccini, Gastone Razzaguta e Gino Romiti.\nTra i frequentatori pi\u00f9 assidui si ricordano i pittori Manlio Martinelli, Gino Romiti e Renato Natali, il maestro Giuseppe Pietri e lo scrittore e poeta Giosu\u00e8 Borsi che fu festeggiato prima di partire per la guerra insieme allo scultore Umberto Fioravanti e a Gualberto Catani, semplice appassionato di musica e di poesia.\nAl Caff\u00e8 Bardi \u00e8 legata la leggenda secondo cui Amedeo Modigliani avrebbe gettato alcune sue opere scultoree nell'adiacente Fosso Reale. Secondo la versione pi\u00f9 accreditata della vicenda, il pittore, di ritorno da Parigi nel 1909, avrebbe mostrato le sue sculture agli amici del Caff\u00e8, senza riscuotere alcun apprezzamento: anzi, deriso, avrebbe deciso di liberarsene immediatamente, buttandole nel vicino fosso. Secondo una variante, le avrebbe invece caricate su un carretto e gettate nottetempo nello stesso fosso a poche centinaia di metri di distanza, in prossimit\u00e0 del Mercato delle vettovaglie.\nDopo la chiusura.\nDopo la chiusura intervenuta nel 1921, gli affreschi originali vennero rimossi e solo parte di essi, per la precisione i pannelli, furono salvati dalla famiglia Bardi. I locali, ricostruiti, dopo aver ospitato una banca per numerosi anni, oggi sono la sede di un negozio di prodotti per la casa.\nLa presenza del Caff\u00e8 \u00e8 ricordata da un'epigrafe apposta nel 2003 sulla facciata del palazzo prospiciente piazza Cavour."}
{"id": "5356197", "revid": "599013", "url": "https://it.wikipedia.org/wiki?curid=5356197", "title": "Jervina", "text": "La jervina \u00e8 un alcaloide steroideo con formula C27H39NO3, presente in piante del genere \"Veratrum\". Analogamente alla ciclopamina, pure contenuta in piante del genere \"Veratrum\", la jervina \u00e8 un teratogeno che causa difetti ai feti dei vertebrati; in particolare causa ciclopia e oloprosencefalia. L'attivit\u00e0 biologica della jervina si esplica legandosi alla proteina transmembrana smoothened (SMO); l'inibizione di questa proteina blocca il normale funzionamento della via di segnalazione Hedgehog.\nStoria.\nLa jervina fu isolata per la prima volta nel 1837 da Eduard Simon (1789-1856) dalle radici del \"Veratrum album\". La struttura del composto fu stabilita nel 1953.\nTossicit\u00e0 / Indicazioni di sicurezza.\nLa jervina \u00e8 un composto tossico per ingestione. Ha effetti teratogeni. Non risultano dati su eventuali effetti cancerogeni."}
{"id": "5356200", "revid": "297059", "url": "https://it.wikipedia.org/wiki?curid=5356200", "title": "Sindrome di Beals-Hecht", "text": ""}
{"id": "5356201", "revid": "297059", "url": "https://it.wikipedia.org/wiki?curid=5356201", "title": "Artrogriposi distale tipo 9", "text": ""}
{"id": "5356203", "revid": "1873126", "url": "https://it.wikipedia.org/wiki?curid=5356203", "title": "Aracnodattilia contratturale congenita", "text": ""}
{"id": "5356205", "revid": "1573940", "url": "https://it.wikipedia.org/wiki?curid=5356205", "title": "Supercoppa italiana 2010 (pallavolo maschile)", "text": "La Supercoppa italiana di pallavolo maschile 2010 si \u00e8 svolta il 29 dicembre 2010: al torneo hanno partecipato due squadre di club italiane e la vittoria finale \u00e8 andata per la quarta volta al Piemonte Volley.\nRegolamento.\nLe squadre hanno disputato una gara unica."}
{"id": "5356206", "revid": "3115", "url": "https://it.wikipedia.org/wiki?curid=5356206", "title": "Ereade (Ippotontide)", "text": "Ereade () era un demo dell'Attica situato probabilmente presso la moderna Chaidari, anche se alcuni storici lo collocano vicino nel versante nord-occidentale del monte Imetto."}
{"id": "5356221", "revid": "198277", "url": "https://it.wikipedia.org/wiki?curid=5356221", "title": "Simone Resta", "text": "Biografia.\nConseguita nel 1995 la laurea in ingegneria meccanica presso l'Universit\u00e0 di Bologna, dal 1998 ha lavorato in nel dipartimento di ricerca e sviluppo.\nNel 2001 inizia la collaborazione con la , con il ruolo di Senior Designer Engineer. Dal 2006 assume il ruolo di responsabile del dipartimento di ricerca e sviluppo, e dal 2012 quello di Deputy Chief Designer. Nel 2014 viene nominato dal presidente di Maranello, Sergio Marchionne, capo progettista. Il 28 maggio 2018 lascia l'incarico per andare alla scuderia satellite . Il 1\u00ba agosto 2019 \u00e8 richiamato in Ferrari, per poi lasciarla nuovamente dal 1\u00ba gennaio 2021 per un altro team satellite, la ."}
{"id": "5356222", "revid": "1573940", "url": "https://it.wikipedia.org/wiki?curid=5356222", "title": "Giuseppe Visca", "text": ""}
{"id": "5356223", "revid": "1702319", "url": "https://it.wikipedia.org/wiki?curid=5356223", "title": "Santuario della Madonna del Sangue", "text": "Il santuario della Madonna del Sangue \u00e8 un santuario mariano sito nel territorio del comune di Re, in provincia del Verbano-Cusio-Ossola e diocesi di Novara.\nDescrizione e storia.\nIl santuario sorge accanto al luogo in cui nel 1494, secondo la tradizione, avvenne un miracolo: un piccolo affresco raffigurante una \"Madonna del Latte\", dopo essere stato colpito da una pietra lanciata da tal Giovanni Zucono, in preda alla rabbia per aver perso al gioco, inizi\u00f2 a sanguinare. Questo avvenimento \u00e8 testimoniato da diversi documenti. Il principale risale a pochi giorni dopo l'effusione e fu redatto dal podest\u00e0 della Valle, Daniele de Crispis e sottoscritto da quattro notai. \nQuesti avvenimenti non erano atti totalmente inusuali nel XV secolo: ad esempio, un episodio analogo avvenne a Forl\u00ec, dove, a quanto narrano le cronache, un'immagine mariana, colpita da un pugnale, schizz\u00f2 sangue dalla ferita, dando origine alla devozione della \"Madonna della ferita\", oggi venerata nella cattedrale di Santa Croce.\nMolti anni dall'evento miracoloso, nel 1627, l'antica chiesa di San Maurizio dove si trovava l'affresco, fu completamente ricostruita per iniziativa del vescovo di Novara Carlo Bascap\u00e8. L'affresco miracoloso venne posizionato sull'altare.\nIl santuario in stile neobizantino, che ha quasi totalmente inglobato la preesistente chiesa, \u00e8 stato consacrato da Sua Eccellenza Monsignor Gilla Vincenzo Gremigni il 5 agosto 1958 alla presenza della popolazione del clero novarese e delle autorit\u00e0 civili. Progettato dall'architetto Edoardo Collamarini di Bologna, \u00e8 stato costruito quasi interamente in pietra dagli scalpellini e dagli artigiani locali ed elevato nel 1958, da papa Pio XII, alla dignit\u00e0 di basilica minore. Questo santuario \u00e8 meta di vari pellegrinaggi dal circondario ed \u00e8 il luogo di culto di riferimento della Val Vigezzo. Per questa chiesa passa la via del Mercato, uno dei percorsi di CoEUR - Nel cuore dei cammini d'Europa.\nIl Santuario della Madonna del Sangue \u00e8 gestito dai padri oblati, rettore \u00e8 il Canonico Monsignor Giancarlo Julita."}
{"id": "5356226", "revid": "226458", "url": "https://it.wikipedia.org/wiki?curid=5356226", "title": "Supercoppa italiana 2009 (pallavolo maschile)", "text": "La Supercoppa italiana di pallavolo maschile 2009 si \u00e8 svolta il 20 settembre 2009: al torneo hanno partecipato due squadre di club italiane e la vittoria finale \u00e8 andata per la prima volta alla Pallavolo Piacenza.\nRegolamento.\nLe squadre hanno disputato una gara unica."}
{"id": "5356227", "revid": "71340251", "url": "https://it.wikipedia.org/wiki?curid=5356227", "title": "Jacques Caillot", "text": ""}
{"id": "5356229", "revid": "61051", "url": "https://it.wikipedia.org/wiki?curid=5356229", "title": "Mines Field", "text": ""}
{"id": "5356230", "revid": "585241", "url": "https://it.wikipedia.org/wiki?curid=5356230", "title": "Ivonne Trebbi Aloardi", "text": ""}
{"id": "5356231", "revid": "1573940", "url": "https://it.wikipedia.org/wiki?curid=5356231", "title": "Supercoppa italiana 2008 (pallavolo maschile)", "text": "La Supercoppa italiana di pallavolo maschile 2008 si \u00e8 svolta il 20 settembre 2008: al torneo hanno partecipato due squadre di club italiane e la vittoria finale \u00e8 andata per la seconda volta all'Associazione Sportiva Volley Lube.\nRegolamento.\nLe squadre hanno disputato una gara unica."}
{"id": "5356233", "revid": "216824", "url": "https://it.wikipedia.org/wiki?curid=5356233", "title": "Arcidiocesi di Mechelen-Bruxelles", "text": ""}
{"id": "5356238", "revid": "767487", "url": "https://it.wikipedia.org/wiki?curid=5356238", "title": "Liliana Albertini", "text": "Biografia.\nNegli anni ottanta ha ricoperto l'incarico di sindaco della citt\u00e0 di Vignola."}
{"id": "5356241", "revid": "216824", "url": "https://it.wikipedia.org/wiki?curid=5356241", "title": "Rombaldo di Mechelen", "text": ""}
{"id": "5356251", "revid": "216824", "url": "https://it.wikipedia.org/wiki?curid=5356251", "title": "Universit\u00e0 Cattolica di Mechelen", "text": ""}
{"id": "5356254", "revid": "226458", "url": "https://it.wikipedia.org/wiki?curid=5356254", "title": "Supercoppa italiana 2007 (pallavolo maschile)", "text": "La Supercoppa italiana di pallavolo maschile 2007 si \u00e8 svolta il 24 settembre 2007: al torneo hanno partecipato due squadre di club italiane e la vittoria finale \u00e8 andata per la settima volta al Volley Treviso.\nRegolamento.\nLe squadre hanno disputato una gara unica."}
{"id": "5356256", "revid": "216824", "url": "https://it.wikipedia.org/wiki?curid=5356256", "title": "Municipio di Mechelen", "text": ""}
{"id": "5356259", "revid": "585241", "url": "https://it.wikipedia.org/wiki?curid=5356259", "title": "John Francis Fitzgerald", "text": ""}
{"id": "5356260", "revid": "767487", "url": "https://it.wikipedia.org/wiki?curid=5356260", "title": "Onelio Prandini", "text": ""}
{"id": "5356261", "revid": "1543377", "url": "https://it.wikipedia.org/wiki?curid=5356261", "title": "Flapper", "text": "Flapper \u00e8 la generazione di donne degli anni venti del XX secolo nel mondo anglosassone. Le \"flapper\" si caratterizzavano per l'eccessivo trucco, per il fatto che bevessero alcolici come gli uomini, ma soprattutto per la loro sessualit\u00e0 disinvolta e libera, oltre che per fumare in pubblico, guidare automobili da sole e violare le norme sociali e della morale sessuale del tempo. Ebbero origine nel periodo liberale di quelli che sono passati alla storia come \"anni ruggenti\" caratterizzati da turbolenza politico-sociale e da un grande scambio culturale fra le due sponde dell'oceano Atlantico, da una parte l'Europa appena uscita dalla grande guerra e dall'altra gli Stati Uniti.\nEtimologia.\n\"Flapper\" \u00e8 una parola slang che descrive una ragazza da poco diventata una donna, volendo far riferimento all'uccellino che sbatte le ali mentre sta imparando a volare; deriva tuttavia anche da un suo uso precedente, soprattutto nel nord dell'Inghilterra, per indicare una ragazzina appena adolescente i cui capelli sono ancora intrecciati ed il cui codino sbatte sulla schiena ogni qualvolta si mette a correre.\nPi\u00f9 addietro nel tempo il termine poteva anche indicare una signora dedita alla prostituzione: gi\u00e0 nel 1631 \"flap\" era usato per denominare le giovani prostitute alle prime armi; alla fine del XIX secolo comincia ad emergere, fino a diventare di uso comune, in lingua inglese chiamare flapper le giovani prostitute: fino a che, pi\u00f9 in generale e con un senso meno dispregiativo, venne ad etichettare una qualsiasi adolescente molto vivace ed irrequieta.\nLa parola appare in stampa nel Regno Unito fin dal 1903, l'anno seguente in America del Nord, quando il romanziere Desmond Coke la utilizz\u00f2 per narrare la propria vita di collegio durante gli anni passati ad Oxford ed in cui descrive una \"splendida flapper\"; nel 1907 l'attore inglese George Graves la propag\u00f2 altres\u00ec tra gli americani come slang teatrale per indicare le giovinette acrobate di circo nel corso delle loro performance.\nNel 1908 anche giornali seri come \"The Times\" la utilizzarono, dandogli anche una precisa spiegazione: \"Una flapper, possiamo dire, \u00e8 una giovane donna che ancora non ha imparato a portare le gonne lunghe n\u00e9 l'abitudine di farsi lasciar crescere i capelli\". Nell'aprile dello stesso anno la sezione moda di una rivista conteneva un disegno dal titolo \"Il vestito della ragazza\" con la spiegazione che esso raffigurava una \"flapper\" sedicenne: la giovane indossa una gonna al ginocchio e con una linea della vita piuttosto alta ove la cintura viene sostituita da una fascia annodata quasi sbadatamente attorno alla gonna.\nNel novembre 1910 la parola era gi\u00e0 abbastanza popolare da essere inserita in una serie di racconti pubblicati dal \"London Magazine\"; sono le disavventure di una graziosa quindicenne ed intitolate \"Sua Maest\u00e0 Flapper\". Nel 1911 la recensione su un giornale indica che oramai \"flapper\" \u00e8 stabilito l'essere una giovane maliziosa e provocante.\nNel 1912 l'impresario teatrale londinese John Tiller definisce la parola in un'intervista rilasciata al \"New York Times\", descrivendo la \"flapper\" come colei che \u00e8 appena uscita dall'adolescenza, al momento del suo ingresso in societ\u00e0 ed appartenente pertanto ad un gruppo di et\u00e0 leggermente pi\u00f9 anziano rispetto a quanto veniva inteso precedentemente; l'uso che ne fa Tiller vene quindi a significare la ragazza che al raggiungimento della piena femminilit\u00e0 fa il suo ingresso formale nel mondo della buona societ\u00e0.\nDa quel momento non sarebbe pi\u00f9 stata classificata come \"bambina\"; ci si aspettava da lei che mantenesse un basso profilo durante gli incontri sociali e che non dovesse ancora esser oggetto dell'attenzione maschile. Anche se in quegli anni la parola era ancora largamente intesa come riferita ad adolescenti assai vivaci, gradualmente in Gran Bretagna venne estesa per descrivere una donna ancora immatura ma molto impetuosa.\nL'uso della parola aument\u00f2 considerevolmente negli anni della prima guerra mondiale, forse a causa dell'emergere sempre pi\u00f9 visibile di giovani donne all'interno del mondo del lavoro le quali occupavano i posti lasciati vacanti dagli uomini partiti per il fronte; a volte gli articoli giornalistici che si occupavano della ricerca di posti di lavoro per le donne tornate ad essere nuovamente disoccupate al termine della guerra venivano intitolati \"Il futuro della Flapper\". Sotto quest'influenza il significato del termine cominci\u00f2 un po' a cambiare venendosi ad applicare sempre pi\u00f9 a giovani donne indipendenti e gaudenti sempre pi\u00f9 spesso vestite da maschi.\nCaratterizzazione.\nLe \"flapper\" furono le prime a mostrare le caviglie in pubblico indossando abiti e gonne pi\u00f9 corti e furono anche le prime a tagliare i capelli a \"caschetto\". Ascoltavano musica \"jazz\" e danzavano da sole il \"charleston\", il nuovo ballo icona degli anni 20 che, non a caso, fu il primo che si poteva danzare anche non accoppiati. Queste giovani donne generalmente ostentavano comunque il proprio disprezzo per il comportamento \"da brava ragazza beneducata\". La \"flapper\" verr\u00e0 poi rappresentata dai fratelli Fleischer nel 1930 con un'altra icona, \"Betty Boop\", il cartone animato in bianco e nero.\nNonostante lo \"scandalo\" generato, il loro \"look\" divenne col tempo di moda, in forma edulcorata, anche fra donne pi\u00f9 anziane e \"rispettabili\". Significativamente, le \"flappers\" modificarono il corsetto, fino ad allora elemento irrinunciabile della moda femminile, sollevarono gli orli degli abiti e delle gonne e lanciarono i capelli pi\u00f9 corti per le donne. Fra le attrici strettamente identificate con questo stile si ricordano Olive Borden, Clara Bow, Louise Brooks, Bebe Daniels, Billie Dove, Corinne Griffith, Leatrice Joy, Helen Kane, Laura La Plante, Dorothy Mackaill, Colleen Moore, Norma Shearer, Norma Talmadge, Olive Thomas, Alice White e soprattutto Joan Crawford.\nInfluenza culturale.\nLa prima apparizione della parola e dell'immagine negli Stati Uniti d'America \u00e8 avvenuta nel film muto del 1920 intitolato \"Gli zaffiri di Kim\" (\"The Flapper\"), la cui sceneggiatura venne scritta da Frances Marion e con la venticinquenne Olive Thomas nella parte dell'adolescente protagonista. Altre attrici, come Clara Bow, Louise Brooks, Colleen Moore e Joan Crawford, si sarebbero presto costruite le loro carriere sulla stessa immagine, ottenendo grande popolarit\u00e0.\nAnche degli scrittori statunitensi, come Francis Scott Fitzgerald e Anita Loos, e degli illustratori, quali Russell Patterson, John Held Jr., Ethel Hays e Faith Burrows, resero popolare il \"look\" e lo stile di vita da \"flapper\" attraverso le loro opere; questa tipologia di donne assunse quindi una connotazione positiva, venendo vista come attraente, temeraria e indipendente."}
{"id": "5356264", "revid": "287204", "url": "https://it.wikipedia.org/wiki?curid=5356264", "title": "Gruppo Sportivo Fascio Giovanni Grion 1942-1943", "text": "Questa voce raccoglie le informazioni riguardanti il Gruppo Sportivo Fascio Giovanni Grion nelle competizioni ufficiali della stagione 1942-1943.\nRosa.\nSquadra riserve:&lt;br&gt;\nRocchi (Doria); Petressi (Biasibetti), Franceschini; Golia (Catto e Bulian), Bonassin (Chiurco), Pilato; Luigi Zelaschi (I), Mario Zelaschi (II) (Silvio Chiraz), Mineo, Zanier (Ninchi), Vano.\nFra parentesi il cognome italianizzato imposto al giocatore e riportato dalla stampa sportiva nazionale e locale."}
{"id": "5356283", "revid": "180559", "url": "https://it.wikipedia.org/wiki?curid=5356283", "title": "European Softball Federation", "text": "La European Softball Federation (\"Federazione del softball europeo\", in francese \"F\u00e9d\u00e9ration Europ\u00e9enne Softball\", ESF) \u00e8 l'organo di governo del softball europeo, con sede a Bregenz, Austria. Le sue lingue ufficiali sono l'inglese e il francese.\nLa ESF si occupa dell'organizzazione dei Campionati europei di softball, il massimo torneo continentale per squadre nazionali."}
{"id": "5356288", "revid": "1573940", "url": "https://it.wikipedia.org/wiki?curid=5356288", "title": "Supercoppa italiana 2006 (pallavolo maschile)", "text": "La Supercoppa italiana di pallavolo maschile 2006 si \u00e8 svolta il 14 settembre 2006: al torneo hanno partecipato due squadre di club italiane e la vittoria finale \u00e8 andata per la prima volta all'Associazione Sportiva Volley Lube.\nRegolamento.\nLe squadre hanno disputato una gara unica."}
{"id": "5356289", "revid": "287204", "url": "https://it.wikipedia.org/wiki?curid=5356289", "title": "Oshkosh All-Stars 1948-1949", "text": "La stagione 1948-49 degli Oshkosh All-Stars fu la 12\u00aa e ultima nella NBL per la franchigia.\nGli Oshkosh All-Stars vinsero la \"Western Division\" con un record di 37-27. Nei play-off vinsero la finale di division con i Tri-Cities Blackhawks (3-1), perdendo poi la finale NBL con gli Anderson Duffey Packers (3-0)."}
{"id": "5356291", "revid": "585241", "url": "https://it.wikipedia.org/wiki?curid=5356291", "title": "Ralph E. Church", "text": ""}
{"id": "5356294", "revid": "57342", "url": "https://it.wikipedia.org/wiki?curid=5356294", "title": "Ida Marinelli", "text": "Biografia.\nStudia alla scuola di recitazione del Piccolo Teatro e nel 1973 si unisce alla compagnia del Teatro dell'Elfo, dove viene diretta da Gabriele Salvatores. A partire dal 1982, Ida comincia a lavorare con Ferdinando Bruni ed Elio De Capitani in numerosi spettacoli, tra cui \"La bottega del caff\u00e8\" (1991), \"Amleto\" (1994/1995), \"Sogno di una notte di mezza estate\" (1996), \"Le Coefore\" (1999/2000), \"Lo zoo di vetro\" (2001), \"Il giardino dei ciliegi\" (2007), \"Romeo e Giulietta\" (2008) e \"Il vizio dell'arte \"(2014).\nNel 2010 vince il suo primo Premio Ubu alla migliore attrice non protagonista per la sua interpretazione in \"Angels in America - Fantasia gay su temi nazionali\" e l'anno successivo vince il secondo per \"Gli studenti di storia\"."}
{"id": "5356295", "revid": "767487", "url": "https://it.wikipedia.org/wiki?curid=5356295", "title": "Eddie Riska", "text": "Carriera.\nGioc\u00f2 per sei stagioni nella NBL, disputando complessivamente 152 partite con 4,1 punti a partita."}
{"id": "5356296", "revid": "300067", "url": "https://it.wikipedia.org/wiki?curid=5356296", "title": "Edward Riska", "text": ""}
{"id": "5356297", "revid": "585241", "url": "https://it.wikipedia.org/wiki?curid=5356297", "title": "Vincent C. Gray", "text": ""}
{"id": "5356299", "revid": "585241", "url": "https://it.wikipedia.org/wiki?curid=5356299", "title": "Ralph Edwin Church", "text": ""}
{"id": "5356312", "revid": "599013", "url": "https://it.wikipedia.org/wiki?curid=5356312", "title": "Henry Jones (giocatore di football americano)", "text": " Al college gioc\u00f2 a football all'Universit\u00e0 dell'Illinois a Urbana-Champaign\nCarriera professionistica.\nJones fu scelto come 26\u00ba assoluto nel Draft NFL 1991 dai Buffalo Bills. Nella sua seconda stagione guid\u00f2 la NFL con 8 intercetti a pari merito con Audray McMillian dei Minnesota Vikings, venendo convocato per il Pro Bowl e inserito nel First-team All-Pro. Gioc\u00f2 coi Bills per dieci stagioni, raggiungendo tre Super Bowl consecutivi nelle sue prime tre annate, ma perdendoli tutti. Pass\u00f2 le ultime due stagioni della carriera con i Vikings (2001) e gli Atlanta Falcons (2002).\nCollegamenti esterni.\n "}
{"id": "5356313", "revid": "298055", "url": "https://it.wikipedia.org/wiki?curid=5356313", "title": "Il ritorno del Numero Sette", "text": "Il ritorno del Numero Sette (\"The Revenge of Seven\") \u00e8 un romanzo di fantascienza per ragazzi scritto da James Frey usando lo pseudonimo di Pittacus Lore. Il libro \u00e8 il quinto della serie letteraria intitolata \"Lorien Legacies\".\nIl romanzo \u00e8 stato pubblicato in lingua originale il 26 agosto 2014.\nTrama.\nAl termine degli eventi di \"La sfida del Numero Cinque\", il gruppo dei Loric \u00e8 nuovamente frammentato.\nElla \u00e8 stata portata a bordo della nave ammiraglia della flotta mogadoriana in orbita attorno alla Terra e condotta al cospetto di Setrakus Ra, che rivela le proprie origini. In principio il decimo saggio di Lorien, venne cacciato da Pittacus Lore e si un\u00ec ai mogadoriani, divenendone il leader. \u00c8 Inoltre un antenato di Ella, con la quale infatti condivide le eredit\u00e0 di cambiare et\u00e0 a proprio piacimento e di negare le eredit\u00e0 altrui. Si vincola ad Ella tramite un incantesimo simile a quello che in origine proteggeva i Loric, ma che trasferisce il danno inflitto ad uno dei due sull'altro. Ra infine rivela che l'invasione della Terra \u00e8 ormai imminente.\nNel frattempo, John, Sarah, Sam, Malcolm ed Adam, in fuga da Chicago, vengono contattati da Mark James, ex fidanzato di Sarah, ora dedito a pubblicare in rete notizie riguardo ai mogadoriani per smascherarne la presenza sulla Terra. Sarah decide di andare di persona ad aiutare Mark, mentre il resto del gruppo si dirige verso Washington per sferrare un attacco ad una base mogadoriana allo scopo di ottenere maggiori informazioni riguardo ai loro piani. Dopo uno scontro in cui uccide il padre, un generale nemico, Adam localizza il gruppo di Sei a bordo di un'astronave mogadoriana.\nIntanto, Sei, Marina e Nove, dopo lo scontro con Cinque, sono usciti dalle paludi delle Everglades e hanno scoperto una ex base NASA poco distante, ora usata dai mogadoriani. Vi si dirigono per recuperare le spoglie di Otto, ma quando arrivano trovano diverse navi della flotta nemica. Localizzano Otto all'interno di una di esse e Cinque, sull'orlo di un crollo psicologico, li lascia recuperare il corpo del vecchio compagno prima che possa essere utilizzato per sperimentazioni. Con l'aiuto di Adam, Sei guida la nave fino a Washington, dove il gruppo dei Loric, a meno di Ella e Cinque, si riunisce.\nAi Loric si unisce anche un ristretto gruppo di umani, ex agenti dell'FBI, guidati dall'agente Walker (incontrata da John e Nove ne \"La vendetta del Numero Nove\"), che rivela l'infiltrazione dei mogadoriani in posizioni di potere in tutte le Nazioni del mondo. Malcolm recupera le riprese delle sue torture durante le quali rivelava il secolare legame dei Loric con la Terra e che il segreto per la ristorazione di Lorien si trova nel tempio maya di Calakmul in Messico. Sei, Marina ed Adam decidono di partire portando con s\u00e9 anche Otto per dagli sepoltura, mentre John, Sam e Nove, aiutati da Walker, si dirigono a New York, dove \u00e8 in programma un discorso pubblico di benvenuto ai mogadoriani da parte del Segretario di Stato, un burattino nelle mani della razza aliena.\nIl gruppo di Sei giunge al tempio dove risveglia lo spirito di Lorien, l'entit\u00e0 che d\u00e0 origine alle eredit\u00e0 dei Garde, senza per\u00f2 ricevere aiuti pratici per vincere l'incombente conflitto. Marina, tuttavia, avverte che i Garde non saranno pi\u00f9 soli nella guerra contro i mogadoriani.\nContemporaneamente, la flotta aliena inizia la propria discesa ed Ella cerca di scappare con l'aiuto di Cinque, appena arrivato a bordo dell'ammiraglia. Il tentativo risulta in un fallimento e Cinque viene gettato fuori bordo. Il piano di Setrakus Ra pare non avere intoppi, ma durante il suo discorso all'umanit\u00e0, scatta l'agguato del gruppo di John. Nove si scontra con Cinque, di nuovo in scena, mentre John combatte Setrakus Ra con l'aiuto di Ella. Il leader mogadoriano riesce a scappare portando con s\u00e9 Ella alla volta del tempio maya. Ha inizio l'attacco mogadoriano e John, perse le tracce di Walker, Cinque e Nove, si ritrova da solo con Sam, che in una situazione di pericolo sembra sviluppare un'eredit\u00e0, avvalorando cos\u00ec la sensazione di Marina."}
{"id": "5356318", "revid": "113791091", "url": "https://it.wikipedia.org/wiki?curid=5356318", "title": "Dragoljub Jano\u0161evi\u0107", "text": "Principali risultati:\nRaggiunse il pi\u00f9 alto rating FIDE in marzo 1964, con 2518 punti Elo.\nNote.\nArticolo in serbo-croato del 1993 con data e luogo di morte:"}
{"id": "5356321", "revid": "767487", "url": "https://it.wikipedia.org/wiki?curid=5356321", "title": "Gene Lalley", "text": "Carriera.\nGioc\u00f2 per una stagione nella NBL, disputando 60 partite con 3,0 punti di media."}
{"id": "5356322", "revid": "767487", "url": "https://it.wikipedia.org/wiki?curid=5356322", "title": "Confessione (film 1941)", "text": "Confessione \u00e8 un film del 1941 diretto da Flavio Calzavara\nTrama.\nUn giovane circense che si esibisce come lanciatore di coltelli viene arrestato dalla polizia per aver ucciso l'amante di una conoscente, in realt\u00e0 si trattava di legittima difesa per salvare la donna dall'aggressione dell'ucciso. Nel colpo di scena si scoprir\u00e0 che fu la donna l'autrice del delitto.\nDistribuzione.\nIl film venne distribuito nelle sale cinematografiche italiane il 18 ottobre 1941.\nLa critica.\n\u00ab Una sceneggiatura pi\u00f9 agile avrebbe indubbiamente giovato a questo film che tra tanta mediocrit\u00e0 si fa vedere almeno per una certa condotta espressiva e per le sue ambizioni. Ben vengano le ambizioni contro la diffusa abulia dei registi italiani. Ma qui abbondano i luoghi comuni, lo stesso finale giunge all'improvviso come fosse una trovata che sminuisce il racconto della pellicola \u00bb Giuseppe De Santis Cinema 25 febbraio 1942."}
{"id": "5356323", "revid": "300067", "url": "https://it.wikipedia.org/wiki?curid=5356323", "title": "Eugene Lalley", "text": ""}
{"id": "5356324", "revid": "547034", "url": "https://it.wikipedia.org/wiki?curid=5356324", "title": "Chiesa di San Benedetto (Cremona)", "text": "La ex chiesa di San Benedetto \u00e8 un importante monumento storico-artistico della citt\u00e0 di Cremona, gi\u00e0 monastero femminile delle monache benedettine (1089-1784), e Collegio delle Canonichesse di San Carlo (1786-1798), nonch\u00e9 ex caserma militare Pagliari. Al suo interno accoglie l'imponente affresco di Angelo Massarotti, la \"Gloria di San Benedetto\". Con gli attigui ex monasteri di Santa Chiara e del Corpus Domini costituisce a Cremona il cosiddetto Parco dei Monasteri.\nStoria del monastero e della chiesa di San Benedetto.\nLa ex chiesa di San Benedetto \u00e8 stata un importante luogo di culto cattolico di Cremona, gi\u00e0 sede del Monastero femminile di San Benedetto, e del Collegio delle Canonichesse di San Carlo (1786-1798). Le prime notizie sulla chiesa e l'attiguo monastero risalgono al 1 ottobre 1089 quando l'abate Daminano, dell'abbazia di Nonantola (Modena), accogliendo la richiesta di Maria Decinone, fu Tedaldo, e delle sue figlie Berta, Rolanda, Palma, Bonilla e Berlenda e di altre monache benedettine, concede una pezza di terra di sei pertiche e sei tavole \"prope civitatem Cremone in loco Paralassi\" allo scopo di edificarvi un cenobio dedicato ai Santi Silvestro e Benedetto.\nNelle clausole del contratto si stabiliva che le monache dovevano versare all'abbazia madre una libra annua di cera, inoltre, senza il consenso dell'abbazia madre (Nonantola) non potevano nominare l'abbadessa.\nEsistono altre due versioni della fondazione, una ascrivibile al 1037, sotto l'episcopato di Uberto, il quale assegn\u00f2 la pezza di terra ad un gruppo di benedettini. Questi vi rimasero sino al 1069, come afferma il Merula, accogliendo una tradizione locale non supportata da documentazione scritta (come ebbe modo di rilevare il vescovo Cesare Speciano nel 1601). La seconda tradizione vede la chiesa di San Benedetto far parte delle sette chiese cittadine fondate nel 1064 dai coniugi Ardingo e Edina.\nUn documento del 9 settembre 1100, che sottomette all'abbazia di Nonantola tre monache e due religiosi inviati dalla comunit\u00e0 di San Benedetto, testimonia la presenza contemporanea di uomini e donne nel cenobio, non insolita per i tempi.\nNel 1122 e 1128 l'abate di Nonantola Giovanni concede al monastero alcune terre confinanti, privilegio confermato dal papa Innocenzo II nel 1133. Nel 1153 il vescovo Oberto pone fine alla convivenza tra monaci e monache, concedendo all'abbadessa Giuliana l'intero monastero e la chiesa al canone annuo di una libbra di cera e due once di incenso. Nel 1159, a causa del conflitto fra l'antipapa Vittore IV e l'abazia di Nonantola, la giurisdizione esclusiva del monastero pass\u00f2 al Vescovo di Cremona, Oberto. Dopo la caduta del successore di Oberto, il vescovo scismatico Presbitero da Medolago, cacciato dai cremonesi, si apr\u00ec il conflitto tra il vescovato e l'abbazia di Nonantola per il possesso di San Benedetto. Nonostante l'opposizione del vescovo Offredo, Nonantola nel 1170 riottenne il controllo di San Benedetto, e il diritto del consenso dell'elezione dell'abbadessa e dell'accettazione delle monache mentre rimaneva prerogativa del vescovo la benedizione e la vestizione. I conflitti non finirono, infatti il 10 luglio 1211 entravano in San Benedetto tre canonici regolari di Sant'Agostino, sottoposti all'abate di Nonantola. Nel 1258 l'abate di Nonantola decise di ridurre a beneficio monastero e chiesa concedendoli all'arciprete Zanebone della chiesa di San Silvestro in Albereto (diocesi di Modena).\nIl 2 ottobre 1260 San Benedetto ritorn\u00f2 ad essere un monastero femminile accogliendo le monache benedettine di Santa Maria di Fontanelle (diocesi di Parma), che ne avevano fatto richiesta all'abate di Nonantola, Bonaccorso.\nQuando avvenne la decadenza di Nonantola, la cura del monastero pass\u00f2 dapprima agli agostiniani, successivamente ai Canonici Lateranensi della chiesa cittadina di San Pietro al Po ed infine della Congregazione Cassinese di Santa Giustina da Padova. La travagliata vicenda del controllo giurisdizionale si conclude nel 1591 quando il papa Gregorio XVI pone San Benedetto sotto il controllo del vescovo di Cremona.\nNel corso del Cinquecento si registrano vari episodi di vita mondana, disordini ed intrighi che interessano San Benedetto ed altri monasteri femminili fra i quali ricordiamo il vicino monastero delle clarisse di Santa Chiara. San Benedetto gode in questi secoli di una florida rendita fondiaria basata sul possesso di 2562 pertiche cremonesi di terra, nonch\u00e9 di importante affluenza di religiose. Al tempo della visita del vescovo Speciano nel 1601 in San Benedetto vi sono 51 professe, 16 converse e 2 novizie. Il numero delle monache si mantiene costante per tutto il Seicento, avendo comunque una flessione nel XVIII secolo, quando si contano nel 1723 nel monastero 33 professe, 14 converse e 3 novizie. Nel 1784 anno della soppressione erano presenti in San Benedetto ancora 33 professe e 16 converse.\nLa storia religiosa del monastero ha termine con l'ingiunzione del 9 marzo 1784, quando alle monache arriva il dispaccio reale, che stabilisce lo scioglimento entro un mese del cenobio. L'atto di soppressione viene rogato il 13 marzo 1784 dal notaio cremonese Carlo Antonio Saviola, nel quale sono minuziosamente descritte le rendite del monastero, le pensioni da assegnare alle religiose e la singole decisioni prese dalle monache: 41 di esse scelsero di ritornare dai famigliari e altre otto confluivano in altri monasteri cittadini. Il data 14 aprile 1784, il governo stabiliva di profanare le chiese degli attigui monasteri di Santa Chiara e Corpus Domini, anch'essi nel frattempo soppressi ma non la chiesa di San Benedetto.\nCollegio delle Canonichesse di S. Carlo.\nEra infatti maturata in Giuseppe II d'Asburgo-Lorena, Imperatore del Sacro Romano Impero, l'idea di trasformare l'ex monastero di San Benedetto in Collegio delle Canonichesse di San Carlo, il primo in uno stato italiano. Esistevano all'epoca nei domini tedeschi degli Asburgo due collegi, uno a Praga fondato nel 1763 ed uno a Vienna posteriore di dieci anni. L'istituzione, audace esempio di convivenza tra una comunit\u00e0 secolare ed una religiosa, accoglieva giovani nobili indigenti, che per mancanza di una dote adeguata non potevano aspirare ad un matrimonio appropriato al rango. Esse, erano dotate di una congrua pensione dallo stato, che esentava le famiglie originarie dal mantenimento economico della fanciulla, e venivano educate in pratiche religiose di piet\u00e0 ai quali si affiancavano i trattenimenti mondani. Nel collegio venivano impartite lezioni di musica, ballo, lingue straniere, essendo il fine ultimo dell'istituzione l'inserimento delle fanciulle nel mondo tramite il matrimonio. Rimaneva del resto la possibilit\u00e0, ove voluto, di abbracciare la vita religiosa da monache. Il provvedimento era ispirato da un duplice scopo: soccorrere la decadenza economica del patriziato lombardo e moralizzare i costumi sociali della classe futura dirigente nonch\u00e9 della vita interna delle comunit\u00e0 religiose.\nIn data 5 dicembre 1783, Giuseppe II invi\u00f2 un dettagliato programma all'arciduca Ferdinando d'Asburgo Este, Governatore di Milano, di cercare in una citt\u00e0 della provincia lombarda, con aria salubre e con un vivere a buon mercato, un edificio da destinare a Collegio delle Canonichesse di San Carlo. Fu scelto cos\u00ec l'ex monastero di San Benedetto in Cremona. Compilato un piano dettagliato delle opere, dal carteggio tra il ministro Wilzeck e i rappresentanti della Giunta Economale monsignor Daverio e don Gaetano Vismara, emerge la partecipazione al progetto dell'architetto regio Giuseppe Piermarini, dell'architetto cremonese Faustino Rodi, che condusse in concreto i lavori edili, e del nobile cremonese Giovanbattista Biffi, nominato delegato e soprintendente delegato a vigilare l'erezione del predetto collegio.\nL'accesso al collegio era garantito a dodici giovani nobili che avessero compiuto 16 anni, dirette da due anziane, cui sarebbe stata assegnata la dote annua di lire 3000, accresciuta di lire 500 per le direttrici. Un decreto governativo del 27 aprile 1787, ordinava il deposito di 4 milioni di lire sul Monte di Santa Teresa di Milano per il mantenimento del collegio.\nLa cerimonia d'inaugurazione fu tenuta in data 3 agosto 1786, nella chiesa di Sant'Ilario, limitrofa al collegio, alla presenza delle autorit\u00e0 della nobilt\u00e0 cremonese. Le canonichesse vestivano con misurata eleganza e trascorrevano il tempo tra le pratiche religiose, conversazioni, lezioni di lingua e musica, spettacoli teatrali cui assistevano dal palco loro riservato al teatro Concordia (ora Ponchielli di Cremona), e nelle feste nobiliari alle quali potevano partecipare nei modi previsti dal regolamento, recandosi con le loro carrozze di propriet\u00e0 del collegio.\nMorto Giuseppe II e salito al trono il fratello minore Leopoldo II d'Asburgo-Lorena, il collegio mantenne le sue prerogative economiche e sociali. Con la caduta di Cremona in mani francesi, il collegio nobiliare fu giudicato inutile per i nuovi valori portati dalla rivoluzione francese, nonch\u00e9 un grave peso per le casse del Tesoro Nazionale. Con la risoluzione della Repubblica Cisalpina, del 17 germinale dell'anno VII, ovvero il 6 aprile 1798, fu abolito e destinato ad uso civile. Alle ex-canonichesse sopravvissute fu concessa una pensione dal governo.\nCaserma militare.\nDopo la chiusura del collegio si apr\u00ec immediatamente la questione dell'utilizzo del complesso di San Benedetto. Il Ministro degli Interni propose al Ministro della Guerra nel febbraio del 1799 di preservare il complesso dell'uso per destinarlo a stabilimento di pubblica utilit\u00e0. La richiesta fu accolta immediatamente, nonostante la difficolt\u00e0 di reperire spazi per l'alloggiamento delle truppe. Il mese successivo invece si decise di accogliere le monache di Santa Marta, che avevano lasciato il loro monastero sito in Cremona, via Platina, per lasciarlo all'uso militare. Solo il rustico di San Benedetto fu ceduto all'uso della vicina caserma di Santa Chiara, al 9 piovoso dell'anno VII (1799), risulta occupato da circa 400 militari, e da 120 cavalli nei sotterranei.\nLa sala capitolare, gi\u00e0 sala di conversazione, ornata di fini pitture, nel 1802 fu destinata a sede del Collegio di Censura, alto tribunale i cui membri dovevano garantire l'elezione dei pubblici ufficiali e l'istruzione dei processi nonch\u00e9 l'osservanza della legalit\u00e0 costituzionale.\nDieci anni dopo il complesso concesso in uso all'amministrazione comunale, risulta occupato da magazzini di abbigliamento delle guarnigioni; vista la discreta capacit\u00e0 di accoglienza si era deciso di trasferirvi 400 truppe di fanteria nel 1814. Questo atto non fu concretizzato per la caduta di Napoleone Bonaparte, e il ritorno a Cremona degli austriaci. L'edificio fu tosto destinato ai militari quale caserma, funzione che mantenne anche sotto il Regno d'Italia. Nel 1875 ospitava la sede del distretto militare, con il compito della raccolta ed assegnazione delle reclute. Il distretto era composto da due compagnie permanenti, con 70 uomini e 15 ufficiali.\nNel 1879 fu intrapresa dal Genio Militare la costruzione della Cavallerizza di prim'ordine, tuttora esistente, ma in stato di abbandono. Nel 1907 fu denominata Caserma Pagliari, mentre l'attiguo monastero di Santa Chiara prendeva il nome di Caserma San Martino.\nDp Camp Cremona - Ita 82 I.R.O.- Campo Profughi Ebrei (1945-1948).\nDopo il termine della seconda guerra mondiale, la caserma Pagliari, ex monastero di San Benedetto, fu requisita dagli alleati che la destinarono a campo profughi per gli ebrei apolidi provenienti dell'est Europa. Dal 1945 al 31 agosto 1948, nelle tre caserme Pagliari, San Martino (ex monastero delle clarisse di Santa Chiara) e Sagramoso (ex monastero delle francescane del Corpus Domini), transitarono alcune migliaia di profughi ebrei. Nella caserma di Pagliari, erano stati ubicati fra l'altro lo Sport Club Ebraico e le scuole. Tuttora nel complesso persistono scritte ebraiche che rimandano all'antico uso di campo profughi.\nSfollati italiani del Casermone.\nCon la partenza dei profughi ebrei la Caserma Pagliari fu destinata all'accoglienza degli sfollati italiani, allora alloggiati in pessime condizioni ambientali nel Casermone, ovvero, Caserma Col di Lana in Cremona. il 5 aprile 1949 fu stabilit\u00e0 la convenzione tra l'autorit\u00e0 militare e il comune di Cremona per il trasferimento degli sfollati, dapprima nelle Caserme Pagliari e San Martino, cui si aggiunse nel 1952 la caserma Sagramoso. Nel frattempo prolungandosi molto la sosta degli sfollati per vari anni, il comune di Cremona ottenne nel 1964 l'affitto della Cavallerizza che voleva adibire a palestra per le scuole medie cittadine. Verificata l'inopportunit\u00e0 di trasformare la Cavallerizza in palestra, fu adibita a deposito tranviario e dal 1969 ad autofficina meccanica.\nAbbandono.\nDopo gli usi degli anni 60-70 la Caserma Pagliari, ex convento di San Benedetto, sub\u00ec un progressivo abbandono delle strutture, tranne che per la chiesa interna di San Benedetto, adibita a palestra judo, e alcuni vani adiacenti. Nel corso degli ultimi trenta anni vi sono stati vari progetti di riuso del complesso, e dei monasteri adiacenti di Santa Chiara e del Corpus Domini, costituenti il cosiddetto Parco dei Monasteri. Attualmente l'edificio abbandonato del monastero di San Benedetto, propriet\u00e0 della Fondazione Stauffer, ospita il gattile cittadino, mentre la chiesa interna di propriet\u00e0 del Genio Civile, rimane inutilizzata e chiusa al pubblico."}
{"id": "5356326", "revid": "287204", "url": "https://it.wikipedia.org/wiki?curid=5356326", "title": "Dragoljub Janosevi\u0107", "text": ""}
{"id": "5356340", "revid": "599013", "url": "https://it.wikipedia.org/wiki?curid=5356340", "title": "Chink Alterman", "text": "Carriera.\nGioc\u00f2 per una stagione nella NBL, disputando 50 partite con 3,9 punti di media."}
{"id": "5356341", "revid": "300067", "url": "https://it.wikipedia.org/wiki?curid=5356341", "title": "Leonard Alterman", "text": ""}
{"id": "5356352", "revid": "2134764", "url": "https://it.wikipedia.org/wiki?curid=5356352", "title": "Damian Kulig", "text": ""}
{"id": "5356360", "revid": "964", "url": "https://it.wikipedia.org/wiki?curid=5356360", "title": "Khutawy", "text": ""}
{"id": "5356362", "revid": "1543377", "url": "https://it.wikipedia.org/wiki?curid=5356362", "title": "Segregazione residenziale", "text": "La segregazione residenziale (o spaziale) \u00e8 un fenomeno sociale che consiste nell'occupazione separata, da parte di diversi gruppi umani, di aree spaziali collocate all'interno di determinati orizzonti geopolitici, come un'area urbana, una localit\u00e0, una regione, uno stato.\nIl termine viene usato come paradigma descrittivo e interpretativo di un'ampia classe di manifestazioni, caratterizzate da diversi livelli di intensit\u00e0 e omogeneit\u00e0. Tuttavia, l'esempio pi\u00f9 comune e visibile \u00e8 quello che si realizza nelle aree urbane, attraverso la dislocazione di gruppi sociali, etnici, o singoli individui, sulla base di parametri distintivi e identitari di varia natura, tra cui possono avere un peso discriminante la componente razziale/etnica, religiosa, lo status socio-economico. \nCause e fattori all'origine del fenomeno.\nI fattori che sono all'origine dei processi di segregazione sono di varia natura.\nA volte, l'aggregazione spaziale avviene su base volontaria, sulla spinta del richiamo esercitato da riferimenti identitari di tipo nazionale o religioso, da preferenze sociali e culturali, ecc. Il fenomeno interessa anche le classi sociale agiate che la attuano, in molti contesti (incluso il mondo occidentale), come strategia di differenziazione dalle altre classi: \u00e8 il caso, ad esempio, delle cosiddette \"gated community\", le comunit\u00e0 chiuse o recintate di cui costituisce un esempio il quartiere romano dell'Olgiata.\nIn altri casi, attestati dalla storia, pu\u00f2 essere l'effetto consapevole di precise scelte politiche: \u00e8 il caso della ghettizzazione degli ebrei effettuata dal nazismo, o del regime di apartheid vigente in Sudafrica fino al 1993. Altre volte, invece, \u00e8 una conseguenza collaterale e non voluta dell'attuazione di politiche sociali e urbanistiche.\nModellistica matematica e computazionale.\nIn moltissimi casi, tuttavia, studi economici e sociologici, condotti anche su base modellistica e sperimentale, ne hanno indagato e rivelato l'origine come frutto di processi e dinamiche comportamentali emergenti. \nModello di Schelling.\nA cavallo tra gli anni 60 e 70 del Novecento, l'economista Thomas Schelling (futuro premio Nobel per l'economia nel 2005), condusse degli studi oggetto di pubblicazione nel 1969 e il 1971 con cui si proponeva di indagare l'influenza delle preferenze individuali nel determinare la segregazione spaziale; per far questo, Schelling utilizz\u00f2 un modello a pi\u00f9 agenti intelligenti: a interagire nel sistema erano automi cellulari costituiti da pedine di diverso colore su una scacchiera, il cui movimento da una casella all'altra era condizionato, ogni volta, dall'\"infelicit\u00e0\" della posizione occupata, a sua volta legato al colore delle pedine pi\u00f9 vicine: tali modelli hanno mostrato che \u00e8 sufficiente che le persone coltivino una blanda preferenza di qualche tipo (ad esempio, etnica, sociale, culturale, ecc.) perch\u00e9 l'effetto di scelte individuali ispirate da tali preferenze debolissime si componga in un fenomeno complessivo di totale segregazione, senza che, nella spiegazione dei fenomeni di separazione in gruppi cos\u00ec nettamente separati, sia possibile distinguere i motivi intenzionali da quelli involontari. \nIl modello matematico utilizzato da Schelling si serviva di un sistema computazionale di tipo \"fisico\", costituito da una scacchiera su cui venivano disposte, in modo casuale, delle pedine di due colori diversi, ciascuno dei quali indicatore di una \"famiglia\" che si riconosce in un dei due diversi gruppi di appartenenza: Schelling speriment\u00f2 il comportamento del sistema imponendo la regola secondo cui a ogni iterazione una famiglia decide di spostarsi dalla posizione occupata ogni qualvolta il \"vicinato\" risulta composto da oltre un terzo di pedine di diverso colore: in questo caso, la \"famiglia\" migra in una posizione adiacente scelta in modo casuale tra quelle libere (se esistenti). La casualit\u00e0 degli spostamenti era ottenuta tramite un lancio di dadi. Sottoposto a tale condizione, il sistema evolve con facilit\u00e0 verso configurazioni di netta separazione spaziale (ghettizzazione). La dinamica che si innesca in questo caso \u00e8 analoga all'evoluzione di una miscela di un liquido polare con uno apolare, quella dinamica di non miscibilit\u00e0 che, ad esempio, vede un miscuglio di olio e acqua evolvere spontaneamente verso due fasi raggruppate in zone separate.\nModello di Edmonds e Hales.\nIl modello di Edmonds e Hales \u00e8 stato presentato nel 2005 come evoluzione di quello di Schelling.\nNel loro modello la scacchiera fisica di Schelling \u00e8 sostituita da una sua rappresentazione computazionale che riproduce una griglia quadrata composta da 400 celle (20 per lato). Sulla griglia vengono disposti, in modo casuale, 266 pedine (agenti) di due \"colori\", ripartite in parti uguali (133 per ciascun colore) e numerate in modo casuale ma permanente (il modello prevede un discreto numero di caselle libere \u2013 circa un terzo \u2013 per permettere una certa libert\u00e0 di movimento agli \"agenti\"). Viene definito quartiere (\"neighbourhood\") di una pedina l'insieme delle 9 caselle a distanza 1 da quella occupata (incluse, quindi, le diagonali).\nIl modello funziona nel seguente modo:\nL'esecuzione dei passi successivi pu\u00f2 essere reiterata fino all'infinito, almeno fino a quando il modello evolve verso una configurazione stabile che non permette pi\u00f9 movimenti. \nL'intrinseca velocit\u00e0 di un modello computazionale di tipo informatico rispetto a quello fisico di Schelling ha permesso di studiare la dipendenza dell'evoluzione in funzione del parametro della soglia critica di \"felicit\u00e0\", non pi\u00f9 vincolata a un valore scelto. L'esecuzione del modello per diversi valori del parametro \"c\" ha permesso di confermare l'emergere di un processo di \"segregazione razziale\" anche a partire da livelli relativamente bassi di intolleranza (\"c\" relativamente basso), in accordo con le conclusioni di Schelling.\nCaratteristiche.\nIl fenomeno \u00e8 alla base della creazione di aree residenziali caratterizzate da una marcata omogeneit\u00e0 sociale o etnica e da una collocazione ben definita e circoscritta rispetto alle aree che le inglobano o confinano con esse, con limiti, a volte, anche di natura materiale.\nSebbene, spesso, lo si associ con maggior forza alla modernit\u00e0 (ad esempio, con la nascita di realt\u00e0 multietniche nelle nazioni occidentali), la segregazione spaziale e residenziale \u00e8 un fenomeno sociale che accompagna l'intero sviluppo della storia umana, al cui dispiegarsi sono sempre stati connaturati processi di marginalizzazione dell'alterit\u00e0 nelle sue varie forme (religiosa, culturale, sociale, socioeconomica, ecc.) e dinamiche di inclusione/esclusione che si sono espresse, molto spesso, nella forma di segregazione spaziale/geografica."}
{"id": "5356378", "revid": "1573940", "url": "https://it.wikipedia.org/wiki?curid=5356378", "title": "Supercoppa italiana 2005 (pallavolo maschile)", "text": "La Supercoppa italiana di pallavolo maschile 2005 si \u00e8 svolta il 6 ottobre 2005: al torneo hanno partecipato due squadre di club italiane e la vittoria finale \u00e8 andata per la sesta volta, la terza consecutiva, al Volley Treviso.\nRegolamento.\nLe squadre hanno disputato una gara unica."}
{"id": "5356388", "revid": "182193", "url": "https://it.wikipedia.org/wiki?curid=5356388", "title": "Processo a papa Formoso", "text": ""}
{"id": "5356393", "revid": "599013", "url": "https://it.wikipedia.org/wiki?curid=5356393", "title": "Avalanche (Eric Andersen)", "text": "Avalanche \u00e8 un album di Eric Andersen, pubblicato dalla Warner Bros. Records nel 1969.\nTracce.\nTutti i brani composti da Eric Andersen"}
{"id": "5356394", "revid": "182193", "url": "https://it.wikipedia.org/wiki?curid=5356394", "title": "Processo al cadavere di papa Formoso", "text": ""}
{"id": "5356427", "revid": "2169430", "url": "https://it.wikipedia.org/wiki?curid=5356427", "title": "I\u00f1aki Williams", "text": "Biografia.\nNato a Bilbao da madre e padre ghanesi, \u00e8 il primo calciatore di colore a fare un gol per l'Athletic Club, nel quale possono giocare soltanto i nati nelle sette province basche e coloro che, pur essendo nati altrove, sono cresciuti nei settori giovanili di squadre basche. Ha un fratello minore, Nico Williams (nato nel 2002), anch'egli calciatore.\n\u00c8 il giocatore con pi\u00f9 presenze consecutive in assoluto nella Liga.\nCaratteristiche tecniche.\n\u00c8 una prima punta dotata di buona velocit\u00e0, che pu\u00f2 essere schierata anche come ala in un tridente offensivo.\nCarriera.\nClub.\nCresciuto nelle giovanili del Pamplona, viene acquistato dall'Athletic Bilbao nel 2012. Dopo una stagione al Baskonia e vari anni nelle categorie inferiori con la seconda squadra, il 6 dicembre 2014 fa il suo debutto nella Liga giocando da titolare il match casalingo perso per 0-1 contro il C\u00f3rdoba. Il seguente 19 febbraio trova il suo primo gol con i baschi nei sedicesimi di Europa League sul campo del Torino, diventando cos\u00ec il primo giocatore di colore della storia ad andare a segno con la maglia dell'Athletic.\nNell'estate del 2019, sigla un rinnovo di contratto di ben 9 anni con la societ\u00e0 basca, sino al giugno 2028.\nIl 25 gennaio 2020, durante la partita contro l' all'RCDE Stadium, rimane vittima di cori razzisti da parte di alcuni tifosi locali.\nIl 17 gennaio 2021 mette a referto un gol e un assist nella finale della Supercoppa di Spagna vinta per 2-3 contro il .\nIl 1\u00ba ottobre 2021, scendendo in campo contro l\u2019 segna la 203 presenza consecutiva nella Liga, con l'ultima partita saltata che risale al 17 aprile 2016, battendo il record di Juan Antonio Larra\u00f1aga che era aveva giocato 202 partite di fila tra il 1986 e il 1992.\nNazionale.\nDal 2015 al 2017 ha fatto parte della nazionale Under-21 spagnola.\nIl 29 maggio 2016 debutta, invece, in nazionale maggiore, nell'amichevole vinta 3-1 contro la .\nStatistiche.\nPresenze e reti nei club.\n\"Statistiche aggiornate al 20 dicembre 2021.\""}
{"id": "5356450", "revid": "1573940", "url": "https://it.wikipedia.org/wiki?curid=5356450", "title": "Supercoppa italiana 2004 (pallavolo maschile)", "text": "La Supercoppa italiana di pallavolo maschile 2004 si \u00e8 svolta il 12 ottobre 2004: al torneo hanno partecipato due squadre di club italiane e la vittoria finale \u00e8 andata per la quinta volta, la seconda consecutiva, al Volley Treviso.\nRegolamento.\nLe squadre hanno disputato una gara unica."}
{"id": "5356475", "revid": "116911104", "url": "https://it.wikipedia.org/wiki?curid=5356475", "title": "Supercoppa italiana 2003 (pallavolo maschile)", "text": "La Supercoppa italiana 2003 si \u00e8 svolta il 24 ottobre 2003: al torneo hanno partecipato due squadre di club italiane e la vittoria finale \u00e8 andata per la quarta volta al .\nRegolamento.\nLe squadre hanno disputato una gara unica."}
{"id": "5356479", "revid": "109651", "url": "https://it.wikipedia.org/wiki?curid=5356479", "title": "Episodi di Unbreakable Kimmy Schmidt (prima stagione)", "text": "La prima stagione della serie televisiva Unbreakable Kimmy Schmidt \u00e8 stata resa interamente disponibile dal servizio on demand Netflix il 6 marzo 2015.\nIn Italia \u00e8 stata pubblicata su Netflix il 22 ottobre 2015.\nKimmy va a una festa!\nJulian Voorhees finalmente torna a casa e la moglie Jacqueline organizza una cena con amici e colleghi nella speranza di smascherare davanti a tutti la tresca del marito. Nel corso della serata Kimmy flirta con il ricchissimo Logan Beekman, mentre Titus Andromedon (ingaggiato come intrattenitore) rimedia un lavoro come canta-cameriere nel ristorante a tema horror Lo spettrale laboratorio del professor Dracula, a Broadway. Il giorno dopo, Jacqueline scopre che l'amante del marito \u00e8 la dottoressa Goodman, la loro terapista di coppia.\nKimmy \u00e8 una frana in matematica!\nKimmy chiede aiuto in matematica a Fallong, il suo compagno di classe vietnamita, che si prende una cotta per lei. Intanto, Jacqueline si convince a chiedere il divorzio al marito e Titus scopre che la vita a New York \u00e8 pi\u00f9 facile da licantropo che come uomo di colore. Per il loro primo appuntamento, Kimmy chiede a Logan Beekman di portarla al Tavern on the Green.\nKimmy compie gli anni!\nKimmy compie trent'anni. Il patrigno Randy e la sorellastra Kymmi le fanno visita a New York. Il loro rapporto, che all'inizio non \u00e8 affatto idilliaco, \u00e8 destinato a migliorare nel corso della giornata. Intanto, Fallong costruisce con le sue mani una bicilcetta da regalare alla festeggiata, ma Logan (che ha incaricato la sua assistente di comprare trenta regali per Kimmy) involontariamente si attribuisce la paternit\u00e0 di quel regalo e, alla festa di compleanno, Fallong e Logan arrivano alle mani.\nKimmy e il triangolo amoroso!\nLogan vuole che Fallong esca dalla vita di Kimmy e fa in modo che l'ufficio Immigrazione faccia chiudere il ristorante cinese presso cui lavora ed espella dal Paese tutti i suoi dipendenti. Quando Kimmy lo scopre, rompe con Logan e si decide a frequentare Fallong. Intanto, Titus vorrebbe che gli venissero affidati anche ruoli pi\u00f9 mascolini e si rivolge a M. Le Loup per imparare a comportarsi come un eterosessuale. Xanthippe invece \u00e8 infuriata perch\u00e9 a causa del divorzio dovr\u00e0 andare a vivere con la madre nel Connecticut, ma Kimmy scopre che quel posto \u00e8 pi\u00f9 adatto a lei: infatti il suo atteggiamento da adolescente ribelle \u00e8 tutta una farsa, in realt\u00e0 Xanthippe \u00e8 una brava ragazza che non beve alcolici, non si droga, a scuola ha il massimo dei voti, suona l'oboe in una banda e fa birdwatching.\nKimmy va in bici!\nLo stato dell'Indiana cita Kimmy per testimoniare contro il reverendo Richard, ma lei non vuole andarci. Per distarsi, con Jacqueline, si butta a capofitto nelle lezioni di spinning spirituale tenute da Christopher (detto Tristaf\u00e8), fin quando non capisce che, proprio come il reverendo Richard, anche Tristaf\u00e8 \u00e8 un impostore che cerca di manipolare gli altri. Intanto Titus segue il processo on-line da una biblioteca pubblica. I pubblici ministeri Marcia e Chris (avvocati californiani notoriamente incompetenti) sono disastrosi e la testimonianza di Kimmy diventa indispensabile.\nKimmy va in tribunale!\nAccompagnata da Titus, Kimmy va a Durnsville, nell'Indiana, per testimoniare contro il reverendo Richard. Con le altre donne talpa ritorna nel bunker per cercare delle prove che incastrino il reverendo. Invece Titus, preso d'assalto dai giornalisti, diventa una star del web per un'intervista disastrosa.\nKimmy fa i waffle!\nJacqueline e Lillian vogliono raggiungere Kimmy nell'Indiana e intraprendono un viaggio on the road, durante il quale Jacqueline riscopre il legame con le proprie origini di nativa americana. Nel bunker, le donne talpa trovano un video che si rivela molto utile per incastrare il reverendo Richard e vincere la causa. Intanto, per non essere espulso dal Paese, Fallong \u00e8 costretto a sposare l'anziana compagna di classe Sonja. Mentre l'ex moglie di Titus riesce a rintracciarlo grazie al video diventato virale sul web."}
{"id": "5356507", "revid": "116911102", "url": "https://it.wikipedia.org/wiki?curid=5356507", "title": "Supercoppa italiana 2002 (pallavolo maschile)", "text": "La Supercoppa italiana 2002 si \u00e8 svolta il 19 ottobre 2002: al torneo hanno partecipato due squadre di club italiane e la vittoria finale \u00e8 andata per la terza volta al .\nRegolamento.\nLe squadre hanno disputato una gara unica."}
{"id": "5356513", "revid": "149485", "url": "https://it.wikipedia.org/wiki?curid=5356513", "title": "Campionati mondiali di skeleton 2005", "text": "I Campionati mondiali di skeleton 2005, diciassettesima edizione della manifestazione organizzata dalla Federazione Internazionale di Bob e Skeleton, si tennero il 20 ed il 21 febbraio 2005 a Calgary, in Canada, sulla pista del Canada Olympic Park, la stessa sulla quale si svolsero le competizioni del bob e dello slittino ai Giochi di nonch\u00e9 le rassegne iridate del 1992, del 1996 e del 2001; furono disputate gare in due differenti specialit\u00e0: nel singolo uomini e nel singolo donne e le vittorie furono ottenute rispettivamente dal canadese Jeff Pain e dalla svizzera Maya Pedersen, entrambi al loro secondo trionfo iridato, che raggiunsero in testa alla classifica dei plurivincitori l'altro canadese Ryan Davenport, fino a quel momento l'unico ad aver conquistato due titoli mondiali.\nCome nella precedente rassegna anche questa edizione dei mondiali si svolse contestualmente a quella del bob.\nRisultati.\nSingolo uomini.\nLa gara fu disputata il 20 ed il 21 febbraio nell'arco di quattro \"manches\" e presero parte alla competizione 28 atleti in rappresentanza di 14 differenti nazioni; campione uscente era il canadese Duff Gibson, che concluse la prova al terzo posto, ed il titolo fu conquistato dal connazionale Jeff Pain, gi\u00e0 campione del mondo a Nagano 2003, davanti allo svizzero Gregor St\u00e4hli, vincitore dell'oro iridato ad Altenberg 1994 e medaglia di bronzo ai Giochi di .\nSingolo donne.\nLa gara fu disputata il 20 ed il 21 febbraio nell'arco di quattro \"manches\" e presero parte alla competizione 23 atlete in rappresentanza di 12 differenti nazioni; campionessa uscente era la tedesca Diana Sartor, che concluse la prova all'ottavo posto, ed il titolo fu conquistato dalla svizzera Maya Pedersen, gi\u00e0 campionessa del mondo a Calgary 2001, davanti alla statunitense Noelle Pikus-Pace ed alla canadese Michelle Kelly, vincitrice dell'oro iridato a Nagano 2003."}
{"id": "5356525", "revid": "342773", "url": "https://it.wikipedia.org/wiki?curid=5356525", "title": "Wong (personaggio)", "text": "Wong \u00e8 un personaggio immaginario dei fumetti creato da Stan Lee (testi) e Steve Ditko (disegni) pubblicato dalla Marvel Comics. La sua prima apparizione avviene in \"Strange Tales\" (vol. 1) n. 110 (luglio 1963), sebbene il suo nome venga rivelato solo diversi anni dopo su \"Strange Tales\" (vol. 1) n. 147 (agosto 1966).\nMonaco guerriero di Kamar-Taj e ultimo discendente della casta dei Servitori Occulti, uomini addestrati per diventare gli assistenti degli Stregoni Supremi (o Maghi Supremi), Wong \u00e8 il fedele braccio destro e compagno di avventure del Dottor Strange.\nBiografia del personaggio.\nNato a Kamar-Taj, Tibet, unico figlio di Hamir l'Eremita, Wong discende dal monaco studioso dell'occulto Kan che, come penitenza per essersi fatto manipolare dal malvagio mago Vung, ha votato la sua vita e quella di tutti gli uomini della sua famiglia ad aiutare chi usa la magia a fin di bene entrando dunque al servizio dell'Antico, tradizione proseguita per dieci generazioni e che Wong porta avanti con orgoglio fin dall'et\u00e0 di quattro anni studiando in un tempio le arti marziali e le arti mistiche cos\u00ec da ricevere la giusta formazione per servire lo Stregone Supremo. Una volta divenuto adulto, l'Antico lo manda negli Stati Uniti per servire il suo allievo Stephen Strange, cosa che fa di Wong il primo membro della sua famiglia a mettere piede sul suolo statunitense.\nNel corso delle sue avventure il Dottor Strange, che alla morte dell'Antico eredita il titolo di Stregone Supremo, \u00e8 stato sempre assistito con lealt\u00e0 ed efficienza da Wong instaurando con lui una profonda amicizia e soccorrendolo nei momenti di difficolt\u00e0, ad esempio facendolo tornare umano dopo che Dracula lo trasforma in vampiro, soccorrendolo e guarendogli il viso dopo che lo stregone paradimensionale Urthona lo ha catturato e sfregiato o aiutandolo a sconfiggere la strega Shadowqueen, in passato nota come principessa Shialmar, di cui il suo antenato Kan \u00e8 stato innamorato.\nWong sviluppa inoltre dei forti sentimenti nei confronti della segretaria di Strange, Sara Wolfe, venendo ricambiato ma trovandosi costretto a rinunciarvi per rispettare gli impegni presi con Imei Chang, sua promessa sposa in un matrimonio combinato deciso dalle rispettive famiglie quando Wong aveva ancora dieci anni. Nel momento in cui la ragazza viene uccisa e sostituita da un demone al servizio di un'avversaria del Dottor Strange, Wong incolpa quest'ultimo della cosa e lo abbandoni, sebbene in seguito i due si riappacifichino e Strange gli salvi la vita procurandosi l'elisir del demone Otkid per guarirlo da un tumore al cervello.\nIn seguito agli eventi della guerra civile dei superumani Strange decide di appoggiare i Nuovi Vendicatori, entrati in clandestinit\u00e0 poich\u00e9 contrari alla registrazione, dando loro rifugio nel suo Sanctum Sanctorum e Wong si mette al loro servizio. Nel periodo in cui Strange cede il titolo di Stregone Supremo a Fratello Voodoo Wong resta comunque al suo fianco, sebbene riprenda ufficialmente il suo ruolo di assistente solo dopo che lo stregone riottiene il titolo.\nPoteri e abilit\u00e0.\nWong \u00e8 un eccezionale combattente corpo a corpo ed esperto di arti marziali inoltre, pur non praticando molto la magia, conosce piuttosto bene le arti occulte in virt\u00f9 del tempo passato al servizio dell'Antico e del Dottor Strange. Sebbene di per s\u00e9 non disponga di veri poteri magici in alcune circostanze, aiutando Strange, ha dato prova di saper utilizzare la magia.\nAltre versioni.\nMarvel Zombi.\nIn \"Marvel Zombi\" Wong viene sbranato dalla versione zombie del Dottor Druido mentre si trovava solo nel Sanctum Sanctorum, nonostante questi stesse cercando di controllarsi.\nTerra X.\nNella realt\u00e0 alternativa di \"Terra X\" Wong, mutato in un essere con un secondo torso al posto della met\u00e0 inferiore del corpo, assume l'identit\u00e0 di Red Ronin divenendo, dopo l'omicidio del Dottor Strange, il guardiano del suo cadavere.\nUltimate.\nNell'universo Ultimate Wong \u00e8 stato l'assistente del Dottor Strange prima che questi scomparisse misteriosamente e, diversi anni dopo, rintraccia Stephen Jr., il figlio avuto dal suo padrone con Clea e cresciuto lontano dal mondo della magia per volere di quest'ultima, mettendolo al corrente della verit\u00e0 sulle sue origini.\nAltri media.\nCinema.\nMarvel Cinematic Universe.\nIl personaggio Wong appare nel Marvel Cinematic Universe interpretato da Benedict Wong. In questa versione fa sia da insegnante che fedele amico per il Dottor Strange, oltre ad essere molto pi\u00f9 pratico e potente in magia."}
{"id": "5356533", "revid": "465169", "url": "https://it.wikipedia.org/wiki?curid=5356533", "title": "Real Love (album Sarah Connor)", "text": "Real Love \u00e8 l'ottavo album studio della cantante tedesca Sarah Connor, pubblicato dalla X-Cell e Universal Music Group il 22 Ottobre 2010. Nel progetto sono stati coinvolti artisti come Alexander Geringas, Robin Grubert, Michelle Leonard, and Erik Lewander, Kay Denar and Rob Tyger."}
{"id": "5356543", "revid": "116911100", "url": "https://it.wikipedia.org/wiki?curid=5356543", "title": "Supercoppa italiana 2001 (pallavolo maschile)", "text": "La Supercoppa italiana 2001 si \u00e8 svolta il 26 settembre 2001: al torneo hanno partecipato due squadre di club italiane e la vittoria finale \u00e8 andata per la terza volta, la seconda consecutiva, al .\nRegolamento.\nLe squadre hanno disputato una gara unica."}
{"id": "5356565", "revid": "71342356", "url": "https://it.wikipedia.org/wiki?curid=5356565", "title": "Anna Bonomi", "text": ""}
{"id": "5356573", "revid": "76963", "url": "https://it.wikipedia.org/wiki?curid=5356573", "title": "Michael McCleery", "text": "\u00c8 nato a Chicago nel 1959 dal medico Robert S. McCleery e Virginia Kavanaugh e si trasfer\u00ec a Nashville, dove nacque il fratello Gary.\nHa iniziato la sua carriera di attore nel 1973 a 13 anni ed ha continuato anche negli anni seguenti. Ha anche partecipato nel film \"L.A. Confidential\" del 1997."}
{"id": "5356575", "revid": "1662206", "url": "https://it.wikipedia.org/wiki?curid=5356575", "title": "Where Is the Feeling?", "text": "Where Is the Feeling? \u00e8 un brano musicale della cantante australiana Kylie Minogue, pubblicato nel 1995 come singolo estratto dal suo quinto album in studio, l'eponimo \"Kylie Minogue\". La canzone \u00e8 stata scritta da Wilf Smarties e Jayn Hanna e prodotta dai Brothers in Rhythm."}
{"id": "5356588", "revid": "767487", "url": "https://it.wikipedia.org/wiki?curid=5356588", "title": "Did It Again (Kylie Minogue)", "text": "Did It Again \u00e8 un brano musicale della cantante australiana Kylie Minogue, pubblicato nel 1997 come singolo estratto dal suo sesto album in studio \"Impossible Princess\". La canzone \u00e8 stata scritta da Kylie Minogue, Steve Anderson e Dave Seaman e prodotta dai Brothers in Rhythm."}
{"id": "5356592", "revid": "767487", "url": "https://it.wikipedia.org/wiki?curid=5356592", "title": "Orchestra Sinfonica di Praga", "text": "L'Orchestra sinfonica di Praga (in lingua ceca Symfonick\u00fd orchestr hlavn\u00edho m\u011bsta Prahy FOK) venne fondata a Praga nel 1934 da Rudolf Pek\u00e1rek. Negli anni 1930 esegu\u00ec le musiche di molti film prodotti in Cecoslovacchia e i suoi concerti venivano regolarmente trasmessi dalla radio. Uno dei primi promotori dell'orchestra fu il Dr. V\u00e1clav Smet\u00e1\u010dek, che, nel 1942 divenne il direttore principale, posizione che mantenne per 30 anni.\nL'orchestra \u00e8 tradizionalmente conosciuta con l'acronimo \"FOK\", che sta per \"Film-Opera-Koncert\", riflettente il suo campo principale di attivit\u00e0. Quando la citt\u00e0 di Praga, nel 1952, fece dell'orchestra il complesso dedicato all'esecuzione della musica sinfonica, mantenne l'acronimo, nonostante il nome dell'orchestra cambi\u00f2 in \"Orchestra sinfonica della capitale Praga \u2013 FOK\".\nL'orchestra si esibita in maniera estesa in Europa, Giappone e Stati Uniti ed ha inciso per diverse etichette discografiche. Dal 2006 il suo direttore principale \u00e8 Ji\u0159\u00ed Kout.\nContributi nel campo della musica rock.\nDal 1995 l'orchestra \u00e8 stata coinvolta in numerosi progetti tendenti a mischiare la musica rock con la musica classica:"}
{"id": "5356606", "revid": "633110", "url": "https://it.wikipedia.org/wiki?curid=5356606", "title": "MAS 38", "text": "Il Pistolet Mitrailleur MAS Mod\u00e8le 38 o MAC 38 era un mitra francese prodotto prima della Manufacture d'armes de Saint-\u00c9tienne (MAS). Derivava da un programma di sviluppo delle armi portatili leggere protrattosi tra il 1918 ed il 1922 sotto il controllo del \"Service Technique de l'Armement\" (STA), dal quale scatur\u00ec una famiglia di tre progetti per un mitra, una mitragliatrice leggera ed un fucile semiautomatico, che avrebbero dovuto rimpiazzare tutte le armi portatili delle forze armate francesi. Vincoli di bilancio dovuti a scelte strategiche quali la costruzione della Linea Maginot causarono il rinvio dell'adozione di queste armi di nuova concezione, eccettuato per il progetto della mitragliatrice leggera, che venne adottata come MAC 24/29.\nStoria.\nLa \"MAS 38\" derivava dal mitra sperimentale MAS 35, a sua volta evoluzione del STA 1922 e del MAS 1924, entrambi in calibro 9\u00a0mm, prodotti immediatamente dopo la Grande Guerra. Prima dello sviluppo di queste armi, la Francia usava una variet\u00e0 di mitra tedeschi e svizzeri.\nLa \"Manufacture d'armes de Saint-\u00c9tienne\" era un'industria armiera fornitrice delle forze armate francesi, per le quali aveva prodotto tra gli altri il MAS 36; ora \u00e8 parte della Nexter. Il Ministro della guerra francese approv\u00f2 l'acquisizione del \"MAS 38\" nel 1938, ma la produzione non inizi\u00f2 prima del 1939. Inizialmente l'arma venne fornita alla Garde nationale, alla \"Police Nationale\" ed alla Gendarmeria prima che all'Arm\u00e9e de Terre, essendo che l'arma era pensata soprattutto per un impiego di polizia, pi\u00f9 che militare.\nIl \"MAS 38\" era camerato per la cartuccia da 7,65 \u00d7 20 mm Longue, simile alla .30 Pedersen, rispetto alla quale \u00e8 pi\u00f9 lunga di alcuni millimetri. La munizione era usata anche per la serie di pistole semiautomatiche MAS Mle 35 e consentiva quindi una limitata standardizzazione, anche se impediva ai soldati francesi di usare le munizioni di preda bellica. Tuttavia l'arma riscosse subito molto favore fra i suoi utenti: era compatta, leggera e ben realizzata.\nInizialmente i vertici militari francesi snobbarono il MAS 38 per le sue modeste prestazioni balistiche (opinione piuttosto frequente all'epoca) che mal si adattava ai procedimenti tattici della fanteria, e quasi tutta la produzione (peraltro limitata) fin\u00ec alle forze di polizia, con molti MAS 38 inviati oltremare nelle colonie francesi. Nel 1940, con la minaccia dell'invasione tedesca, il MAS 38 venne improvvisamente considerato prioritario e la produzione acceler\u00f2 rapidamente; ma la presenza al fronte del mitra francese fu sempre numericamente molto scarsa.\nLa produzione dell'arma termin\u00f2 nel 1946. Prima dell'occupazione tedesca erano stati realizzati 1.958 mitra, mentre non si hanno dati sulla produzione successiva.\nLe forze armate e di polizia francesi usarono largamente il MAS 38 dopo la guerra, fino alla sua sostituzione negli anni cinquanta con il MAT-49. Il MAS 38 fu ampiamente usato in Indocina nel conflitto che coinvolse la Francia dal 1945 al 1954; molti esemplari erano ancora in dotazione alla Gendarmeria ed all'Aeronautica francese durante la Guerra d'Algeria. Cessato il servizio nelle forze armate francesi, il MAS 38 continu\u00f2 ancora per molti anni a comparire in mano a formazioni irregolari e gruppi di combattenti clandestini, in Africa e Medio Oriente.\nTecnica.\nIl \"MAS 38\" era lungo 623\u00a0mm, con una canna di 224\u00a0mm; pesava 2,87\u00a0kg scarico. Era alimentato da un caricatore prismatico in lamiera d'acciaio da 32 colpi. Il calibro impiegato \u00e8 tipicamente francese, il 7,65 Long, o 7,65 x 20 mm, simile al 7,65 x 17 mm Browning ma leggermente pi\u00f9 potente, anche se resta una cartuccia non certo esuberante. La velocit\u00e0 alla volata era di 350 m/s ed il rateo di fuoco tra 600 e 700 colpi al minuto. L'arma spara solo in fuoco automatico, e non vi \u00e8 selettore di tiro.\nL'arma \u00e8 facilmente riconoscibile per l'anello di fissaggio della cinghia di trasporto sulla nervatura centrale del castello, inclinata verso il basso per seguire la corsa dell'otturatore fino al calcio e per il disegno del castello poco tradizionale: infatti questo ed il calcio sono disallineati rispetto all'asse della canna di alcuni gradi, rendendo l'arma compatta nonostante l'otturatore rinculi all'interno del calcio. Per consentire una istintiva e naturale posizione di mira, il calcio era inclinato mentre il castello doveva seguire la linea di mira: ci\u00f2 richiedeva che la corsa dell'otturatore avvenisse con un certo angolo rispetto all'asse della canna e che la testa dell'otturatore stesso fosse sagomata ad angolo. Il mitra montava anche una sicura inusuale: l'otturatore era bloccato (sia in apertura che in chiusura) premendo il grilletto in avanti. La manetta di armamento sul lato destro non \u00e8 solidale all'otturatore ma ad uno sportello scorrevole il quale aggancia e trascina l'otturatore in posizione di armamento e poi si blocca, lasciando libero l'otturatore di andare in chiusura ma lasciando cos\u00ec aperta la finestra di espulsione. Un'altra caratteristica degna di nota del MAS 38 era che non richiedeva attrezzi per lo smontaggio.\nLa manifattura dell'arma era di alta qualit\u00e0: le componenti metalliche del \"MAS 38\" erano infatti macchinate dal pieno, con minimo ricorso a parti in lamiera stampata. Inoltre la catena di scatto era dotata di tamponi che ne riducevano l'usura ed aumentavano la vita utile delle parti interne. Il sistema di mira era piuttosto peculiare: costituito da un mirino fissato alla volata della canna, poderosamente dimensionato e disassato a sinistra rispetto alla canna, e da un alzo a diottre, tarate a 100 ed a 200 metri, abbattibili a scomparsa nel castello.\nL'originale soluzione costruttiva non penalizzava la precisione dell'arma, anche se la sua cartuccia era sottopotenziata rispetto alla munizione da 9 mm Parabellum, che era lo standard dei mitra tedeschi. A distanza ravvicinata, scopo per la quale il MAS 38 era d'altronde stato concepito, le prestazioni erano comunque ottime e la potenza contenuta della cartuccia impiegata consentiva un facile controllo dell'arma.\nTuttavia questa nuova ottima arma non pot\u00e9 influenzare l'esito della campagna di Francia, poich\u00e9 quando la Wehrmacht prese il controllo degli impianti MAS nel 1940, la sua produzione su larga scala stava appena iniziando. I tedeschi accettarono l'arma quale complemento a quelle di produzione nazionale, ridenominandola MP 722(f), la cui produzione continu\u00f2 sia per le esigenze della Wehrmacht che per le forze della Francia di Vichy.\nIl 28 aprile 1945 un \"MAS 38\" venne usato dai partigiani italiani per eseguire la condanna a morte di Benito Mussolini."}
{"id": "5356609", "revid": "1104133", "url": "https://it.wikipedia.org/wiki?curid=5356609", "title": "Breathe (Kylie Minogue)", "text": "Breathe \u00e8 un brano musicale della cantante australiana Kylie Minogue, pubblicato nel 1998 come singolo estratto dal suo sesto album in studio \"Impossible Princess\". La canzone \u00e8 stata scritta e prodotta da Kylie Minogue, Dave Ball e Ingo Vauk."}
{"id": "5356614", "revid": "100852066", "url": "https://it.wikipedia.org/wiki?curid=5356614", "title": "Associazione Calcio Lecco 1941-1942", "text": "Questa voce raccoglie le informazioni riguardanti l'Associazione Calcio Lecco nelle competizioni ufficiali della stagione 1941-1942."}
{"id": "5356623", "revid": "927322", "url": "https://it.wikipedia.org/wiki?curid=5356623", "title": "Prague Symphony Orchestra", "text": ""}
{"id": "5356625", "revid": "1869172", "url": "https://it.wikipedia.org/wiki?curid=5356625", "title": "Cowboy Style", "text": "Cowboy Style \u00e8 un brano musicale della cantante australiana Kylie Minogue, pubblicato nel 1998 come singolo estratto dal suo sesto album in studio \"Impossible Princess\". La canzone \u00e8 stata scritta da Kylie Minogue, Steve Anderson e Dave Seaman e prodotta da questi ultimi due, col nome Brothers in Rhythm."}
{"id": "5356629", "revid": "767487", "url": "https://it.wikipedia.org/wiki?curid=5356629", "title": "Malinconico autunno", "text": "Malinconico autunno \u00e8 un film di genere melodrammatico del 1958 diretto da Raffaello Matarazzo.\n\u00c8 l'ultimo film dove Matarazzo diresse la coppia Yvonne Sanson-Amedeo Nazzari.\nTrama.\nIl capitano di un mercantile aiuta un bambino ad uscire da un guaio: \u00e8 rimasto coinvolto in un incidente che ha provocato dei danni alla scuola elementare che frequenta, la madre dovrebbe risarcire ma l'uomo, diventato amico del piccolo, si offre di pagare lui i danni e, in seguito, s'innamora della madre. La donna ben presto lo ricambia ma il capitano un brutto giorno viene accusato di contrabbando. Condannato, promette di scontare interamente la pena per poi unirsi in matrimonio con la donna cos\u00ec da dare un padre al piccolo amico.\nProduzione.\nGirato in coproduzione con la Spagna, venne realizzato negli studi Chamartin di Madrid e Orphea di Barcellona. Venne iscritto al Pubblico registro cinematografico con il n. 1.950. Presentato alla Commissione di Revisione Cinematografica il 28 luglio 1958, ottenne il visto censura n. 27.455 del 30 luglio 1958, con una lunghezza della pellicola di 2.850 metri..\nDistribuzione.\nIl film venne distribuito nel circuito cinematografico italiano il 7 agosto del 1958.\nVenne in seguito proiettato in Spagna, Paese co-produttore, col titolo \"El Caf\u00e8 del Puerto\", a partire dal 2 marzo del 1959 .\nAccoglienza.\nL'incasso fu di 189.000.000 di lire dell'epoca, molto deludente se paragonato agli introiti dei precedenti melodrammi sentimentali di Matarazzo interpretati dalla coppia Nazzari-Sanson, segno che il filone \"strappalacrime\" (gi\u00e0 da tempo entrato nella sua fase decadente) era ormai giunto al suo capolinea."}
{"id": "5356645", "revid": "767487", "url": "https://it.wikipedia.org/wiki?curid=5356645", "title": "Please Stay (Kylie Minogue)", "text": "Please Stay \u00e8 un singolo della cantante australiana Kylie Minogue, pubblicato l'11 dicembre 2000 come quarto estratto dal settimo album in studio \"Light Years\".\nLa canzone \u00e8 stata scritta da Kylie Minogue, John Themis, Richard Stannard, Julian Gallagher e prodotta dagli ultimi due."}
{"id": "5356653", "revid": "6923", "url": "https://it.wikipedia.org/wiki?curid=5356653", "title": "Your Disco Needs You", "text": "Your Disco Needs You \u00e8 un brano musicale della cantante australiana Kylie Minogue, pubblicato il 22 gennaio 2001 come singolo estratto dal suo settimo album in studio \"Light Years\". La canzone \u00e8 stata scritta da \nKylie Minogue, Guy Chambers e Robbie Williams e prodotta da Chambers e Steve Power."}
{"id": "5356662", "revid": "1573940", "url": "https://it.wikipedia.org/wiki?curid=5356662", "title": "Supercoppa italiana 2011 (pallavolo maschile)", "text": "La Supercoppa italiana di pallavolo maschile 2011 si \u00e8 svolta il 1\u00ba novembre 2011: al torneo hanno partecipato due squadre di club italiane e la vittoria finale \u00e8 andata per la prima volta alla Trentino Volley.\nRegolamento.\nLe squadre hanno disputato una gara unica."}
{"id": "5356680", "revid": "838137", "url": "https://it.wikipedia.org/wiki?curid=5356680", "title": "Michele Cecchini", "text": "Biografia.\nNato nel 1920 a Lammari, frazione di Capannori, in Toscana, fu ordinato sacerdote nel 1944. Nel 1969 fu consacrato arcivescovo, col titolo di Aquileia, e nominato pro-nunzio apostolico in Madagascar e nel vicino stato di Maurizio. Dal 1976 ricopr\u00ec il medesimo ruolo in Iugoslavia, mentre nel 1984 divenne nunzio in Austria. La morte lo colse nel 1989.\nGenealogia episcopale.\nLa genealogia episcopale \u00e8:"}
{"id": "5356690", "revid": "695564", "url": "https://it.wikipedia.org/wiki?curid=5356690", "title": "Butterfly (Kylie Minogue)", "text": "Butterfly \u00e8 un brano musicale della cantante australiana Kylie Minogue, pubblicato nel 2001 come singolo promozionale estratto dal suo settimo album in studio \"Light Years\". La canzone \u00e8 stata scritta da \nKylie Minogue e Steve Anderson e prodotta da Mark Picchiotti."}
{"id": "5356711", "revid": "1104133", "url": "https://it.wikipedia.org/wiki?curid=5356711", "title": "Kylie's Remixes Volume 1", "text": "Kylie's Remixes Volume 1 \u00e8 un album discografico di remix della cantante australiana Kylie Minogue, pubblicato nel 1989. Il disco \u00e8 uscito in Giappone e nel 1993 in Australia."}
{"id": "5356713", "revid": "1573940", "url": "https://it.wikipedia.org/wiki?curid=5356713", "title": "Supercoppa italiana 2012 (pallavolo maschile)", "text": "La Supercoppa italiana di pallavolo maschile 2012 si \u00e8 svolta il 30 settembre 2012: al torneo hanno partecipato due squadre di club italiane e la vittoria finale \u00e8 andata per la terza volta all'Associazione Sportiva Volley Lube.\nRegolamento.\nLe squadre hanno disputato una gara unica."}
{"id": "5356730", "revid": "767487", "url": "https://it.wikipedia.org/wiki?curid=5356730", "title": "Prague Philharmonia", "text": "La Prague Philharmonia (in lingua ceca \"Pra\u017esk\u00e1 komorn\u00ed filharmonie\") \u00e8 un'orchestra da camera con sede a Praga in Repubblica Ceca. L'orchestra d\u00e0 concerti in diverse sedi di Praga, comprese la \"Dvo\u0159\u00e1k Hall\" del Rudolfinum, La chiesa di San Simone e Giuda, il Teatro \u0160vanda (Sm\u00edchov) e il Salone Philharmonia ed \u00e8 sostenuta da contributi del Ministero della Cultura, della citt\u00e0 di Praga e dall'autorit\u00e0 municipale. Il suo organico \u00e8 costituito da 53 musicisti nella stagione 2014-2015.\nStoria.\nVenne fondata da Ji\u0159\u00ed B\u011blohl\u00e1vek nel 1993, dopo le sue dimissioni da direttore principale dell'Orchestra Filarmonica Ceca l'anno precedente. Il Ministro della Difesa aveva offerto dei fondi per formare quaranta giovani musicisti. B\u011blohl\u00e1vek decise di costituire una nuova orchestra da camera ed aveva iniziato le audizioni per sceglierne i componenti, ma il ministro ritir\u00f2 la sua offerta l'anno successivo. B\u011blohl\u00e1vek fu quindi costretto a cercare finanziamenti privati, riuscendo cos\u00ec a costituire l'orchestra che fece il suo debutto nel 1994. B\u011blohl\u00e1vek fu il primo direttore principale, dal 1994 al 2005. Guid\u00f2 l'orchestra al suo debutto alle Proms di Londra nel luglio 2004 e dal 2005 \u00e8 il direttore emerito dell'orchestra.\nIl secondo direttore \u00e8 stato lo svizzero Kaspar Zehnder nel 2005, e contemporaneamente Jakub Hr\u016f\u0161a divenne il direttore ospite principale. Zehnder lasci\u00f2 la direzione nel giugno 2008 alla fine del contratto. Nel marzo 2008 l'orchestra annunci\u00f2 la nomina di Hr\u016f\u0161a come terzo direttore principale a far data dal settembre 2008.\nL'orchestra ha inciso per numerose etichette discografiche, comprese Supraphon, Deutsche Grammophon, EMI e Harmonia Mundi."}
{"id": "5356744", "revid": "297059", "url": "https://it.wikipedia.org/wiki?curid=5356744", "title": "Cervicartrosi", "text": ""}
{"id": "5356748", "revid": "695564", "url": "https://it.wikipedia.org/wiki?curid=5356748", "title": "Kylie's Non-Stop History 50+1", "text": "Kylie's Non-Stop History 50+1 \u00e8 un album discografico di raccolta di remix della cantante australiana Kylie Minogue, pubblicato nel 1993. Il disco \u00e8 uscito in Giappone e in Regno Unito."}
{"id": "5356751", "revid": "438678", "url": "https://it.wikipedia.org/wiki?curid=5356751", "title": "Bartolomeo Calchi", "text": ""}
{"id": "5356753", "revid": "484362", "url": "https://it.wikipedia.org/wiki?curid=5356753", "title": "Aleksandr Kor\u017eakov", "text": "Dal 1993 al 1996 fu a capo del Servizio Presidenziale di Sicurezza (PSB), deputato della Duma e and\u00f2 in pensione da Tenente Generale."}
{"id": "5356755", "revid": "436907", "url": "https://it.wikipedia.org/wiki?curid=5356755", "title": "Greatest Remix Hits 1", "text": "Greatest Remix Hits 1 \u00e8 un album di remix della cantante australiana Kylie Minogue, pubblicato nel 1998."}
{"id": "5356758", "revid": "1573940", "url": "https://it.wikipedia.org/wiki?curid=5356758", "title": "Supercoppa italiana 2013 (pallavolo maschile)", "text": "La Supercoppa italiana di pallavolo maschile 2013 si \u00e8 svolta il 9 ottobre 2013: al torneo hanno partecipato due squadre di club italiane e la vittoria finale \u00e8 andata per la seconda volta alla Trentino Volley.\nRegolamento.\nLe squadre hanno disputato una gara unica."}
{"id": "5356760", "revid": "436907", "url": "https://it.wikipedia.org/wiki?curid=5356760", "title": "Greatest Remix Hits 2", "text": "Greatest Remix Hits 2 \u00e8 un album di remix della cantante australiana Kylie Minogue, pubblicato nel 1998."}
{"id": "5356761", "revid": "110157", "url": "https://it.wikipedia.org/wiki?curid=5356761", "title": "The Best of Eric Andersen", "text": "The Best of Eric Andersen \u00e8 un doppio album-raccolta di Eric Andersen, pubblicato dalla Vanguard Records nel 1970.\nTracce.\nBrani composti da Eric Andersen, eccetto dove indicato"}
{"id": "5356762", "revid": "436907", "url": "https://it.wikipedia.org/wiki?curid=5356762", "title": "Greatest Remix Hits 3", "text": "Greatest Remix Hits 3 \u00e8 un album di remix della cantante australiana Kylie Minogue, pubblicato nel 1998."}
{"id": "5356765", "revid": "226458", "url": "https://it.wikipedia.org/wiki?curid=5356765", "title": "Supercoppa italiana 2014 (pallavolo maschile)", "text": "La Supercoppa italiana di pallavolo maschile 2014 si \u00e8 svolta il 14 ottobre 2014: al torneo hanno partecipato due squadre di club italiane e la vittoria finale \u00e8 andata per la quarta volta all'Associazione Sportiva Volley Lube.\nRegolamento.\nLe squadre hanno disputato una gara unica."}
{"id": "5356771", "revid": "228587", "url": "https://it.wikipedia.org/wiki?curid=5356771", "title": "Simon Eremian", "text": "Biografia.\nPadre Simone Eremian talvolta citato come Simon Yeremian o Yeremyan nacque a Trebisonda nel 1871. Tra il 1916-1918 e 1920-1921 fu direttore del Collegio Mechitarista di Pera e poi di quello di Venezia. Direttore per molti anni della Tipografia di San Lazzaro, fu autore di pi\u00f9 di 30 monografie tra cui testi scientifici, opere di critica d'arte, biografie, articoli letterari di critica d'arte, ma si dedic\u00f2 anche al teatro e alla poesia.\n\"Il Dizionario Illustrato di Scienze Pratiche\" \u00e8 considerato la sua opera pi\u00f9 importante, consta di pi\u00f9 di 800 pagine ed \u00e8 scritto in armeno moderno (Ashkharabar). Nella medesima lingua furono scritti anche la maggior parte dei suoi testi tra cui \"Nuova Zoologia e Antropologia\" (Venezia, 1896, p.\u00a0552) \"Nuova Mineralogia\" (Venezia, 1898, p.\u00a0175)\nTra il 1899-1905 Simon Eremian fu redattore della rivista di studi armenistici \"Bazmavep\", nel 1901 direttore di \"Geghouni\".\nNel 1913-1934 pubblic\u00f2 un testo dal titolo \"Gli individui nazionali, gli armeni intelligenti\" - un'enciclopedia letteraria originale (10 volumi), che rappresentano le biografie di oltre 100 armeni importanti, come Mesrop Mashtots, Nahapet Kouchak, Sayat-Nova, Mechitar di Sebaste, Khachatour Abovyan, Mikael Nalbandyan, Raffi, Ghevond Alishan, Bedros Turian, Hrand Nazariantz.\nLa Monografia di Eremian dal titolo \"La Biografia di padre Ghevond Alishan\" (Venezia, 1902, p.\u00a0208) \u00e8 la prima opera dedicata ad Alishan. Nel suo immenso patrimonio scientifico un ruolo speciale occupa un'opera di estetica come \"La storia letteraria e la bellezza\" (Venezia, 1915, p.\u00a0304), la sua importanza \u00e8 capitale perch\u00e9 \u00e8 la prima monografia dedicata all'estetica in lingua armeno. Di padre Simon Eremian sono noti anche racconti, poesie, romanzi e opere teatrali che ne rappresentano un certo interesse artistico. Molte poesie furono da lui composte in lingua latina o in francese.\nNella sua attivit\u00e0 letteraria utilizz\u00f2 anche lo pseudonimo di \"Atrushan\" (\u0531\u057f\u0580\u0578\u0582\u0577\u0561\u0576)."}
{"id": "5356772", "revid": "270833", "url": "https://it.wikipedia.org/wiki?curid=5356772", "title": "Teatro del Mar Nero della prima guerra mondiale", "text": ""}
{"id": "5356776", "revid": "436907", "url": "https://it.wikipedia.org/wiki?curid=5356776", "title": "Greatest Remix Hits 4", "text": "Greatest Remix Hits 4 \u00e8 un album di remix della cantante australiana Kylie Minogue, pubblicato nel 1998."}
{"id": "5356796", "revid": "964", "url": "https://it.wikipedia.org/wiki?curid=5356796", "title": "Djeregtawy", "text": ""}
{"id": "5356797", "revid": "834", "url": "https://it.wikipedia.org/wiki?curid=5356797", "title": "Impossible Remixes", "text": "Greatest Remix Hits 4 \u00e8 un album di remix della cantante australiana Kylie Minogue, pubblicato nel 1998. Il disco contiene remix effettuati da brani tratti dal suo sesto album in studio \"Impossible Princess\"."}
{"id": "5356809", "revid": "712828", "url": "https://it.wikipedia.org/wiki?curid=5356809", "title": "Holocron continuity database", "text": ""}
{"id": "5356811", "revid": "1428919", "url": "https://it.wikipedia.org/wiki?curid=5356811", "title": "Heleno Oliveira", "text": " \nBiografia.\nLa giovinezza in Brasile.\nHeleno Alfonso Oliveira era nato nel 1941 a Santa Clara, nel nord-est del Brasile, entroterra di Olinda-Recife, nello stato di Pernambuco. Era figlio di Clarindo Tenorio Oliveira, un bianco di origine spagnola (che il figlio definisce rozzo e violento), e di Laura, una donna di colore proveniente da una colta e signorile famiglia afro-brasiliana.\nHeleno ebbe un'infanzia infelice, soprattutto a causa della tensione drammatica che avvertiva dentro di s\u00e9, dovuta alla problematica coesistenza delle due culture, quella bianca e quella nera. Non frequent\u00f2 alcuna scuola pubblica, ma studi\u00f2 in casa sotto la guida della madre. A 16 anni era un giovane molto sensibile, amante della lettura e frequentatore dei matin\u00e9e dei cinema di Recife, dato che adorava i grandi film hollywoodiani, il neorealismo e la nouvelle vague. \nDurante il breve periodo della rinata democrazia brasiliana, assieme ad altri ragazzi della borghesia cattolica colta, partecip\u00f2 ad un gruppo cattolico \"progressista\", esperienza che fu il preludio per l'adesione, nel 1958, al Movimento dei focolari. Proprio nel 1958 Oliveira conobbe la fondatrice del Movimento, Chiara Lubich, che era in visita in Brasile, la prima nazione extraeuropea dove il Movimento dei focolari si stava sviluppando, e ne rimase affascinato.\nNel 1959 lasci\u00f2 la sua famiglia per vivere nel \" 'focolare' \" di Recife, impegnandosi nella fondazione delle comunit\u00e0 dei \" 'focolarini' \" in tutto il Brasile. Da quel momento il compito di una \"inculturazione\" del messaggio evangelico nella cultura brasiliana fu per lui l'impegno di tutta la vita.\nL'impegno culturale e umano.\nNel 1962 divenne assistente di Letteratura portoghese all'Universit\u00e0 di Bel\u00e9m do Par\u00e0, a Porto Alegre, incarnando l'immagine originale di un intellettuale cristiano che coniugava la ricerca accademica e letteraria con un impegno umano ed esistenziale a favore dei pi\u00f9 deboli. Teneva lezioni sui grandi poeti lusitani, da Lu\u00eds de Cam\u00f5es a Fernando Pessoa e Sophia de Mello Breyner, e commentava anche i testi politico-musicali, bench\u00e9 vietati dalla censura brasiliana, di Chico Buarque e Caetano Veloso.\nEccetto una parentesi di qualche mese nei primi anni settanta a Loppiano, cittadella del Movimento dei focolari, vicino a Firenze, Heleno Oliveira rimase in Brasile fino al 1983, con compiti di responsabilit\u00e0 nello stesso movimento. Era possibile ascoltarlo nelle conferenze per conto della Conferenza episcopale brasiliana oppure nei teatri a dirigere gli spettacoli che i giovani \" 'focolarini' \" mettevano in scena e per i quali scriveva i testi delle canzoni.\nFirenze e Lisbona.\nNel 1983 Oliveira approd\u00f2 in Italia, stabilendosi a Firenze, in un momento che per lui era di grande sofferenza, spirituale e psichica, tanto da vivere inizialmente il soggiorno fiorentino come un esilio: \u00abFirenze \u00e8 un mattino di dicembre / dove arrivai urlando dal mio Ade\u00bb. Ma ben presto, come scrive il suo biografo Giovanni Avogadri, \u00abincontra una nuova dimensione dell'anima incarnata nella citt\u00e0: le chiese, i monumenti, ma soprattutto il popolo, la comunit\u00e0 ecclesiale \u2026.. Firenze diviene per lui spazio immaginale e archetipico, dove riuscir\u00e0 col tempo a oggettivare la sua sofferenza, cogliendo anche dal punto di vista psicologico tutte le possibilit\u00e0 di vita e di liberazione\u00bb. \nTra il 1983 e il 1995, l'anno della sua prematura scomparsa, Oliveira divise la sua vita in un andirivieni tra Firenze e Lisbona, la citt\u00e0 nella cui Universit\u00e0 lavorava alla sua tesi di dottorato sulle opere della poetessa Sophia de Mello Breyner Andresen.\nDal momento del suo trasferimento a Firenze, Heleno Oliveira affianc\u00f2 un'ampia produzione poetica in italiano, lingua che conosceva bene fino dagli anni sessanta, a quella in portoghese, la sua madrelingua. In realt\u00e0 non pubblic\u00f2 niente della sua vasta produzione poetica fino agli anni novanta, quando si convinse finalmente a \"tentare una pubblicazione\".\nLa sua prima opera pubblicata (in lingua portoghese) fu il poema-fiume narrativo \"Clarindo, Clarindo\", dedicato al padre. La pubblicazione avvenne in Brasile, nel febbraio del 1994, e quella fu anche l'occasione per un breve ma felice ritorno del poeta nel suo paese.\nHeleno Oliveira mor\u00ec improvvisamente a Lisbona, per un infarto, il 30 luglio 1995, all'et\u00e0 di 54 anni.\nLe pubblicazioni postume.\nDopo la sua morte, la poetessa Sophia de Mello Breyner, riconoscendo la sensibilit\u00e0 e l'originalit\u00e0 della poesia di Oliveira, decise di curare la pubblicazione di alcune sue poesie. Pubblicazione avvenuta nel novembre del 1997 con il titolo \"As sombras de Olinda\", con introduzione della stessa Sophia de Mello Breyner.\nPer interessamento di Mia Lecomte e degli amici fiorentini, negli anni successivi sono state pubblicate due raccolte di poesie in italiano: \" \"Se fosse vera la notte\" \" (2003) e \"Oropa, Fran\u00e7a e Bahia\" (2004)."}
{"id": "5356816", "revid": "61051", "url": "https://it.wikipedia.org/wiki?curid=5356816", "title": "Campionato europeo di calcio femminile Under-19 2003", "text": "Il Campionato europeo di calcio femminile Under-19 2003 \u00e8 stata la 6\u00aa edizione, comprese le prime quattro giocate da formazioni Under-18, del torneo che, organizzato con cadenza annuale dall'Union of European Football Associations (UEFA), \u00e8 riservato alle rappresentative nazionali di calcio femminile giovanili dell'Europa le cui squadre sono formate da atlete al di sotto dei 19 anni d'et\u00e0, in questa edizione dopo il 1\u00ba gennaio 1984.\nLa fase finale si \u00e8 disputata in Germania, dal 25 luglio al 3 agosto 2003, riproponendo la formula della precedente edizione che vedeva ammesse otto squadre, con la nazionale del paese organizzatore qualificata direttamente.\nLa ha vinto il titolo per la prima volta nella sua storia sportiva, battendo in finale la per 2-0.\nQualificazioni.\nLa competizione venne disputata da 36 nazionali affiliate alla UEFA, con la nazionale tedesca qualificata automaticamente come paese ospitante e le altre 35 che si affrontarono nella fase di qualificazione per la conquista dei sette posti rimanenti per la fase finale.\nLe qualificazioni si sono svolte in due fasi, la prima suddivisa in 7 gruppi disputata nell'autunno 2002, e la successiva alla quale ebbero accesso le vincitrici dei singoli tornei pi\u00f9 la migliore seconda classificata disputata nella primavera 2003 con le gi\u00e0 qualificate al secondo turno , , , , , , e .\nSquadre qualificate.\nLa seguente tabella riporta le otto nazionali qualificate per la fase finale del torneo:"}
{"id": "5356822", "revid": "767487", "url": "https://it.wikipedia.org/wiki?curid=5356822", "title": "Orchestra Filarmonica di Brno", "text": "L'Orchestra Filarmonica di Brno (in lingua ceca \"Filharmonie Brno\") \u00e8 un'orchestra con sede a Brno nella Repubblica Ceca. Sostitu\u00ec l\"'Orchestra sinfonica Ceca\" fondata negli anni 1870. L'attuale orchestra venne costituita nel 1956 con la fusione dell'Orchestra della Radio e dell'Orchestra sinfonica regionale di Brno, con B\u0159etislav Bakala nel ruolo di direttore principale. Dal 2009 il suo direttore principale \u00e8 Aleksandar Markovi\u0107."}
{"id": "5356827", "revid": "729019", "url": "https://it.wikipedia.org/wiki?curid=5356827", "title": "Disco in Dreams Tour", "text": "Il Disco in Dream Tour \u00e8 stato il primo tour di concerti della cantante australiana Kylie Minogue.\nIl concerto \u00e8 stato di supporto ai primi due album in studio dell'artista, ossia \"Kylie\" (1988) e \"Enjoy Yourself\" (1989). Le tappe del tour hanno toccato Giappone e Regno Unito."}
{"id": "5356853", "revid": "767487", "url": "https://it.wikipedia.org/wiki?curid=5356853", "title": "Sexy as Hell", "text": "Sexy As Hell \u00e8 il settimo album studio della cantante tedesca Sarah Connor, pubblicato dalla X-Cell e Universal Music Group il 28 Agosto 2008."}
{"id": "5356855", "revid": "71433", "url": "https://it.wikipedia.org/wiki?curid=5356855", "title": "Strap-on", "text": ""}
{"id": "5356865", "revid": "729019", "url": "https://it.wikipedia.org/wiki?curid=5356865", "title": "Christian XXX", "text": "Ha iniziato la sua carriera nella pornografia gay con lo pseudonimo Maxx Diesel, successivamente \u00e8 apparso in oltre 1000 scene nella pornografia eterosessuale e ha vinto tre premi AVN Awards. Ha lavorato come produttore e regista per l'azienda Naughty America dal 2009 al 2011.\nBiografia.\nNato a Burlington, nel Vermont, ma \u00e8 cresciuto nella zona di San Antonio, in Texas, con la sua famiglia. Entrambi i suoi genitori erano nella United States Air Force e ha due fratelli pi\u00f9 giovani. Ha frequentato Tarleton State University, dove ha giocato per un anno a pallacanestro, prima di tornare a San Antonio e studiare alla University of Texas at San Antonio. Si \u00e8 laureato nel 1997 in storia. Dopo la laurea lavora assistente allenatore per le squadre di pallacanestro della University of the Incarnate Word e del Northeastern Oklahoma A&amp;M College. Ha vissuto in Lake Jackson, Texas, dove ha lavorato come allenatore di pallacanestro, e ha insegnato storia presso Brazoswood High School per due anni prima di trasferirsi a Las Vegas, dove ha lavorato come buttafuori in una discoteca nel 2002.\nNel 2003, ha contattato il regista Chi Chi LaRue, nel tentativo di entrare nel settore eterosessuale di film per adulti. LaRue, che ha anche diretto la pornografia gay per la Falcon Entertainment, ha chiesto a Christian se fosse interessato a esibirsi in film pornografici gay. Christian ha accettato, in quanto attori superdotati tendono ad essere pi\u00f9 pagati nella pornografia gay, fino a 2000 dollari per una scena, rispetto alle scene eterosessuali. Christian ha firmato un contratto in esclusiva con Falcon Studios lavorando sotto il nome di Maxx Diesel, ha partecipato ad una dozzina di film interpretando sia il ruolo di attivo che di passivo.\nDel 2004 ha iniziato a lavorare nel settore eterosessuale sotto lo pseudonimo Christian XXX. Il suo curriculum include oltre 1000 scene eterosessuali, oltre a scene con transessuali e donne con strap-on (come passivo). Alcune interpreti femminili si sono rifiutate di lavorare con lui dopo essere venute a conoscenza del suo passato gay e del suo lavoro con transessuali.\nChristian gestisce un blog, intitolato \"Christian Sings the Blues\", in cui racconta la sua vita nell'industria pornografica. Inoltre ha un secondo blog chiamato \"Porn Star Luggage\", dove discute delle varie cose che le pornstar portano con s\u00e9 sul set."}
{"id": "5356866", "revid": "110157", "url": "https://it.wikipedia.org/wiki?curid=5356866", "title": "Enjoy Yourself Tour", "text": "Il Enjoy Yourself Tour \u00e8 stato il secondo tour di concerti della cantante australiana Kylie Minogue, intrapreso nel 1990.\nIl concerto \u00e8 stato di supporto al secondo album in studio dell'artista ossia \"Enjoy Yourself\" (1989). Le tappe del tour hanno toccato Australia, Europa, Hong Kong e Thailandia."}
{"id": "5356868", "revid": "71433", "url": "https://it.wikipedia.org/wiki?curid=5356868", "title": "Maxx Diesel", "text": ""}
{"id": "5356872", "revid": "1728", "url": "https://it.wikipedia.org/wiki?curid=5356872", "title": "Alexander Korzhakov", "text": ""}
{"id": "5356874", "revid": "599013", "url": "https://it.wikipedia.org/wiki?curid=5356874", "title": "Todd Marinovich", "text": " Al college gioc\u00f2 a football a USC. Marinovich \u00e8 noto per la sua intensa e ben documentata preparazione atletica sin dalla giovane et\u00e0 per raggiungere le leghe professionistiche, la cui carriera fu poi accorciata principalmente dalla sua dipendenza da droghe.\nCarriera professionistica.\nMarinovich fu scelto come 24\u00ba assoluto nel Draft NFL 1991 dai Los Angeles Raiders, il secondo quarterback scelto (davanti a Brett Favre. Non gioc\u00f2 come titolare fino a quando Jay Schroeder si infortun\u00f2 nell'ultima gara della stagione, dove disput\u00f2 una prova positiva completando 23 passaggi su 40 tentativi per 243 yard contro i Kansas City Chiefs in una sconfitta di misura. Per tale motivo scese in campo come titolare la settimana successiva nuovamente contro Chiefs nei playoff ma la prestazione fu di diverso tenore, lanciando 140 yard e subendo quattro intercetti nella sconfitta 10-6. Dopo la gara ruppe uno specchio dello spogliatoio col suo casco.\nDopo che i Raiders persero le prime due gare della stagione 1992 con Schroeder come quarterback, Marinovich divenne titolare. Lanci\u00f2 395 yard nella sconfitta nella sua prima partita in stagione, perdendo anche la successiva settimana. Dopo di ci\u00f2 vinse delle successive quattro gare, prima di perdere contro i Dallas Cowboys. La miglior gara di Marinovich in quel periodo fu contro i Buffalo Bills l'11 ottobre 1992, quando complet\u00f2 11 passaggi su 21 per 188 yard e 2 touchdown nella vittoria 20-3. Nel turno successivo Marinovich part\u00ec come titolare contro i Philadelphia Eagles, vedendosi intercettare tre dei suoi primi dieci passaggi. Schroeder riconquist\u00f2 il posto da titolare e Marinovich non gioc\u00f2 pi\u00f9 nella NFL. Nel 2008, ESPN lo ha nominato la 31\u00aa peggiore scelta nel draft di tutti i tempi.\nStatistiche.\nNFL"}
{"id": "5356883", "revid": "729019", "url": "https://it.wikipedia.org/wiki?curid=5356883", "title": "UFC 185", "text": "UFC 185: Pettis vs. dos Anjos \u00e8 stato un evento di arti marziali miste tenuto dalla Ultimate Fighting Championship svolto il 14 marzo 2015 all'American Airlines Center di Dallas, Stati Uniti.\nRetroscena.\nQuesto fu il terzo evento organizzato dalla UFC a Dallas, Stati Uniti.\nNel Main Event della serata si affrontarono il campione Anthony Pettis e lo sfidante Rafael dos Anjos, in un match valido per il titolo dei pesi leggeri UFC. Mentre nel co-main event si affrontarono la campionessa Carla Esparza e \nJoanna J\u0119drzejczyk, in un incontro valido per il titolo dei pesi paglia femminili.\nMatt Brown venne rimosso dall'evento , per essere in seguito inserito in questa card contro l'ex campione dei pesi welter Johny Hendricks.\nVagner Rocha doveva affrontare il nuovo arrivato Joseph Duffy. Tuttavia, Rocha si infortun\u00f2 nei primi giorni di febbraio per poi essere rimpiazzato da Jake Lindsey.\nDaron Cruickshank manc\u00f2 il limite di peso della sua categoria, pesando 71.44 Kg. Successivamente, gli venne data un'altra possibilit\u00e0 per perdere peso, ma anche questa volta non riusc\u00ec nell'impresa andando a pesare 71.21 Kg.\nPremi.\nI lottatori premiati ricevettero un bonus di 50.000 dollari.\nLegenda:"}
{"id": "5356886", "revid": "767487", "url": "https://it.wikipedia.org/wiki?curid=5356886", "title": "Bovista", "text": "Bovista \u00e8 un genere di funghi basidiomiceti della famiglia Agaricaceae..\nTassonomia.\nSpecie.\nLa specie tipo di questo genere \u00e8 \"Bovista plumbea\" Pers., 1795. Le altre specie incluse sono le seguenti."}
{"id": "5356892", "revid": "110157", "url": "https://it.wikipedia.org/wiki?curid=5356892", "title": "Rhythm of Love Tour", "text": "Il Rhythm of Love Tour \u00e8 stato il terzo tour di concerti della cantante australiana Kylie Minogue, intrapreso nel 1991.\nIl concerto \u00e8 stato di supporto all'album in studio dell'artista \"Rhythm of Love\". Le tappe del tour hanno toccato Australia e Asia orientale."}
{"id": "5356919", "revid": "965985", "url": "https://it.wikipedia.org/wiki?curid=5356919", "title": "Let's Get to It Tour Tour", "text": ""}
{"id": "5356925", "revid": "110157", "url": "https://it.wikipedia.org/wiki?curid=5356925", "title": "Let's Get to It Tour", "text": "Il Let's Get to It Tour \u00e8 stato un tour di concerti della cantante australiana Kylie Minogue, intrapreso nel 1991.\nIl concerto \u00e8 stato di supporto all'album in studio dell'artista \"Let's Get to It\". Le tappe del tour hanno toccato il Regno Unito e l'Irlanda."}
{"id": "5356927", "revid": "124738406", "url": "https://it.wikipedia.org/wiki?curid=5356927", "title": "Orchestra Filarmonica Slovacca", "text": "L'Orchestra Filarmonica Slovacca (Slovensk\u00e1 filharm\u00f3nia) \u00e8 un'orchestra sinfonica con sede a Bratislava in Slovacchia.\nFondata nel 1949, dagli anni 1950 ha sede presso la barocca sala da concerto \"Reduta Bratislava\" costruita nel 1773. Oltre a tenere una completa stagione di concerti, si esibisce in diversi festival in tutta Europa ed ha fatto tourn\u00e9e a Cipro, in Turchia, Giappone e Stati Uniti. Ha registrato diversi album principalmente per l'etichetta discografica Naxos Records."}
{"id": "5356937", "revid": "76963", "url": "https://it.wikipedia.org/wiki?curid=5356937", "title": "Jarrod Bunch", "text": " Al college gioc\u00f2 a football a Michigan.\nCarriera nel football americano.\nBunch fu scelto come 27\u00ba assoluto nel Draft NFL 1991 dai New York Giants. Nel suo secondo anno fu premiato come miglior giocatore dell'attacco della squadra dopo essersi classificato al secondo posto nella NFL con 4,8 yard medie a corsa. Dopo avere subito un infortunio al ginocchio e diverse operazioni chirurgiche, tent\u00f2 di continuare la propria carriera professionistica con i Los Angeles Raiders ma fu costretto al ritiro nel 1995."}
{"id": "5356938", "revid": "56620", "url": "https://it.wikipedia.org/wiki?curid=5356938", "title": "Se mi vuoi bene", "text": "Se mi vuoi bene \u00e8 il secondo romanzo di Fausto Brizzi, il sesto libro che ha pubblicato considerando anche quelli che ha tratto dai suoi film.\nAdattamenti cinematografici.\nNel 2019 \u00e8 stato realizzato un adattamento cinematografico del romanzo, a opera dello stesso Brizzi, con sceneggiatura scritta in collaborazione con Herbert Simone Paragnani, Mauro Uzzeo e Martino Coli, e avente come interpreti Claudio Bisio, Sergio Rubini, Flavio Insinna, Maria Amelia Monti, Lucia Ocone e Gian Marco Tognazzi. L'uscita nelle sale \u00e8 avvenuta il 17 ottobre 2019."}
{"id": "5356948", "revid": "767487", "url": "https://it.wikipedia.org/wiki?curid=5356948", "title": "Soulicious", "text": "Solicious \u00e8 il sesto album in studio della cantante tedesca Sarah Connor, pubblicato il 30 marzo 2007 dalla X-Cell e Universal Music Group."}
{"id": "5356955", "revid": "287204", "url": "https://it.wikipedia.org/wiki?curid=5356955", "title": "La notte che bruciammo Chrome (racconto)", "text": "La notte che bruciammo Chrome (\"Burning Chrome\") \u00e8 un racconto di fantascienza di William Gibson, pubblicato nel 1982 e candidato al premio Nebula per il miglior racconto dello stesso anno.\nNell'opera compare per la prima volta il termine ciberspazio, coniato per l'occasione da William Gibson.\nIl racconto ha dato il titolo all'omonima antologia contenente i primi racconti dello scrittore canadese, edita nel 1986.\nStoria editoriale.\nIl racconto, appartenente al filone cyberpunk, \u00e8 stato pubblicato nel 1982 sul numero di luglio della rivista Omni e successivamente inclusa nell'omonima antologia (\"Burning Chrome\") del 1986.\n\"La notte che bruciammo Chrome\" si inserisce nello scenario cyberpunk descritto nella \"Trilogia dello Sprawl\" composta dai tre romanzi \"Neuromante\" (\"Neuromancer\" 1984), \"Gi\u00f9 nel ciberspazio\" (\"Count Zero\" 1986) e \"Monna Lisa Cyberpunk\" (\"Mona Lisa Overdrive\" 1988). Come anche il precedente racconto \"Johnny Mnemonico\" (\"Johnny Mnemonic\" 1981) e il successivo \"New Rose Hotel\" (\"New Rose Hotel\" 1984), ricorda lo stile hard boiled degli anni trenta ed \u00e8 narrato in prima persona dal protagonista.\nL'opera \u00e8 stata candidata nel 1983 al premio Nebula per il miglior racconto pubblicato nel 1982 e ad essa si \u00e8 ampiamente ispirato l'autore quando l'amico ed editore Terry Carr gli chiese di cimentarsi nella scrittura del suo primo romanzo, \"Neuromante\", pubblicato poi nel 1984.\nTrama.\nAutomatic Jack e Bobby Quine sono due hacker; il primo \u00e8 uno specialista di hardware mentre il secondo \u00e8 un vero \"cowboy della tastiera\", ossia un talento esperto di software. Jack, il narratore della storia, riflessivo e introverso, rimase ferito durante un'azione di guerra a seguito di cui gli fu amputato un braccio e ha sopperito all'handicap con delle protesi cibernetiche di precisione che gli permettono di manipolare circuiti di dimensioni microscopiche. Bobby, impulsivo e volubile, \u00e8 schiavo del proprio talento ed \u00e8 alla ricerca di azioni sempre pi\u00f9 estreme e lucrose per affermare il suo carisma nel sottobosco degli hacker; nel frattempo, in attesa del colpo che gli permetter\u00e0 di concludere in bellezza la propria carriera, passa il suo tempo in un bar, il \"Gentleman Loser\", dove incontra una giovane ragazza, Rikki, della quale si innamora e con la quale inizia una relazione. Rikki Wildside ha velleit\u00e0 artistiche ed \u00e8 ossessionata dal voler apparire simile alla star del cinema \"simstim\" Tally Isham. La ragazza, al pari di molte altre aspiranti modelle, ha intenzione di ricorrere alla chirurgia estetica e a impianti cibernetici per assomigliare il pi\u00f9 possibile all'icona mediatica, convinta che la somiglianza gli avrebbe aperto le porte del successo aiutandola a sfondare nel campo dello spettacolo. Oggetto del desiderio della ragazza sono i costosissimi occhi artificiali azzurri della Zeiss Ikon, gli stessi di Tally Isham e di molti altri vip.\nBobby vuole aggredire l'impero virtuale di Chrome, una pericolosa criminale con agganci nel mondo della malavita organizzata. La donna, su cui circolano inquietanti storie che ne tratteggiano l'estrema crudelt\u00e0, \u00e8 la tenutaria di un famoso bordello, \"La casa delle Luci Blu\", membro dell'organizzazione criminale chiamata \"I Ragazzi\" il cui capitale \u00e8 custodito nel ciberspazio e protetto da ICE potentissimi e mortali. Jack, che nel frattempo si \u00e8 innamorato di Rikki, \u00e8 contrario al piano ed \u00e8 convinto che Bobby voglia cimentarsi nell'impresa solo per spirito di avventura e per legare a s\u00e9 la ragazza con il denaro guadagnato. Jack ha recentemente acquistato da Finn, un ricettatore di New York, un potente programma russo in grado di penetrare i sistemi di sicurezza, usabile anche contro Chrome, ma \u00e8 restio ad aiutare Bobby, intuendo la pericolosit\u00e0 e la difficolt\u00e0 dell'operazione.\nQuando Jack capisce che Rikki si sta allontanando da loro e che \u00e8 disposta a tutto pur di procurarsi il denaro per un ennesimo impianto che la porterebbe ad assomigliare ancora di pi\u00f9 a Tally Isham, acconsente ad aiutare Bobby. Grazie al virus informatico di Jack i due annientano i programmi di difesa di Chrome, ne prosciugano i conti bancari e, con la complicit\u00e0 di una potente famiglia di riciclatori di denaro sporco di Hong Kong, i Long Hum, fanno perdere le loro tracce nel ciberspazio, ottenendo solo una piccola parte del denaro rubato, ma in grado comunque di renderli ricchi. Jack pensa a Chrome che, privata completamente di tutto il suo potere e ormai alla merc\u00e9 dei suoi avversari e di tutti nemici accumulati nella sua carriera criminale, non sar\u00e0 in grado di vendicarsi di loro.\nQuando dopo la loro incursione Jack cerca di rintracciare Rikki, a cui aveva affiancato una sorta di \"angelo custode\" nel caso le cose fossero andate male, scopre che \u00e8 entrata a lavorare nel bordello di Chrome per procurarsi il denaro necessario per l'impianto. La ragazza successivamente incontra Jack, mostrandogli di essersi appena operata agli occhi, che ora sono i tanto sospirati Zeiss Ikon azzurri. Rikki annuncia all'amico di volersi trasferire a Hollywood, dove un suo amico ha degli agganci che le potrebbero permettere di vivere in loco, nella speranza di trovare nel frattempo un lavoro che le permetta di trasferirsi a Chiba City. Bobby, troppo preso dalla riuscita dell'impresa, sembra ormai ignorare la ragazza, che viene accompagnata da Jack all'aeroporto, dove si scambiano un bacio d'addio. Il tecnico decide allora di chiedere a proprie spese il cambio di destinazione del suo viaggio, pagandole un biglietto di andata e ritorno direttamente per Chiba.\nTempo dopo, un solitario Jack ragiona sul fatto che Rikki non sia mai tornata, mentre osserva le campagne pubblicitarie che riempiono la citt\u00e0 e che mostrano modelle quasi identiche, gran parte delle quali dotare degli stessi occhi artificiali che si era fatta impiantare anche la ragazza.\nOpere derivate.\nWilliam Gibson ha lavorato all'adattamento cinematografico del racconto \"Burning Chrome\" nel quale si era dimostrata interessata la regista Kathryn Bigelow anche se il progetto non si \u00e8 mai concretizzato. Tuttavia alcune assonanze e riferimenti all'opera possono essere individuati in Strange Days."}
{"id": "5356959", "revid": "991694", "url": "https://it.wikipedia.org/wiki?curid=5356959", "title": "Noltec", "text": ""}
{"id": "5356969", "revid": "1123126", "url": "https://it.wikipedia.org/wiki?curid=5356969", "title": "Santi martiri concordiesi", "text": "Con il titolo di santi martiri concordiesi \u00e8 designato un gruppo di settantadue martiri, uccisi a Concordia Sagittaria nel 304 durante la persecuzione dei cristiani sotto Diocleziano e venerati localmente da alcune diocesi cattoliche del Triveneto.\nAgiografia.\nSecondo una \"Passio Martyrum\" tarda, dalla citt\u00e0 di Vicenza arrivarono a Iulia Concordia due fratelli cristiani: Donato e Solone. Una volta giunti nella citt\u00e0 cominciarono a diffondere il cristianesimo e molti chiesero di essere battezzati. Arriv\u00f2 a Concordia un governatore di nome Eufemio che aveva intenzione di ripristinare la religione pagana. Saputo che in citt\u00e0 c'erano dei cristiani li fece arrestare: mentre i fratelli vicentini Donato e Solone catechizzavano e battezzavano Neomedio e la figlia Lucilla, tutti i presenti furono arrestati e messi sotto processo. Tradizionalmente i nomi sono Donato, Solone, Secondiano, Romolo, Crisanto, Eutichio, Giusto, Cordio, Silvano, Neomedio, Lucilla, Policrazio, Ermogio e altri, in tutto settantadue persone. Una volta giunti al palazzo del governatore Eufemio, questi li interrog\u00f2 e poi li fece torturare e frustare. Dato che non avevano intenzione di cambiare proposito, vennero trascinati fuori dalle mura e decapitati lungo le sponde del fiume Lemene. La data tradizionale dell'evento \u00e8 il 17 febbraio 304. I loro corpi furono raccolti da alcune persone del luogo. In seguito le ossa furono poste in un'urna che si trova ora nella cattedrale di Santo Stefano. Nel luogo in cui furono uccisi si erge un piccolo sacello.\nCulto.\nLa ricorrenza dei martiri di Concordia non compare nel Martirologio Romano. Sono ricordati il 17 febbraio nelle diocesi di Concordia-Pordenone e di Vicenza e nell'arcidiocesi di Gorizia.\nLa cappella che custodisce l'urna con le loro reliquie nella cattedrale di Concordia Sagittaria \u00e8 stata proclamata santuario diocesano il 17 febbraio 2018 dal vescovo di Concordia-Pordenone Giuseppe Pellegrini.\nNel territorio del comune di Concordia Sagittaria \u00e8 presente un sacello dedicato ai santi martiri concordiesi del XIX secolo, edificato presso il luogo tradizionale del loro martirio."}
{"id": "5356976", "revid": "71345030", "url": "https://it.wikipedia.org/wiki?curid=5356976", "title": "Loggia dei Signori", "text": ""}
{"id": "5356981", "revid": "86599", "url": "https://it.wikipedia.org/wiki?curid=5356981", "title": "Osservatorio Valmeca", "text": "L'osservatorio Valmeca (in francese \"Observatoire Valmeca\") \u00e8 un osservatorio astronomico francese situato nel comune di Puimichel alle coordinate . Il suo codice \"MPC\" \u00e8 184 Valmeca Observatory.\nIl Minor Planet Center gli accredita la scoperta di cinque asteroidi effettuate tra il 2000 e il 2004. "}
{"id": "5356983", "revid": "986213", "url": "https://it.wikipedia.org/wiki?curid=5356983", "title": "John Eliot, VI conte di St. Germans", "text": "Biografia.\nEra il figlio di Henry Eliot, V conte di St Germans, e di sua moglie, Emily Harriet Labouchere. Frequent\u00f2 la Royal Military College, Sandhurst.\n\u00c8 stato capitano del II battaglione dei dragoni dei Scots Greys e combatt\u00e9 nella prima guerra mondiale.\nMatrimonio.\nSpos\u00f2, l'11 giugno 1918, Lady Blanche Linnie Somerset (15 aprile 1897\u201330 agosto 1968), figlia di Henry Somerset, IX duca di Beaufort. Ebbero due figlie:\nMorte.\nMor\u00ec il 22 marzo 1922 per un incidente durante una gara a Totnes."}
{"id": "5356988", "revid": "2091899", "url": "https://it.wikipedia.org/wiki?curid=5356988", "title": "Carmen de Hastingae Proelio", "text": "Il Carmen de Hastingae Proelio (\"Canzone della battaglia di Hastings\") \u00e8 un poema in latino medievale narrante la conquista normanna dell'Inghilterra, che l'opinione storica corrente identifica con il poema perduto scritto da Guido di Amiens. Venne scoperto nel 1826 da Georg Heinrich Pertz all'interno di un'antologia, la cui datazione \u00e8 anch'essa oggetto di dibattito, ed oggi esistente in un'unica copia conservata alla Biblioth\u00e8que royale de Belgique, apparentemente un esemplare dell'inizio del XII secolo ricavato dall'originale del secolo precedente. \u00c8 una fonte molto ostile verso Aroldo (sulla scia di Guglielmo di Poitiers) e verso gli anglosassoni.\nDescrizione.\nIl poema esordisce con una dedica a \"L...\" da parte di \"W...\", che, tra gli altri, il professor Frank Barlow ha identificato in Lanfranco di Canterbury (\"Lanfrancum\") e Guido (\"Wido\"). Per quanto dibattuto, questo punto consentirebbe di datare la redazione iniziale al 1070 circa, qualora il testo fosse appunto da attribuire a Guido (Lanfranco venne consacrato arcivescovo di Canterbury nell'agosto 1070 e Guglielmo di Jumi\u00e8ges fa menzione dell'opera nel 1071).\nLa narrazione dell'impresa normanna comincia con la descrizione della flotta del duca di Normandia ancorata a Saint-Valery-sur-Somme in attesa di un vento favorevole (settembre 1066). La descrizione della battaglia di Hastings occupa all'incirca un terzo dell'opera, e contiene diverse scene non riferite dalle altre fonti contemporanee, come la provocazione del giocoliere Taillefer di fronte agli inglesi, i quattro uccisori di Harold Godwinson (tra cui viene nominato lo stesso Guglielmo), il ruolo di negoziatore di Ansgard all'assedio di Londra, la presenza in battaglia di Pugliesi, Calabresi e Siciliani. Si conclude con l'incoronazione di Guglielmo a Westminster (dicembre 1066).\nPer R. H. C. Davis, la forma e il tono del poema, esageratamente eloquente, con riferimenti classici, lo inquadrano come esercizio letterario. Non \u00e8 dello stesso avviso Elisabeth van Houts, che attribuisce il poema a Guido di Amiens.\nSi compone di 835 righe di pentametri ed esametri, ed \u00e8 mutilo della fine. La prima edizione fu a cura di Henry Petrie in Inghilterra, e di Francisque Michel in Francia, negli anni 1840..\nMostrando tutti i segni di un lavoro affrettato, il \"Carmen\" venne probabilmente composto entro alcuni mesi dall'incoronazione di Guglielmo a re d'Inghilterra (Natale 1066), forse nel 1067 attorno a Pasqua, per essere declamato durante i festeggiamenti reali in Normandia, cui presiedette lo stesso Guglielmo. I motivi per la sua composizione e declamazione dovettero avere a che fare con la famiglia del vescovo Guido, in quel momento in disgrazia presso il re, nonostante il coinvolgimento di Ugo di Ponthieu (nipote di Guido), nella morte di re Aroldo ad Hastings: Guido voleva forse rimarcare presso il sovrano il ruolo avuto dalla propria famiglia nell'impresa d'Inghilterra. Inoltre, all'epoca, Guido non godeva dei favori del Papa, e desiderava forse appoggiarsi all'influenza normanna tramite il dono del \"Carmen\"; una terza possibilit\u00e0 (e con le altre non mutuamente esclusiva) \u00e8 la caduta in disgrazia presso Guglielmo del conte Eustachio II di Boulogne, che dai contenuti del \"Carmen\" sembra essere un amico stretto o un parente della casata: quindi il \"Carmen\" potrebbe essere stato composto per presentare il conte Eustachio in una luce favorevole.\nControversie sull'origine dell'opera.\nComplessivamente il \"Carmen\" \u00e8 la pi\u00f9 vivida delle fonti scritte, e praticamente l'unica a fornire nel dettaglio un punto di vista non normanno: \u00e8 stata proprio l'estrema vivezza del poema a farlo porre sotto accusa come un falso, un'opera d'invenzione, o almeno a farlo ritenere una fonte tarda, del XII secolo; alcuni storici, come Frank Barlow, all'opposto ne sostengono la composizione precocissima, databile forse gi\u00e0 al 1067.\nIn un primo momento, il poema fu identificato senza dubbi con quello scritto da Guido, vescovo di Amiens dal 1058 al 1075, la cui esistenza \u00e8 menzionata dal cronista Orderico Vitale nella sua \"Historia ecclesiastica\":\n\u00abGuido, vescovo di Amiens, ha composto un poema metrico nel quale, ad imitazione di Virgilio e di Stazio, che cantarono le imprese degli eroi, fa la descrizione della battaglia di Senlac, biasimando e condannando Aroldo, ma assai lodando e glorificando Guglielmo\u00bb.\n\u00ab[Matilde di Fiandra] pass\u00f2 il mare con grande seguito di nobili uomini e donne, [per farsi incoronare regina d'Inghilterra nel 1068]. Tra i chierici che compivano presso di lei le funzioni del culto divino, ricordiamo il celebre Guido, vescovo di Amiens, che gi\u00e0 aveva messo in versi il racconto della battaglia di Aroldo contro Guglielmo\u00bb.\nNel 1944, tuttavia, G. H. White sostenne che il poema non \u00e8 una fonte originale, ma probabilmente un'opera basata su fonti del XII secolo. Pi\u00f9 recentemente, alla fine degli anni sessanta, Sten K\u00f6rner e dopo di lui Frank Barlow rigettarono tale tesi, descrivendo il \"Carmen\" come la fonte pi\u00f9 antica esistente riguardo all'episodio storico, \u00abpi\u00f9 completa delle \"Gesta Normannorum Ducum\" di Guglielmo di Jumi\u00e8ges, pi\u00f9 obiettiva ed affidabile delle \"Gesta Guillelmi\" di Guglielmo di Poitiers, e pi\u00f9 esplicita dell'arazzo di Bayeux\u00bb.\nNel 1978, R. H. C. Davis rimarc\u00f2 come Orderico Vitale menzioni il poema di Guido di Amiens e le \"Gesta Guillelmi\" di Guglielmo di Poitiers tra le fonti utilizzate per la propria opera.. Ciononostante, Vitale non ha attinto nulla dal \"Carmen\" che gi\u00e0 non fosse presente nell'opera di Guglielmo di Poitiers: Davis argomenta come strano che Vitale non riprenda le scene inedite contenute nel \"Carmen\", e che ben difficilmente non le avrebbe riportate se solo ne avesse avuto la conoscenza. Certe scene inedite, inoltre, fanno la loro apparizione, in versioni alternative, anche negli scritti di Guglielmo di Malmesbury ed Enrico di Huntingdon (XII secolo), suggerendone ci\u00f2 un'origine leggendaria.\nDavis rimette in discussione anche la datazione della copia del manoscritto, che i paleografi situano attorno al 1100: per Davis, \u00abesistono numerose ragioni per pensare che il manoscritto dati successivamente al 1100, [...] e non esiste nessuna ragione paleografica per pensare che il \"Carmen\" non possa essere un romanzo cavalleresco del XII secolo\u00bb. Davis, appoggiandosi anche su altre incoerenze, conclude che il poema sia un esercizio letterario composto in una scuola del nord della Francia, o del sud delle Fiandre, tra il 1125 e il 1140, e che conseguentemente non abbia nulla a che fare col poema di Guido di Amiens.\nElisabeth van Houts rifiuta le argomentazioni di Davis e, analizzando la poesia medievale latina del periodo 1066-1135, arriva alla conclusione che il \"Carmen\" sia realmente il poema perduto di Guido di Amiens. Van Houts dimostra che i documenti amministrativi pervenutici attestano la presenza continua di Guido alla corte di Filippo I di Francia, durante la conquista normanna, fino al viaggio in Inghilterra al seguito della regina Matilde (primavera 1068). Le informazioni che Guido include nel suo poema sono dunque principalmente di fonte francese, il che spiegherebbe le incoerenze ed altri elementi leggendari.\nUna terza ipotesi, in grado di conciliare le altre due ma di difficile prova, \u00e8 che il \"Carmen\" sia un'opera di autore sconosciuto, del 1100 circa, basata su Guido di Amiens, o che del lavoro di questi costituisca un abbellimento."}
{"id": "5356994", "revid": "110157", "url": "https://it.wikipedia.org/wiki?curid=5356994", "title": "Comuni del Suriname", "text": "I comuni (olandese ressort, plurale \"ressorten\") o sottodistretti sono la seconda e pi\u00f9 piccola suddivisione politica del Suriname, dopo i distretti. \nIl termine \"ressort\" viene spesso tradotto in \"comune\" sebbene l'amministrazione del Paese sia centralizzata e non ci siano vere e proprie municipalit\u00e0.\nI sottodistretti hanno un organo rappresentativo ma non esecutivo, il \"ressort raad\" (consiglio di sottodistretto); come i consigli di distretto, vengono eletti ogni 5 anni alle elezioni nazionali.\nElenco.\nAl censimento del 2012 sono presenti 62 comuni, ciascuno appartenente a un solo distretto, che ricoprono l'intero territorio nazionale; la dimensione dei comuni pu\u00f2 variare molto, da pochi km\u00b2 nel Distretto di Paramaribo (che contiene l'agglomerato della capitale, diviso in vari comuni) a decine di migliaia di km\u00b2 nelle zone poco abitate dell'interno."}
{"id": "5357011", "revid": "72396", "url": "https://it.wikipedia.org/wiki?curid=5357011", "title": "Berta Hern\u00e1ndez", "text": "Biografia.\nDopo aver studiato recitazione presso la \"Escuela Superior de Arte Dram\u00e1tico de Sevilla,\" prende parte a diversi spettacoli teatrali, tra cui il musical \"En tu fiesta me col\u00e9, \" con il quale vinse il premio \u201cGran V\u00eda de los Musicales\u201d come miglior attrice rivelazione.\nNegli anni successivi riscuote un notevole successo nazionale interpretando la parte di Cristina nella fiction \"Tierra de lobos.\""}
{"id": "5357017", "revid": "767487", "url": "https://it.wikipedia.org/wiki?curid=5357017", "title": "Orchestra Filarmonica Reale di Stoccolma", "text": "L'Orchestra Filarmonica Reale di Stoccolma (in lingua svedese \"Kungliga Filharmonikerna\" o \"Kungliga Filharmoniska Orkestern\", traduzione letterale: \"Filarmonica Reale\" o \"Orchestra Filarmonica Reale\") \u00e8 un'orchestra sinfonica svedese con sede a Stoccolma.\nStoria.\nL'orchestra venne fondata nel 1902 come \"Societ\u00e0 dei concerti di Stoccolma\" (\"Stockholms Konsertf\u00f6reningens orkester\") ma divenne un complesso permanente soltanto nel 1914. Dal 1926 ha la sua sede alla Stockholm Konserthuset.\nDal 1937 l'emittente radiofonica \"Radiotj\u00e4nst\" utilizz\u00f2 l'orchestra come sua orchestra principale, invece di averne una propria.\nNel 1957 venne ribattezzata \"Orchestra Filarmonica di Stoccolma\" (\"Stockholms Filharmoniska Orkester\") e nel 1992 ha acquisito la denominazione attuale, facendo seguito del patronato concessole dalla famiglia reale svedese.\nGeorg Schn\u00e9evoigt fu il primo Direttore principale dell'orchestra, dal 1915 al 1924. L'attuale Direttore principale \u00e8 dal 2008 il finlandese Sakari Oramo, scritturato con un contratto iniziale di 3 anni. Il contratto di Oramo \u00e8 stato prolungato varie volte e rimarr\u00e0 in carica almeno fino al 2021.\nL'orchestra partecipa annualmente alla cerimonia di premiazione del Premio Nobel e del Polar Music Prize. Promuove inoltre due festival alla Stockholm Concert Hall, lo \"Stockholm International Composer Festival\" e il \"Composer Weekend\", focalizzato sui compositori contemporanei svedesi."}
{"id": "5357018", "revid": "110157", "url": "https://it.wikipedia.org/wiki?curid=5357018", "title": "Eric Andersen (album)", "text": "Eric Andersen \u00e8 un album di Eric Andersen, pubblicato dalla Warner Bros. Records nel 1970.\nTracce.\nTutti i brani composti da Eric Andersen"}
{"id": "5357026", "revid": "2134764", "url": "https://it.wikipedia.org/wiki?curid=5357026", "title": "Ivica Radi\u0107", "text": ""}
{"id": "5357040", "revid": "1718925", "url": "https://it.wikipedia.org/wiki?curid=5357040", "title": "Naughty but Nice (Sarah Connor)", "text": "Naught but Nice \u00e8 il quarto album studio della cantante tedesca Sarah Connor, pubblicato da Epic il 21 marzo 2005. Uno dei brani, \"From Zero to Hero\", \u00e8 stata inserita nella colonna sonora del film \"Robots\" del regista Chris Wedge per la 20th Century Fox."}
{"id": "5357043", "revid": "767487", "url": "https://it.wikipedia.org/wiki?curid=5357043", "title": "Hal Hutcheson", "text": "Carriera.\nDebutt\u00f2 da professionista nel 1947-48 nella PBLA con i St. Joseph Outlaws, giocando 7 partite con 9,7 punti di media. L'anno successivo si trasfer\u00ec ai Denver Nuggets della NBL, con cui disput\u00f2 59 con 4,5 punti di media.\nDopo una stagione di pausa, si ripresent\u00f2 nella NPBL, giocando due partite con i Kansas City Hi-Spots."}
{"id": "5357045", "revid": "1305772", "url": "https://it.wikipedia.org/wiki?curid=5357045", "title": "Icariina", "text": "L'icariina \u00e8 un composto chimico appartenente ai flavonoidi e dalla marcata attivit\u00e0 fitoestrogena. Chimicamente \u00e8 un derivato 8-prenil del kampferolo 3,7-\"O\"-diglucoside. \u00c8 presente in piante perenni del genere \"Epimedium\" delle \"Berberidaceae\" e conosciute come \"Horny Goat Weed\" o \"Yin Yang Huo\". \nUsi.\nL'estratto di icariina in combinazione con genisteina e daidzeina, spesso in un rapporto di 20:5:1, rappresentano nella medicina tradizionale cinese uno degli estratti pi\u00f9 efficaci come droga dall'effetto afrodisiaco. Moderni studi hanno dimostrato che l'icariina \u00e8 un inibitore della fosfodiesterasi di tipo 5 (PDE5), la cui attivit\u00e0 \u00e8 la causa dell'impotenza maschile.\nL'effetto svolto nell'aumento di produzione di ossido nitrico, pu\u00f2 contribuire all'azione protettiva contro l'aterosclerosi. Inoltre, l'icariina ed estratti di Epimedium in genere mostrano un'azione contro l'osteoporosi."}
{"id": "5357046", "revid": "363629", "url": "https://it.wikipedia.org/wiki?curid=5357046", "title": "TableTop", "text": "TableTop \u00e8 un talk show dedicato ai giochi da tavolo, ideato da Wil Wheaton e Felicia Day e condotto dallo stesso Wheaton.\n\u00c8 pubblicato su Geek &amp; Sundry, il canale YouTube di Felicia Day..\nStoria.\nAll'inizio di ogni puntata Wil Wheaton presenta brevemente le regole di uno pi\u00f9 giochi da tavolo ed introduce gli ospiti con i quali giocher\u00e0, solitamente personalit\u00e0 televisive o del web.\nUna vasta gamma di giochi sono stati presentati da classici giochi in stile tedesco a giochi per famiglie, a giochi di ruolo e di carte.\nIl 5 aprile 2014 Wil Wheaton annunci\u00f2 il lancio di una campagna di crowdfunding su Indiegogo per finanziare la terza stagione, con l'obbiettivo di raggiungere 500.000 dollari per finanziare la produzione di 15 puntate, 750.000 dollari per finanziare 20 puntate e un milione di dollari per produrre una serie derivata dedicata ai giochi di ruolo.. La campagna si chiuse infine con un pieno successo raggiungendo il totale di 1.414.154 dollari.\nImpatto.\nLe vendite dei giochi che sono comparsi nella serie mostrano un marcato effetto nelle vendite, secondo i dati del distributore Alliance Game Distributor i giochi comparsi nella prima stagione hanno avuto un incremento di vendite del 79%, mentre quelli della seconda stagione del 44% La Days of Wonder ha affermato che nel mese successivo alla trasmissione della prima puntata dello spettacolo le vendite di \"Small Worlds\" sono quintuplicate, mentre quelle di \"Ticket to Ride\", presentato nella quarta puntata, hanno avuto un aumento significativo.\nNel 2013 la serie ha ricevuto il Diana Jones Award, e l'ENnie per il miglior podcast per la puntata dedicata a \"Dragon Age\".\nPuntate.\nTerza stagione.\nIl programma dei giochi e degli ospiti per la terza stagione \u00e8 stato postato da Wil Wheaton sul suo blog."}
{"id": "5357051", "revid": "113102425", "url": "https://it.wikipedia.org/wiki?curid=5357051", "title": "Federazione di softball della Bulgaria", "text": "La Federazione bulgara di softball (bul. \u0411\u044a\u043b\u0433\u0430\u0440\u0441\u043a\u0430 \u0424\u0435\u0434\u0435\u0440\u0430\u0446\u0438\u044f \u043f\u043e \u0412\u043e\u043b\u0435\u0439\u0431\u043e\u043b \"B\u016dlgarska federatsiya po softbol\") \u00e8 un'organizzazione fondata nel 1988 per governare la pratica del softball in Bulgaria.\nOrganizza il campionato di softball bulgaro, e pone sotto la propria egida la nazionale di softball femminile."}
{"id": "5357052", "revid": "300067", "url": "https://it.wikipedia.org/wiki?curid=5357052", "title": "Morris Udall", "text": ""}
{"id": "5357061", "revid": "4175", "url": "https://it.wikipedia.org/wiki?curid=5357061", "title": "Federazione di softball della Croazia", "text": "La Federazione croata di softball (hrv. \"Hrvatski Softball Savez\") \u00e8 un'organizzazione fondata nel 1994 per governare la pratica del softball in Croazia.\nOrganizza il campionato di softball croato, e pone sotto la propria egida la nazionale di softball femminile."}
{"id": "5357065", "revid": "92723", "url": "https://it.wikipedia.org/wiki?curid=5357065", "title": "Phreatophasma aenigmaticum", "text": "Phreatophasma \u00e8 un genere estinto di tetrapodi, probabilmente appartenente ai caseidi e vissuto nel corso del Permiano Medio (circa 270 milioni di anni fa) e i cui resti sono stati ritrovati in Russia. Comprende una sola specie, Phreatophasma aenigmaticum, noto solo per un singolo femore rinvenuto in una miniera nei pressi della citt\u00e0 di Belebej, in Baschiria.\nClassificazione.\nData l'estrema incompletezza dell'olotipo di P. aenigmaticum, la classificazione del genere rimane tuttora controversa. Inizialmente ritenuto un'enigmatica specie di terapside (da cui il nome, Yefremov, 1954; Romer 1956), \u00e8 stato in seguito identificato come una forma basale di sinapside appartenente alla famiglia dei Caseidi (Olson, 1962) o incertae sedis (Ivakhneneko et al., 1997; Maddin et al., 2008). Secondo altri studiosi (Golubev, 2000), i resti ritrovati apparterrebbero, invece, ad una specie di seymouriamorfo, affine a \"Biarmica\" e \"Leptoropha\": ad avvalorare questa ipotesi vi \u00e8 la presenza di testimonianze fossili di tutti e tre i generi nel medesimo giacimento, costituito da depositi riconducibili ad un ambiente lagunare o deltizio, sicuramente pi\u00f9 adatto alla vita di animali semi-acquatici come i seymouriamorfi che a quella di un sinapside completamente terrestre.\nStudi pi\u00f9 recenti (Brocklehurst e Fr\u00f6bisch, 2017) confermano invece l'appartenenza ai caseidi, sulla base di alcune caratteristiche come la profonda fossa intertrocanterica, i condili distali molto distanziati, il tronco del femore corto e robusto e la mancanza di una cresta longitudinale che racchiude il margine posteriore della fossa intertrocanterica. Secondo questo studio, \"Phreatophasma\" occuperebbe una posizione basale all'interno del gruppo, poich\u00e9 conserva caratteri primitivi (plesiomorfie) come la mancanza di compressione del condilo anteriore del femore.\nSignificato dei fossili.\nIl riconoscimento di \"Phreatophasma\" come un caseide basale ha notevoli implicazioni per la comprensione dell'evoluzione e della biogeografia di questa famiglia. \"Phreatophasma\" \u00e8 il secondo esempio di caseide proveniente dalle regioni paleo-temperate della Russia, e non \u00e8 strettamente imparentato con il primo (\"Ennatosaurus tecton\"); ci\u00f2 implicherebbe due distinti eventi di dispersione della famiglia dei caseidi dalle latitudini paleo-equatoriali a quelle temperate. Inoltre, la presenza di \"Phreatophasma\" nel Permiano medio implica che una quantit\u00e0 di caratteristiche plesiomorfiche dei caseidi, tra cui la piccola taglia corporea e un femore relativamente lungo, furono conservate almeno fino al Permiano medio, un'epoca in cui in altre parti del mondo i caseidi erano rappresentati da specie erbivore di grandi dimensioni (ad esempio \"Cotylorhynchus\"). "}
{"id": "5357068", "revid": "110157", "url": "https://it.wikipedia.org/wiki?curid=5357068", "title": "Federazione di softball della Danimarca", "text": "La Federazione danese di softball (dan. \"Dansk Softball Forbund\") \u00e8 un'organizzazione fondata nel 1978 per governare la pratica del softball in Danimarca.\nOrganizza il campionato di softball danese, e pone sotto la propria egida la nazionale di softball femminile."}
{"id": "5357071", "revid": "275619", "url": "https://it.wikipedia.org/wiki?curid=5357071", "title": "Ninja del Villaggio della Foglia", "text": ""}
{"id": "5357077", "revid": "1543377", "url": "https://it.wikipedia.org/wiki?curid=5357077", "title": "Federazione di softball della Grecia", "text": "La Federazione greca di softball (gre. \"Elli\u0331nik\u00ed\u0331 F\u00edlathlo Omospond\u00eda S\u00f3ftmpol\") \u00e8 un'organizzazione fondata nel 1997 per governare la pratica del softball in Grecia.\nOrganizza il campionato di softball greco, e pone sotto la propria egida la nazionale di softball femminile."}
{"id": "5357081", "revid": "1318658", "url": "https://it.wikipedia.org/wiki?curid=5357081", "title": "European Network of Information Centres", "text": "L'European Network of Information Centres \u00e8 un \"network\" costituito dai centri di informazione propri di ogni stato che fa parte della Convenzione Culturale (1954). \u00c8 stato fondato per iniziativa congiunta dell'UNESCO e del Consiglio d'Europa.\nIn Italia vi \u00e8 il CIMEA (Centro di Informazione sulla Mobilit\u00e0 e le Equivalenze Accademiche) istituito nel 1984 e operante con il Ministero dell'istruzione dal 1986. Il \"network\" \u00e8 stato istituito nel 1994 per sviluppare in Europa una politica del riconoscimento delle qualifiche comune. Con la Convenzione di Lisbona (1997) assume un ruolo chiave in Europa nel raccoglie le informazioni dai diversi centri nazionali. Ogni centro \u00e8 istituito indipendentemente da ogni nazione che ne pu\u00f2 avere anche pi\u00f9 di uno. Generalmente danno informazioni su:"}
{"id": "5357105", "revid": "775372", "url": "https://it.wikipedia.org/wiki?curid=5357105", "title": "Federazione di softball di Guernsey", "text": "La Federazione di Guernsey di softball (eng. \"Guernsey Softball Association\") \u00e8 un'organizzazione fondata per governare la pratica del softball a Guernsey.\nOrganizza il campionato di softball di Guernseyo, e pone sotto la propria egida la nazionale di softball femminile."}
{"id": "5357111", "revid": "110157", "url": "https://it.wikipedia.org/wiki?curid=5357111", "title": "Federazione di softball dell'Irlanda", "text": "La Federazione irlandese di softball (eng. \"Softball Ireland\") \u00e8 un'organizzazione fondata nel 1989 per governare la pratica del softball in Irlanda.\nOrganizza il campionato di softball irlandese, e pone sotto la propria egida la nazionale di softball femminile."}
{"id": "5357113", "revid": "110157", "url": "https://it.wikipedia.org/wiki?curid=5357113", "title": "Baxinger", "text": "Galactic Gale Baxingar (\u9280\u6cb3\u70c8\u98a8\u30d0\u30af\u30b7\u30f3\u30ac\u30fc Ginga Repp\u016b Bakushing\u0101?), conosciuto anche semplicemente come Baxinger o \"Cosmo Rangers\", \u00e8 una sere anime di tipo mecha mandata in onda per la prima volta in Giappone tra il 1982-3 su TV Tokyo in 39 episodi; si tratta della seconda opera della trilogia di Super Robot J9, sequel di Bryger e seguita da Sasuraiger.\nLa storia si ispira agli eventi accaduti durante gli anni Bakumatsu, tra il 1853-67, verso la fine del periodo edo e vede come protagonisti una speciale squadra d polizia del tutto similare a quella dei samurai Shinsengumi. La serie \u00e8 inedita in Italia.\nTrama.\nL'azione si svolge sei secoli dopo la distruzione del pianeta Giove e il sistema solare si trova in uno stato di pace apparente sotto il governo dalla mano ferma e decisa dell'organizzazione Bakufu. Tuttavia, l'illegalit\u00e0 vigente in molti di questi territori spaziali richiede l'apporto di un uomo di nome Dan Condo; egli deve organizzare una nuova squadra J9 per lottare contro l'ingiustizia. I cinque membri del team sono dotati di \"Cosmobikes\" le quali si possono assemblare in un super robot di nome Baxingar.\nVideogiochi.\nBaxingar \u00e8 stato descritto nel videogioco \"Super Robot Wars GC\" accanto agli altri robot titolari Bryger e Sasuraiger. Le uniche unit\u00e0 nemiche della serie a comparire nel gioco sono la Shin Wakusei Rengu Battleship e il Krauwanka."}
{"id": "5357114", "revid": "1718925", "url": "https://it.wikipedia.org/wiki?curid=5357114", "title": "Key to My Soul", "text": "Key to My Soul \u00e8 il terzo album studio della cantante tedesca Sarah Connor, pubblicato da Epic il 17 novembre 2003."}
{"id": "5357115", "revid": "729019", "url": "https://it.wikipedia.org/wiki?curid=5357115", "title": "Federazione di softball d'Israele", "text": "La Federazione israeliana di softball (eng. \"Israel Softball Association\") \u00e8 un'organizzazione fondata per governare la pratica del softball in Israele.\nOrganizza il campionato di softball israeliano, e pone sotto la propria egida la nazionale di softball femminile."}
{"id": "5357116", "revid": "1151326", "url": "https://it.wikipedia.org/wiki?curid=5357116", "title": "Malformazioni artero-venose", "text": ""}
{"id": "5357117", "revid": "964", "url": "https://it.wikipedia.org/wiki?curid=5357117", "title": "Ankh-ib-tawy", "text": ""}
{"id": "5357120", "revid": "110157", "url": "https://it.wikipedia.org/wiki?curid=5357120", "title": "Federazione di softball di Jersey", "text": "La Federazione di Jersey di softball (eng. \"Jersey Softball Association\") \u00e8 un'organizzazione fondata nel 1993 per governare la pratica del softball a Jersey.\nOrganizza il campionato di softball di Jersey, e pone sotto la propria egida la nazionale di softball femminile."}
{"id": "5357131", "revid": "729019", "url": "https://it.wikipedia.org/wiki?curid=5357131", "title": "Federazione di softball della Lituania", "text": "La Federazione lituana di softball (lit. \"Lietuvos softbolas asociacija\") \u00e8 un'organizzazione fondata per governare la pratica del softball in Lituania.\nOrganizza il campionato di softball lituano, e pone sotto la propria egida la nazionale di softball femminile."}
{"id": "5357139", "revid": "599013", "url": "https://it.wikipedia.org/wiki?curid=5357139", "title": "Bob Bolyard", "text": "Carriera.\nGioc\u00f2 per tre stagioni nella NBL, disputando complessivamente 158 partite con 4,3 punti di media."}
{"id": "5357141", "revid": "300067", "url": "https://it.wikipedia.org/wiki?curid=5357141", "title": "Robert Bolyard", "text": ""}
{"id": "5357147", "revid": "964", "url": "https://it.wikipedia.org/wiki?curid=5357147", "title": "Khahotepra", "text": ""}
{"id": "5357149", "revid": "1573940", "url": "https://it.wikipedia.org/wiki?curid=5357149", "title": "Federazione di softball del Regno Unito", "text": "La Federazione britannica di softball (eng. \"British Softball Federation\") \u00e8 un'organizzazione fondata per governare la pratica del softball nel Regno Unito.\nOrganizza il campionato di softball britannico, e pone sotto la propria egida la nazionale di softball femminile."}
{"id": "5357162", "revid": "1718925", "url": "https://it.wikipedia.org/wiki?curid=5357162", "title": "Unbelievable (Sarah Connor)", "text": "Unbelievable \u00e8 il secondo album studio della cantante tedesca Sarah Connor, pubblicato da Epic il 30 Settembre 2002."}
{"id": "5357164", "revid": "729019", "url": "https://it.wikipedia.org/wiki?curid=5357164", "title": "Federazione di softball della Russia", "text": "La Federazione russa di softball (rus. \"Rossijskaja Federacija Softbola\") \u00e8 un'organizzazione fondata per governare la pratica del softball in Russia.\nOrganizza il campionato di softball russo, e pone sotto la propria egida la nazionale di softball femminile."}
{"id": "5357169", "revid": "1371684", "url": "https://it.wikipedia.org/wiki?curid=5357169", "title": "Federazione di softball della Repubblica Ceca", "text": "La Federazione ceca di softball (cze. \"\u010cesk\u00e1 softballov\u00e1 asociace\") \u00e8 un'organizzazione fondata per governare la pratica del softball in Repubblica Ceca.\nOrganizza il campionato di softball ceco, e pone sotto la propria egida la nazionale di softball femminile."}
{"id": "5357172", "revid": "599013", "url": "https://it.wikipedia.org/wiki?curid=5357172", "title": "Kuso Miso Technique", "text": " \u00e8 una storia a fumetti autoconclusiva di Junichi Yamakawa pubblicato sulla rivista \"Barazoku\" nel 1987. L'opera \u00e8 diventata nota sul web anche col nome di \"Yaranai ka?\" o \"Uho! Ii otoko\".\nTrama.\nIl giovane studente Masaki Michishita si sta recando di corsa ai bagni pubblici del parco quando viene fermato da un giovane uomo che gli chiede di fare sesso con lui nel gabinetto. Il luogo, ricorda troppo tardi Masaki, \u00e8 infatti punto di riferimento per appuntamenti per gay.\nDurante il rapporto sessuale, Masaki non riuscendo pi\u00f9 a contenersi urina nella bocca dell'uomo che stava praticandogli la fellatio. Questi propone poi al giovane di liberare la vescica durante la pratica anale. Dopo l'esperienza il meccanico Takakazu Abe scopre che Masaki \u00e8 sul punto di defecare e, sorprendendolo, si interroga alla fine se non sia un'esperienza piacevole penetrare il ragazzo e lasciarsi ricoprire dalle sue feci."}
{"id": "5357184", "revid": "110157", "url": "https://it.wikipedia.org/wiki?curid=5357184", "title": "Federazione di softball della Serbia", "text": "La Federazione serba di softball (srp. \"Softbol savez Srbije\") \u00e8 un'organizzazione fondata nel 2008 per governare la pratica del softball in Serbia.\nOrganizza il campionato di softball serbo, e pone sotto la propria egida la nazionale di softball femminile."}
{"id": "5357186", "revid": "125917312", "url": "https://it.wikipedia.org/wiki?curid=5357186", "title": "Stadio San Pietroburgo", "text": "Lo stadio San Pietroburgo () \u00e8 uno stadio di calcio situato nella parte occidentale dell'Isola Krestovskij a San Pietroburgo, Russia.\nHa una capienza di 68.881 posti a sedere e ospita le partite casalinghe dello . Lo stadio \u00e8 stato utilizzato come sede di alcune partite della Confederations Cup 2017, del campionato mondiale di calcio 2018 ed alcune partite di Euro 2020.\nStoria.\nLo stadio \u00e8 stato progettato per sostituire il vecchio stadio Petrovskij come casa dello . Tale necessit\u00e0 \u00e8 diventata ancora pi\u00f9 impellente dopo l'assegnazione alla Russia del campionato mondiale di calcio 2018.\nIl progetto \u00e8 stato curato dall'architetto giapponese Kish\u014d Kurokawa, gi\u00e0 progettista del Toyota Stadium di Toyota, Giappone. Lo stadio sorger\u00e0 sulle ceneri del Kirov Stadium demolito nel 2005.\nL'inaugurazione dell'impianto \u00e8 stata il 27 ottobre del 2016.\nPer\u00f2 in novembre una commissione tecnica della FIFA scopr\u00ec che il campo retrattile non era stabile, causando vibrazioni non accettabili. Il Primo Ministro Russo Vitaly Mutko dichiar\u00f2 che sarebbero state trovate delle soluzioni.\nIl nome dello stadio non \u00e8 stato deciso ufficialmente. Nel luglio del 2009, il presidente dello ha annunciato che lo stadio si sarebbe chiamato \"Zenit Arena\". Nel settembre 2009, il presidente del consiglio d'amministrazione della societ\u00e0 petrolifera Gazprom, ha detto ai giornalisti che lo stadio si sarebbe chiamato \"Gazprom Arena\"."}
{"id": "5357194", "revid": "110157", "url": "https://it.wikipedia.org/wiki?curid=5357194", "title": "Federazione di softball della Slovacchia", "text": "La Federazione slovacca di softball (svk. \"Slovensk\u00e1 softbalov\u00e1 asoci\u00e1cia\") \u00e8 un'organizzazione fondata nel 1990 per governare la pratica del softball in Slovacchia.\nOrganizza il campionato di softball slovacco, e pone sotto la propria egida la nazionale di softball femminile."}
{"id": "5357221", "revid": "339392", "url": "https://it.wikipedia.org/wiki?curid=5357221", "title": "New Zenit Stadium", "text": ""}
{"id": "5357229", "revid": "767487", "url": "https://it.wikipedia.org/wiki?curid=5357229", "title": "Les Deaton", "text": "Carriera.\nGioc\u00f2 per due stagioni nella NBL, disputando complessivamente 83 partite con 3,7 punti di media."}
{"id": "5357233", "revid": "300067", "url": "https://it.wikipedia.org/wiki?curid=5357233", "title": "Leslie Deaton", "text": ""}
{"id": "5357234", "revid": "599013", "url": "https://it.wikipedia.org/wiki?curid=5357234", "title": "Ted Washington", "text": " Al college gioc\u00f2 a football all'Universit\u00e0 di Louisville\nCarriera professionistica.\nWashington fu scelto come 25\u00ba assoluto nel Draft NFL 1991 dai San Francisco 49ers. Gioc\u00f2 anche per Denver Broncos, Buffalo Bills, Chicago Bears, New England Patriots, Oakland Raiders e Cleveland Browns durante la sua carriera.\nWashington fu convocato per quattro Pro Bowl e vinse un anello del Super Bowl coi Patriots nel Super Bowl XXXVIII. Alto 196\u00a0cm e pesante 170\u00a0kg, fu descritto come \"il prototipo del nose tackle [in una difesa 3-4] di questa epoca\". La sua taglia gargantuesca gli fece guadagnare soprannomi come \"Mt. Washington\" o \"Washington Monument\". Degna di nota fu anche la sua longevit\u00e0, rimanendo un nose tackle titolare, uno dei ruoli pi\u00f9 fisici del football, fino all'et\u00e0 di 39 anni."}
{"id": "5357235", "revid": "339392", "url": "https://it.wikipedia.org/wiki?curid=5357235", "title": "Gazprom Arena", "text": ""}
{"id": "5357238", "revid": "37401", "url": "https://it.wikipedia.org/wiki?curid=5357238", "title": "Platani (fiume)", "text": ""}
{"id": "5357239", "revid": "767487", "url": "https://it.wikipedia.org/wiki?curid=5357239", "title": "Frances Gillespy Wickes", "text": "Biografia.\nLaureata alla Columbia University, era un'insegnante, scrittrice e drammaturga per bambini e ragazzi che viveva a New York, ma si interess\u00f2 presto alla psicologia diventando terapista junghiana, in particolare di artisti, e visit\u00f2 pi\u00f9 volte Zurigo dopo aver incontrato Carl Gustav Jung negli anni 1920, con il quale mantenne corrispondenza. Alcuni suoi testi vennero rappresentati a teatro, al confine tra amatoriale e didattico.\nTeneva un diario dei sogni e fece conferenze, soprattutto all'Analytical Psychology Club di New York. Ebbe un marito, Thomas Wickes (divorziato nel 1910 e morto circa nel 1947) e un figlio, Eliphalet Wickes (1906-1926). Visse in alcuni periodi anche in California e in Alaska.\nJung scrisse la prefazione al suo libro \"II mondo psichico dell'infanzia\" (1927), dove la Wickes sostenne la presenza autonoma del bambino nell'inconscio collettivo, secondo l'idea della \"partecipazione mistica\" che aveva lanciato Lucien L\u00e9vy-Bruhl nel 1910 per le societ\u00e0 primitive, paragonando quindi il bambino a un individuo in formazione, disposto pi\u00f9 all'intuizione e alla sensazione che all'attenzione razionale verso il reale. Il libro ebbe traduzioni in tedesco, francese, olandese, greco e italiano (\"Il mondo psichico dell'infanzia\", trad. di Olga Aquarone, Roma: Astrolabio, 1948).\nTra i suoi corrispondenti, si conservano lettere di Muriel Rukeyser (1913-1980), Henry Murray, Eudora Welty, Mary Louise Peebles (1833-1915), Martha Graham, Lewis Mumford, Thomas Mann, May Sarton, Robert Edmond Jones (1887-1954) e William McGuire (1917-2009). Dopo la sua morte senza eredi, una buona parte della sua grande fortuna economica and\u00f2 al C. G. Jung Institute di San Francisco e tramite la \"Frances G. Wickes Foundation\" (1955-1974) a diverse ricerche di ambito psicologico e filosofico."}
{"id": "5357244", "revid": "588403", "url": "https://it.wikipedia.org/wiki?curid=5357244", "title": "River Atl\u00e9tico Clube", "text": "Il River Atl\u00e9tico Clube, noto anche semplicemente come River, \u00e8 una societ\u00e0 calcistica brasiliana con sede nella citt\u00e0 di Teresina, capitale dello stato del Piau\u00ed.\nStoria.\nIl 1\u00ba marzo 1946, il club venne fondato dagli studenti della Gin\u00e1sio Le\u00e3o XIII, guidati dal docente Anilthon Soares. Dion\u00edsio Brochado importa a San Paolo le divise della squadra argentina del River Plate, e successivamente denomina la squadra con lo stesso nome della squadra argentina adottandone i colori e le divise. Nel 1948, dopo due anni dalla fondazione, il River ha vinto il suo primo campionato statale.\nNel 1977, il club ha partecipato al Campeonato Brasileiro S\u00e9rie A per la prima volta, terminando al 41\u00ba posto. Il club ha partecipato di nuovo al campionato nel 1978, terminando al 69\u00ba posto, nel 1979, terminando all'83\u00ba posto, nel 1981, terminando al 39\u00ba posto, e nel 1982, terminando al 44\u00ba posto.\nNel 2000, il River ha partecipato alla Copa Jo\u00e3o Havelange, competizioni che sostitu\u00ec il campionato brasiliano quell'anno. Il club fu inserito nel \"Modulo Giallo\" (equivalente dalla seconda divisione), dove \u00e8 stato eliminato al primo turno."}
{"id": "5357248", "revid": "425388", "url": "https://it.wikipedia.org/wiki?curid=5357248", "title": "Frances G. Wickes", "text": ""}
{"id": "5357258", "revid": "88740", "url": "https://it.wikipedia.org/wiki?curid=5357258", "title": "Kik\u014d kantai Dairugger XV", "text": " \u00e8 una serie anime di tipo mecha, mandata in onda per la prima volta in Giappone tra il 1982 ed il 1983. Negli Stati Uniti ha subito pesanti modifiche per diventare parte della serie \"Voltron\", nella sua seconda stagione; vari spezzoni di episodi sono stati inoltre inseriti e adattati a \"Golion\" (che in nessun modo \u00e8 collegato ad esso). Prodotta da Toei Animation \u00e8 trasmessa su TV Tokyo in 52 episodi.\nTrama.\nIl team Rugger \u00e8 una squadra d'esplorazione e indagine interplanetaria, oltre che una forza posta a protezione e difesa della Terra; il presidente della Lega terrestre, trovandosi il pianeta in una fase di prosperit\u00e0, avvia una missione di esplorazione della galassia dopo aver fatto fare a mappatura completa delle stelle. Poco dopo l'inizio della missione il gruppo, a bordo della nave spaziale \"Rugger Guard\", viene attaccato dall'Impero di Galveston.\nIl Super Root Dairugger deve difendere la navicella e la sua flotta dagli alieni nel tentativo di proseguire la missione affidata loro. Dopo i ripetuti rifiuti di accettare una convivenza pacifica, la nuova missione del gruppo diventa quella di trovare il pianeta Galveston e liberare il suo popolo oppresso dall'imperatore dispotico; infine, aiutare la popolazione a trovare un nuovo pianeta abitabile prima della totale distruzione di Galveston.\nPersonaggi.\nIl Team \u00e8 costituito da tre squadre (Aria, Mare e Terra) composte da cinque membri ciascuna"}
{"id": "5357270", "revid": "287204", "url": "https://it.wikipedia.org/wiki?curid=5357270", "title": "On a Night Like This Tour", "text": "L'On a Night Like This Tour \u00e8 stato un tour di concerti della cantante australiana Kylie Minogue, intrapreso nel 2001.\nIl tour \u00e8 stato di supporto al settimo album in studio dell'artista ossia \"Light Years\". Le tappe del tour hanno toccato Regno Unito, Danimarca, Germania, Francia e Australia.\nScaletta.\nEncore"}
{"id": "5357280", "revid": "729019", "url": "https://it.wikipedia.org/wiki?curid=5357280", "title": "Rabah Slimani", "text": "Biografia.\nDi origine algerina, Slimani inizi\u00f2 a giocare a rugby nel Sarcelles Rugby per poi entrare nel centro di formazione giovanile dello , squadra con la quale debutt\u00f2 a livello professionistico durante il Top 14 2009-2010. Nelle otto stagioni passate nel club parigino riusc\u00ec a vincere un titolo di campione di Francia nel 2014-2015 e un European Rugby Challenge Cup nel 2016-2017 dopo le due sconfitte in finale subite nel 2011 e nel 2013. Nel dicembre 2016 annunci\u00f2 il suo passaggio al con cui firm\u00f2 un contratto triennale che lo rese il giocatore francese pi\u00f9 pagato del Top 14. Debutt\u00f2 con la nuova squadra all'inizio della stagione 2017-2018; l'annata successiva conquist\u00f2 la Challenge Cup e fu sconfitto nella finale del campionato francese dal .\nSlimani disput\u00f2 due mondiali giovanili di rugby con la selezione under-20 francese nel 2008 e nel 2009. Nel 2010 fu convocato dalla \"Francia A\" per giocare la Churchill Cup. Il suo debutto con la avvenne nel novembre 2013 contro la durante la sessione di \"test match\" autunnali. Successivamente gioc\u00f2 le edizioni 2014 e 2015 del Sei Nazioni, mancando un unico incontro. Le sue prestazioni gli valsero l'inclusione nella squadra francese selezionata per la . Nella prima giornata del torneo iridato segn\u00f2 la sua prima meta in nazionale contro l' e poi salt\u00f2 una sola delle sfide che condussero i \"Bleus\" fino ai quarti di finale persi contro gli \"All Blacks\". Nel corso del successivo biennio, in cui Guy Nov\u00e8s fu il commissario tecnico della formazione transalpina, fu assente in solamente una partita tra quelle disputate dalla Francia. Il cambio di guida tecnica con la nomina di Jacques Brunel non ebbe un grosso impatto sul suo utilizzo; dopo essere stato il pilone destro titolare nel corso del Sei Nazioni 2018, raggiunse il traguardo della cinquantesima presenza in nazionale nell'ultimo \"test-match\" della sessione autunnale giocato contro . Nonostante l'assenza da tutto il Sei Nazioni 2019 a causa di un infortunio muscolare, fu incluso nei pre-convocati per la . Dopo aver giocato in tutte e tre le sfide preparatorie contro ed , guadagn\u00f2 la chiamata nella squadra definitiva selezionata per il mondiale. Nel corso della competizione iridata disput\u00f2 un totale di quattro partite, tra cui il quarto di finale perso contro il .\nNel 2012, Slimani fu convocato nel Barbarian Rugby Club per il tour estivo in Giappone."}
{"id": "5357283", "revid": "1310927", "url": "https://it.wikipedia.org/wiki?curid=5357283", "title": "Baptiste Alo\u00e9", "text": "Caratteristiche tecniche.\nGioca come difensore centrale."}
{"id": "5357284", "revid": "1305772", "url": "https://it.wikipedia.org/wiki?curid=5357284", "title": "Praying for Time", "text": "Praying for Time \u00e8 un brano musicale del cantante inglese George Michael, pubblicato nel 1990 come singolo estratto dall'album \"Listen Without Prejudice Vol. 1\".\nIl singolo \u00e8 stato pubblicato sia su vinile a 45 giri sia su CD."}
{"id": "5357285", "revid": "767487", "url": "https://it.wikipedia.org/wiki?curid=5357285", "title": "Ed Lewinski", "text": "Carriera.\nGioc\u00f2 per quattro stagioni nella NBL, disputando complessivamente 102 partite con 4,8 punti di media."}
{"id": "5357286", "revid": "300067", "url": "https://it.wikipedia.org/wiki?curid=5357286", "title": "Edmund Lewinski", "text": ""}
{"id": "5357288", "revid": "486946", "url": "https://it.wikipedia.org/wiki?curid=5357288", "title": "Slov-matic FOFO Bratislava", "text": ""}
{"id": "5357290", "revid": "1456895", "url": "https://it.wikipedia.org/wiki?curid=5357290", "title": "Campionato serbo di scacchi", "text": "Il Campionato serbo di scacchi si svolge annualmente nella Repubblica di Serbia dal 2007 per determinare il campione nazionale di scacchi. Viene organizzato dalla Federazione serba di scacchi (\"\u0160ahovski Savez Srbije\"), associata alla FIDE.\nIn precedenza si svolsero il Campionato jugoslavo dal 1935 al 1991, il campionato della Repubblica Federale di Jugoslavia dal 1992 al 2002 e il campionato di Serbia e Montenegro nel 2005 e 2006. \nCollegamenti esterni.\n Sito della Federazione serba di scacchi "}
{"id": "5357301", "revid": "729019", "url": "https://it.wikipedia.org/wiki?curid=5357301", "title": "Eddy Ben Arous", "text": "Biografia.\nBen Arous nacque da genitori nigeriani emigrati in Francia. Inizi\u00f2 a giocare a rugby nel settore giovanile del Rugby Trappes, club della sua citt\u00e0 nativa, per poi trasferirsi, complici anche motivazioni familiari, prima nel Dreux Rugby Club e successivamente nel US Tours Rugby. Nel 2008 entr\u00f2 a far parte del centro di formazione giovanile del , squadra con la quale fece il suo esordio professionistico contro il durante il Top 14 2010-2011. Nelle oltre cento presenze con il club parigino si aggiudic\u00f2 il Top 14 2015-2016 e disput\u00f2, come titolare, perdendole due finali di European Rugby Champions Cup, nel 2016 e nel 2018.\nNel 2010 Ben Arous disput\u00f2 con la selezione francese under-20 sia il Sei Nazioni di categoria che il Mondiale. Nel 2012 ricevette la sua prima chiamata con la da parte del commissario tecnico Philippe Saint-Andr\u00e9, questi lo convoc\u00f2 per i \"test match\" autunnali, ma non lo fece mai scendere in campo. Il suo esordio con la nazionale francese avvenne l'anno successivo nell'ultimo incontro del tour in Nuova Zelanda. Il 2015 fu l'anno in cui fu maggiormente presente nella selezione francese, disput\u00f2, infatti, sia il Sei Nazioni che la Coppa del Mondo ottenendo un totale di undici presenze durante la stagione. Un infortunio alle costole nella partita contro l' durante il Sei Nazioni 2016 gli fece mancare il resto della stagione internazionale e ritorn\u00f2 tra le file dei transalpini solo dopo un anno in occasione del Sei Nazioni 2017. Nell'estate dello stesso anno il ct Guy Nov\u00e8s lo convoc\u00f2 per il tour in Sudafrica. Sotto la guida del neo allenatore dei \"Bleus\" Jacques Brunel ha disputato solamente la sfida con la del Sei Nazioni 2018; convocato per i \"test match\" estivi contro gli \"All Blacks\" ha dovuto rinunciare a causa di un infortunio."}
{"id": "5357305", "revid": "1543377", "url": "https://it.wikipedia.org/wiki?curid=5357305", "title": "Aigle (panfilo)", "text": "L'Aigle era il panfilo imperiale francese al servizio di Napoleone III e della sua famiglia.\nStoria.\nL\u2019\"Aigle\" fu costruito per ordine dell'imperatore Napoleone III nei cantieri di Cherbourg;\ni lavori iniziarono nel 1857, fu varato il 23 dicembre 1858 ed entr\u00f2 in servizio l'8 febbraio 1859. Le prove in rada furono effettuate il 9 giugno dello stesso anno.\nEra armato come una corvetta a tre alberi, inoltre aveva due ruote a pale e un fumaiolo.\nFu utilizzato prevalentemente nel Mediterraneo, per raggiungere la Corsica e l'Algeria, allora colonia francese.\nLa crociera pi\u00f9 importante fu quella del 1869. Il 2 ottobre di quell'anno il panfilo attracc\u00f2 a Venezia, dove imbarc\u00f2 la Imperatrice Eugenia. Dal 14 al 18 dello stesso mese fece tappa a Costantinopoli ed il 22 arriv\u00f2 a Alessandria d'Egitto per l'inaugurazione del canale di Suez. Il 17 novembre l\u2019\"Aigle\", con a bordo Ferdinand de Lesseps e l'imperatrice Eugenia, apriva il corteo di panfili di imperatori (Francesco Giuseppe), principi reali (di Prussia, Olanda e Russia), del chediv\u00e8 Ism\u0101\u02bf\u012bl, di nobili e ambasciatori, che sfil\u00f2 attraverso il canale appena costruito per inaugurarlo. Raggiunse il Mar Rosso il 20 novembre 1869.\nDopo la caduta dell'Impero, nel 1873, il natante fu convertito a corvetta con il nome di \"Rapide\". Fu tuttavia posto in riserva fino al 1891 quando fu venduto per essere demolito."}
{"id": "5357308", "revid": "1305887", "url": "https://it.wikipedia.org/wiki?curid=5357308", "title": "Govarian", "text": "Psycho Armor Govarian (\u30b5\u30a4\u30b3\u30a2\u30fc\u30de\u30fc \u30b4\u30fc\u30d0\u30ea\u30a2\u30f3 saiko \u0101m\u0101 g\u014dbarian, inglese : \"Psycho Armor Govarian\" (o Gorbarian) lett. \"L'armatura Psichica Govarian\") \u00e8 una serie anime di tipo mecha creata da G\u014d Nagai; prodotta da Knack e TV Tokyo \u00e8 stata originariamente trasmessa dal 6 luglio 1983 al 28 Dicembre 1983 in Giappone. Conosciuta anche in Corea del Sud e Taiwan, ma rimasta inedita in Italia, la serie viene considerata essere un mix tra il film \"Harmagedon - La guerra contro Genma\", Mazinger e Gundam.\nTrama.\nL'Impero Garadain ha esaurito le risorse primarie del suo pianeta natale, in tal modo \u00e8 costretto ad inviare diverse spedizioni spaziali nel tentativo di trovare un nuovo mondo in cui poter vivere. Uno dei loro obiettivi principali \u00e8 il pianeta Terra. Tuttavia, Zeku Alba, uno scienziato alieno, decide di ribellarsi al dominio imperiale e fugge proprio verso la Terra, dove si riunisce un gruppo di giovani dotati del potere di \"psicogenesi\", un'abilit\u00e0 che consiste nella creazione di materia solida a partire dall'energia mentale.\nIl pi\u00f9 dotato dello squadrone \u00e8 Isamu, un orfano la cui famiglia \u00e8 stata uccisa nel primo attacco sferrato dall'impero Garadain. Egli \u00e8 in grado di generare il potente robot Govarian; cos\u00ec armato pu\u00f2 combattere i mostri alieni ed \u00e8 in grado di rigenerarne la forza grazie all'energia psichica del pilota. Aiutato da altri due robot creati dai suoi compagni di squadra, Isamu, a bordo del Govarian, difende la Terra nella lunga guerra contro gli invasori alieni."}
{"id": "5357321", "revid": "729019", "url": "https://it.wikipedia.org/wiki?curid=5357321", "title": "Guido Puccio", "text": "Biografia.\nInizia la carriera giornalistica nel 1920 a Londra da dove fu corrispondente del quotidiano romano \u201cLa Tribuna\u201d, del quale divent\u00f2 capo dei servizi esteri e inviato speciale.\nFu corrispondente da Roma del londinese \u201cDaily Express\u201d giornale tra i pi\u00f9 importanti del mondo, ed ebbe corrispondenze fisse con \u201cLa folha de Sao Paulo\u201d, il quotidiano pi\u00f9 diffuso del Brasile e dell'America Latina, \u201cLa Naci\u00f2n\u201d di Buenos Ayres, l'\u201dIllustrazione italiana\u201d, \u201cNoi e il mondo\u201d, \u201cRisorgimento liberale\u201d e l'EIAR a cui collabor\u00f2 lungamente con conversazioni divenute popolarissime.\nImportante la sua battaglia per l'Italianit\u00e0 di Malta.\nFece epoca il suo \u201ccolpo\u201d giornalistico, nel Convegno di Monaco (1938), in un momento di spasmodica attesa, in cui pot\u00e9 comunicare al suo giornale, in prima mondiale, le decisioni della conferenza.\nFece servizi approfonditi sui Lapponi nomadi, sull'industrializzazione Americana, sulla Russia Sovietica, sul Giappone e l'Estremo Oriente.\nOltre alle corrispondenze di guerra. Nel 1920 consegue a Venezia la laurea in lettere (letteratura inglese) ottenendo il massimo dei voti con lode, pubblicazione della tesi e borsa di studio.\nSi dedic\u00f2 all'insegnamento dell'inglese presso la Facolt\u00e0 di Scienze politiche dell'Universit\u00e0 \u201cLa Sapienza\u201d di Roma.\nParte del suo patrimonio bibliografico \u00e8 stato donato alla Biblioteca Comunale \"Filippo De Nobili\" di Catanzaro.\nCarriera letteraria.\nConvinto dell'errato insegnamento della fonetica inglese divulg\u00f2 i suoi concetti con 31 pubblicazioni: Studio sui Sepolcri, The Son dramma in quattro atti, Perch\u00e9 Amleto non si uccide, I poeti laureati d'Inghilterra: John Masefield, Il singolare testamento di Bentham, Sbocchi impensati del superuomo dannunziano, Come penetrerai nella Repubblica di Andorra, Al centro della macchina sovietica, Esperienze nord-americane, I Lapponi nomadi, Shakespeare negli archivi di Chancery Lane, Viaggio nella memoria di un giornalista premiato dalla Presidenza del Consiglio dei ministri nel 1975, La questione della lingua italiana a Malta, Il conflitto anglo-maltese, Vita di Carmelo Borg Pisani, Lotta fra due mondi. Guido Puccio poeta \u00e8 veramente notevole: Dal profondo, Frammenti di due vite, Parole sulle sabbia del 1930, Altre parole sulla sabbia. Nelle sue prose e poesia \u00e8 sempre presente la moglie Marta scomparsa da pochi anni. Insignito della Medaglia D'Oro della Pubblica Istruzione per meriti culturali"}
{"id": "5357322", "revid": "1573940", "url": "https://it.wikipedia.org/wiki?curid=5357322", "title": "Sitonini", "text": "Sitonini \u00e8 una trib\u00f9 di coleotteri curculionidi della sottofamiglia Entiminae.\nTassonomia.\nLa trib\u00f9 comprende i seguenti generi:"}
{"id": "5357327", "revid": "767487", "url": "https://it.wikipedia.org/wiki?curid=5357327", "title": "Ron Futcher", "text": "Ha un fratello gemello, Paul, anch'egli calciatore.\nCarriera.\nFutcher inizi\u00f2 la carriera agonistica nel , con cui otterr\u00e0 il settimo posto della Fourth Division 1973-1974, per poi passare nel 1974 al militante nella massima serie inglese, ove gi\u00e0 giocava il fratello Paul. Riusc\u00ec ad imporsi nella prima squadra grazie anche all'infortunio del pi\u00f9 esperto Peter Spiring.\nNella prima stagione con il Luton, Futcher incapper\u00e0 nella retrocessione in cadetteria, a causa del ventesimo posto ottenuto. La stagione seguente sar\u00e0 chiusa al settimo posto finale.\nNell'estate 1976 viene ceduto in prestito agli statunitensi del , con cui giunger\u00e0 alla finale della North American Soccer League 1976, persa contro i canadesi del .\nRitornato al Luton, ottiene il sesto posto della Second Division 1976-1977.\nIn estate torna ai \"Kicks\", con cui raggiunge i quarti di finale della North American Soccer League 1977.\nNuovamente tornato al Luton, ottiene con il suo club il tredicesimo posto finale della Second Division 1977-1978.\nTorna in estate per la terza volta ai \"Kicks\", con cui raggiunge i quarti di finale della North American Soccer League 1978.\nRitornato in Inghilterra, Futcher viene ceduto insieme al fratello Paul al , tornando a giocare nuovamente nella massima serie inglese. Furono la prima coppia di fratelli a giocare contemporaneamente con la maglia del \"City\". Con il club di Manchester ottenne il quindicesimo posto finale.\nNell'estate 1979 torna per la quarta volta ai \"Kicks\", con cui raggiunge gli ottavi di finale della North American Soccer League 1979, risultando identico ottenuto la stagione seguente. Nella stagione 1981 invece giunge ai quarti di finale.\nNella stagione 1982 passa ai , con cui ottiene il quarto posto della Western Division.\nL'anno seguente viene ingaggiato dagli inglesi del , con cui non gioca nessun incontro di campionato prima di passare agli statunitensi del , con cui vince la North American Soccer League 1983. Sempre con i \"Roughnecks\" l'anno seguente, ultima stagione della NASL prima del fallimento della lega, ottenne il quarto posto della Western Division.\nNel 1984 torna in Europa per giocare con i nederlandesi del . Nel corso dell'anno ritorna in Inghilterra per giocare nel .\nCon i \"Tykes\" ottenne l'undicesimo posto della Second Division 1984-1985.\nLa stagione seguente passa all', sempre militante in cadetteria. Con il suo club ottiene l'ottavo posto finale, mentre in quella successiva giunge terzo ma perde la promozione in massima serie nei play-off promozione.\nNella stagione 1987-1988 Futcher \u00e8 in forza al , con cui giunge quarto in cadetteria.\nNella stagione 1988-1989 scende di categoria per giocare con il . Con il suo club ottiene il terzo posto finale e la promozione in cadetteria. La stagione seguente \u00e8 chiusa all'undicesimo posto della serie cadetta.\nNella stagione 1990-1991 scende di due categorie per giocare con il . Con il club del Lancashire ottiene il sesto posto finale, perdendo la promozione nella categoria superiore dopo i play-off.\nL'anno seguente rimane in quarta divisione per giocare nel , con cui termina la Fourth Division 1991-1992 al sesto posto finale e perdendo la promozione nella categoria superiore dopo i play-off.\nNel 1992 passa al , con cui terminer\u00e0 a carriera lo stesso anno."}
{"id": "5357331", "revid": "86599", "url": "https://it.wikipedia.org/wiki?curid=5357331", "title": "257296 Jessicaamy", "text": "257296 Jessicaamy \u00e8 un asteroide della fascia principale. Scoperto nel 2009, presenta un'orbita caratterizzata da un semiasse maggiore pari a 2,5778135\u00a0UA e da un'eccentricit\u00e0 di 0,1175615, inclinata di 13,82408\u00b0 rispetto all'eclittica.\nL'asteroide \u00e8 dedicato a Jessica Amy Todd, figlia dello scopritore."}
{"id": "5357335", "revid": "1151326", "url": "https://it.wikipedia.org/wiki?curid=5357335", "title": "Inibitori della ricaptazione della noradrenalina", "text": ""}
{"id": "5357344", "revid": "1776051", "url": "https://it.wikipedia.org/wiki?curid=5357344", "title": "Elegy (Leaves' Eyes)", "text": "Elegy \u00e8 un EP del gruppo musicale symphonic metal Leaves' Eyes, pubblicato nel 2005."}
{"id": "5357347", "revid": "1776051", "url": "https://it.wikipedia.org/wiki?curid=5357347", "title": "Legend Land", "text": "Legend Land \u00e8 un EP del gruppo musicale symphonic metal Leaves' Eyes, pubblicato nel 2006."}
