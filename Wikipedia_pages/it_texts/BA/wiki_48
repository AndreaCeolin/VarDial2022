{"id": "5330630", "revid": "121944145", "url": "https://it.wikipedia.org/wiki?curid=5330630", "title": "James Keach", "text": "Biografia.\nFratello dell'attore Stacy Keach, ha recitato insieme a lui, rispettivamente nella parte dei fratelli Jesse James e Frank James nel film di Walter Hill \"I cavalieri dalle lunghe ombre\"; \u00e8 stato sposato con Holly Collins, sorella della cantante Judy Collins, dalla quale ha avuto un figlio; successivamente, dal 1993 al 2013, \u00e8 stato sposato con l'attrice britannica Jane Seymour, dalla quale ha avuto due figli."}
{"id": "5330637", "revid": "1924342", "url": "https://it.wikipedia.org/wiki?curid=5330637", "title": "Ninet Tayeb", "text": "Biografia.\nNata da madre marocchina e padre tunisino, Tayeb ha iniziato la propria attivit\u00e0 musicale nel 2003, anno in cui ha trionfato alla prima edizione del programma televisivo \"Kokhav Nolad\" (basato sul format di \"Pop Idol\").\nNel settembre 2006 ha pubblicato l'album \"Barefoot\", in cui collabora Aviv Geffen come produttore. Nel 2009 e nel 2012 ha vinto l'MTV Europe Music Award al miglior artista israeliano.\nNel 2015 ha collaborato con il cantautore e musicista britannico Steven Wilson nell'album \"Hand. Cannot. Erase.\", rinnovando la collaborazione nel brano \"Don't Hate Me\" (presente nell'EP \"4 \u00bd\" del 2016). Nel 2017 la cantante \u00e8 presente nel quinto album di Wilson \"To the Bone\" cantando nei brani \"To the Bone\", \"Pariah\", \"Permanating\" e \"People Who Eat Darkness\"."}
{"id": "5330638", "revid": "594360", "url": "https://it.wikipedia.org/wiki?curid=5330638", "title": "Nae maeumui punggeum", "text": ""}
{"id": "5330641", "revid": "486946", "url": "https://it.wikipedia.org/wiki?curid=5330641", "title": "Serge Jaroff", "text": ""}
{"id": "5330643", "revid": "594360", "url": "https://it.wikipedia.org/wiki?curid=5330643", "title": "Nae meorisogui jiugae", "text": ""}
{"id": "5330646", "revid": "971250", "url": "https://it.wikipedia.org/wiki?curid=5330646", "title": "Brocchiere", "text": ""}
{"id": "5330648", "revid": "1983214", "url": "https://it.wikipedia.org/wiki?curid=5330648", "title": "Carmine Schiavone", "text": "Cugino di Francesco Schiavone, \u00e8 stato l'amministratore e consigliere del clan dei casalesi prima, collaboratore di giustizia poi. Le sue dichiarazioni hanno consentito di accertare diverse notizie riguardo sversamenti di rifiuti tossici e pericolosi per la salute umana nella \"terra dei fuochi\" in Campania.\nBiografia.\nL'iniziazione al crimine.\nIniziato a \"Cosa nostra\" a Milano da Luciano Liggio venne condannato per la prima volta nel 1964. Nel 1972 viene arrestato per tentata estorsione. Dopo pochi mesi viene assolto e scarcerato e comincia un'attivit\u00e0 imprenditoriale con Mario Iovine. Nel 1974 intesse diversi rapporti con membri della predetta organizzazione mafiosa siciliana e nel 1977 viene arrestato per rapina, rimanendo in carcere per 6 anni.\nL'omicidio Bardellino e l'ascesa.\nNel 1981 insieme al cugino Francesco Schiavone instaura un sodalizio criminale, venendo battezzato insieme al parente dalla famiglia Bontade-Riccobono. Il gruppo in quel periodo si schiera contro la Nuova Camorra Organizzata. Terminato il conflitto, Carmine, insieme ad Antonio Iovine, parente di Mario, inizia a entrare nel sistema di appalti e sub-appalti in Campania e nella provincia di Latina e azzerando le attivit\u00e0 di estorsione, furto e spaccio di droga a San Cipriano d'Aversa e Casal di Principe, acquisendo sempre pi\u00f9 potere dopo l'omicidio di Antonio Bardellino nel 1988.\nL'arresto e il pentimento.\nIl 6 luglio 1991 viene arrestato per possesso illegale di armi e il 26 luglio ottiene gli arresti domiciliari. Il 21 novembre viene condannato a 5 anni di carcere per associazione mafiosa e lui si d\u00e0 latitante. A maggio del 1993 diventa collaboratore di giustizia consentendo il sequestro di beni del clan dal valore di 2.500 miliardi di lire. Nel 2000, racconta la sua vita a Giovanna Montanaro e Francesco Silvestri per il libro \"Dalla Mafia allo Stato\".\n\u00c8 stato il primo a rendere note con le sue dichiarazioni il traffico e lo smaltimento di rifiuti tossici e radioattivi nella zona della \"terra dei fuochi\" affermando nel 2013 di avere parlato delle vicende a una commissione di inchiesta nel 1997 il cui contenuto era ancora coperto da segreto di stato. Tali dichiarazioni furono desecretate nel novembre dello stesso anno, parlando anche di importanti coperture nell'apparato statale e del coinvolgimento di alcuni personaggi della massoneria in Italia, nella persona di Licio Gelli. I rifiuti provenivano in particolare dalla Liguria e dalla Toscana, diretti alle aree agricole che si trovano fra Napoli e Caserta.\nSchiavone ha dichiarato anche di aver fatto s\u00ec che, per fini elettorali e politici, il deputato Carmine Mensorio si adoperasse per far conseguire la laurea in medicina e chirurgia a diverse persone pur non in possesso di adeguata preparazione. Ha inoltre accusato alcuni esponenti delle forze armate italiane di reticenza e collaborazione con vari soggetti criminali.\nGli ultimi anni e la morte.\nNel 2013 \u00e8 uscito dal programma di protezione testimoni. In un'intervista al programma Le Iene confessa di aver ucciso personalmente 50 - 70 persone e aver commissionato oltre 500 omicidi. \u00c8 deceduto il 22 febbraio 2015, in ospedale a Viterbo, a causa di un infarto.\nL'inchiesta sul decesso.\nSubito dopo la morte, la Procura della Repubblica di Viterbo ha avviato una indagine sul decesso del collaboratore di giustizia - avvenuto per infarto subito dopo un intervento chirurgico alla schiena - dopo la denuncia dei suoi parenti. L'Arma dei Carabinieri ha provveduto al sequestro della cartella clinica e sono stati interrogati diversi medici, per accertare eventuali negligenze. Nel marzo 2015 le indagini vennero tuttavia archiviate poich\u00e9 non emerse alcuna responsabilit\u00e0 medica nel decesso del collaboratore di giustizia.\nSono stati inoltre sollevati diversi dubbi e ipotesi sul decesso, in particolare per il suo ruolo di pentito e per le dichiarazioni espresse in vita."}
{"id": "5330664", "revid": "594360", "url": "https://it.wikipedia.org/wiki?curid=5330664", "title": "Palwolui Christmas", "text": ""}
{"id": "5330666", "revid": "594360", "url": "https://it.wikipedia.org/wiki?curid=5330666", "title": "Bakha satang", "text": ""}
{"id": "5330669", "revid": "594360", "url": "https://it.wikipedia.org/wiki?curid=5330669", "title": "Peter Pan gongshik", "text": ""}
{"id": "5330670", "revid": "1924342", "url": "https://it.wikipedia.org/wiki?curid=5330670", "title": "Afromental", "text": "Gli Afromental sono un gruppo musicale polacco attivo dal 2004 e originario di Olsztyn.\nNel 2010 hanno vinto l'MTV Europe Music Award al miglior artista polacco.\nFormazione.\nIl 13 aprile 2017, Grzegorz \"Dziamas\" Dziamka e Wojciech \"\u0141ozo\" \u0141ozowski hanno lasciato il gruppo."}
{"id": "5330674", "revid": "486946", "url": "https://it.wikipedia.org/wiki?curid=5330674", "title": "Saibogujiman kwenchana", "text": ""}
{"id": "5330678", "revid": "599013", "url": "https://it.wikipedia.org/wiki?curid=5330678", "title": "Frediano Freschi", "text": "Carriera.\nNella stagione 1936-1937 ha giocato in Prima Divisione nel Pieris; l'anno seguente ha militato ancora nella stessa categoria, mentre nella stagione 1938-1939 ha esordito in Serie C con la maglia del Monfalcone. Ha continuato a giocare in terza serie con la societ\u00e0 friulana fino al termine della stagione 1942-1943, dopo la quale i campionati sono stati sospesi a causa della Seconda guerra mondiale. Sempre con il Monfalcone ha disputato il Campionato Alta Italia 1943-1944, nel corso del quale ha messo a segno 3 reti in 13 presenze. Nella stagione 1946-1947 dopo un'ulteriore stagione a Monfalcone ha esordito in Serie B con la maglia della Pro Gorizia, con cui ha realizzato 2 reti in 25 presenze nella serie cadetta. Nella stagione successiva ha invece segnato 3 gol in 29 presenze; \u00e8 rimasto alla Pro Gorizia anche nella stagione 1948-1949 e nella Associazione Sportiva Pro Gorizia 1949-1950, entrambe giocate in Serie C. Nelle due stagioni in terza serie segna rispettivamente 6 gol in 24 presenze ed un gol in 20 presenze. In seguito ha giocato un campionato di Prima Divisione nel San Lorenzo di Mossa ed uno in Promozione nella Pro Romans.\nIn carriera ha giocato complessivamente 54 partite in Serie B, categoria nella quale ha anche messo a segno 5 reti."}
{"id": "5330679", "revid": "594360", "url": "https://it.wikipedia.org/wiki?curid=5330679", "title": "Sang-eui-won", "text": ""}
{"id": "5330684", "revid": "594360", "url": "https://it.wikipedia.org/wiki?curid=5330684", "title": "Sarang ddawin piryo eopseo", "text": ""}
{"id": "5330685", "revid": "3623", "url": "https://it.wikipedia.org/wiki?curid=5330685", "title": "UTIN", "text": ""}
{"id": "5330687", "revid": "594360", "url": "https://it.wikipedia.org/wiki?curid=5330687", "title": "Seoyangkoldong yangkwajajeom antique", "text": ""}
{"id": "5330688", "revid": "594360", "url": "https://it.wikipedia.org/wiki?curid=5330688", "title": "Sibaji", "text": ""}
{"id": "5330690", "revid": "834", "url": "https://it.wikipedia.org/wiki?curid=5330690", "title": "Live at the Star Club", "text": ""}
{"id": "5330691", "revid": "594360", "url": "https://it.wikipedia.org/wiki?curid=5330691", "title": "Shilje sanghwang", "text": ""}
{"id": "5330693", "revid": "594360", "url": "https://it.wikipedia.org/wiki?curid=5330693", "title": "Isaengmyeong dahadorok", "text": ""}
{"id": "5330694", "revid": "594360", "url": "https://it.wikipedia.org/wiki?curid=5330694", "title": "I saengmyeong daharorok", "text": ""}
{"id": "5330696", "revid": "594360", "url": "https://it.wikipedia.org/wiki?curid=5330696", "title": "Yasaeng dongmul bohoguyeog", "text": ""}
{"id": "5330697", "revid": "29044", "url": "https://it.wikipedia.org/wiki?curid=5330697", "title": "Interfaccia testuale", "text": ""}
{"id": "5330698", "revid": "594360", "url": "https://it.wikipedia.org/wiki?curid=5330698", "title": "Yeopgijeogin geunyeo", "text": ""}
{"id": "5330720", "revid": "1573940", "url": "https://it.wikipedia.org/wiki?curid=5330720", "title": "Otiorhynchini", "text": "Otiorhynchini \u00e8 una trib\u00f9 di coleotteri curculionidi della sottofamiglia Entiminae.\nTassonomia.\nLa trib\u00f9 comprende i seguenti generi:"}
{"id": "5330721", "revid": "70982441", "url": "https://it.wikipedia.org/wiki?curid=5330721", "title": "Notti sul ghiaccio 1", "text": ""}
{"id": "5330722", "revid": "212348", "url": "https://it.wikipedia.org/wiki?curid=5330722", "title": "Philosophical transactions of the Royal Society", "text": ""}
{"id": "5330724", "revid": "300067", "url": "https://it.wikipedia.org/wiki?curid=5330724", "title": "Campionati mondiali juniores di snowboard", "text": "I Campionati mondiali juniores di snowboard sono una competizione sportiva a cadenza biennale organizzata dalla Federazione Internazionale Sci (FIS), in cui si assegnano i titoli mondiali delle diverse specialit\u00e0 dello snowboard. Dopo la prima edizione, risalente al 1997, i campionati si disputano con cadenza annuale.\nVengono assegnati dieci titoli in cinque discipline, tutte sia maschili sia femminili: snowboard cross, slalom parallelo, slalom gigante parallelo, halfpipe, big air."}
{"id": "5330726", "revid": "70982546", "url": "https://it.wikipedia.org/wiki?curid=5330726", "title": "Notti sul ghiaccio 2", "text": ""}
{"id": "5330729", "revid": "70982635", "url": "https://it.wikipedia.org/wiki?curid=5330729", "title": "Notti sul ghiaccio 3", "text": ""}
{"id": "5330731", "revid": "3831", "url": "https://it.wikipedia.org/wiki?curid=5330731", "title": "Ordine Imperiale di Pietro I", "text": ""}
{"id": "5330732", "revid": "3831", "url": "https://it.wikipedia.org/wiki?curid=5330732", "title": "Reale Ordine di Francesco I", "text": ""}
{"id": "5330751", "revid": "226458", "url": "https://it.wikipedia.org/wiki?curid=5330751", "title": "Prealpi Settentrionali di Digne", "text": "Le Prealpi Settentrionali di Digne (in francese \"Pr\u00e9alpes Septentrionales de Digne\" - dette anche \"Catena Monges-Cimettes\") sono un gruppo montuoso delle Prealpi di Provenza che si trovano nel dipartimento delle Alpi dell'Alta Provenza.\nCostituiscono la parte settentrionale delle prealpi di Digne e si trovano a nord della citt\u00e0 di Digne-les-Bains.\nClassificazione.\nLa SOIUSA le vede come un supergruppo alpino e vi attribuisce la seguente classificazione:\nDelimitazioni.\nRuotando in senso orario i limiti geografici di Prealpi settentrionali di Digne sono: Col de Maure, torrente B\u00e8s, fiume Bl\u00e9one, fiume Durance, torrente Blanche, Col de Maure.\nSuddivisione.\nSi suddividono in quattro gruppi e dieci sottogruppi :\nDelimitazioni dei Gruppi.\nRuotando in senso orario i limiti geografici dei gruppi di Prealpi settentrionali di Digne sono: \nMontagne.\nLe montagne principali di Prealpi settentrionali di Digne sono:"}
{"id": "5330752", "revid": "594360", "url": "https://it.wikipedia.org/wiki?curid=5330752", "title": "Bae Yong-joon", "text": "Biografia.\nNel 2000 si \u00e8 iscritto alla facolt\u00e0 di Film, Televisione e Multimedialit\u00e0 dell'Universit\u00e0 di Sungkyunkwan, ma ha poi interrotto gli studi. Ha una sorella minore.\nSi \u00e8 ritirato dalla recitazione nel 2007, rimanendo attivo nel mondo dello spettacolo come presidente dell'agenzia KeyEast. Nel 2009, Bae e l'agenzia hanno stretto una partnership con Park Jin-young e la JYP Entertainment, producendo la serie \"Dream High\" nel 2011. Come produttore creativo, Bae ha supervisionato la sceneggiatura e la produzione, apparendo anche in quattro episodi come guest star. La collaborazione tra KeyEast e JYPE, chiamata Holyim, \u00e8 durata fino al 2013.\nVita privata.\nBae ha sposato l'attrice Park Soo-jin il 27 luglio 2015 al Sheraton Grande Walkerhill Hotel. La coppia si frequentava dal febbraio precedente. Il 23 ottobre 2016, Park ha partorito il loro primogenito, un maschio. Il 10 aprile 2018 \u00e8 nata invece una bambina.\nDoppiatori italiani.\nNelle versioni in italiano dei suoi film, Bae Yong-joon \u00e8 stato doppiato da:"}
{"id": "5330755", "revid": "15756", "url": "https://it.wikipedia.org/wiki?curid=5330755", "title": "MY Camelopardalis", "text": "MY Camelopardalis \u00e8 un sistema binario costituito da due stelle di grande massa, entrambe di classe O, distante 13.000 anni luce dal sistema solare.\nLocalizzazione.\nQuesto sistema stellare \u00e8 situato nella costellazione della Giraffa (Camelopardalis) ed \u00e8 il pi\u00f9 luminoso oggetto dell'ammasso aperto \"Alicante 1\" situato all'interno dell'Associazione OB Cam OB3 situata nella Regione oscura della Giraffa. Il sistema ha una velocit\u00e0 radiale nei confronti del sistema solare di -47\u00a0km/s (\u00b14\u00a0km/s), tale valore indica che il sistema si sta muovendo verso il sistema solare.\nVariabilit\u00e0.\nIl sistema costituisce una binaria spettroscopica, pi\u00f9 precisamente una binaria a eclisse di tipo \"EW\", che costituisce una variabile ellissoidale rotante."}
{"id": "5330756", "revid": "119697463", "url": "https://it.wikipedia.org/wiki?curid=5330756", "title": "Notti sul ghiaccio (terza edizione)", "text": "La terza edizione del talent show Notti sul ghiaccio \u00e8 stata trasmessa dal 21 febbraio al 21 marzo 2015 in prima serata su Rai 1 e in contemporanea in alta definizione su Rai HD. Le puntate, in onda il sabato sera, sono state replicate il marted\u00ec successivo su Rai Premium, sempre in prima serata. Confermata nella conduzione Milly Carlucci, che aveva condotto la prima e la seconda edizione del programma nel 2006 e nel 2007.\nA un mese dall'inizio della trasmissione Milly Carlucci si \u00e8 fratturata entrambi i polsi scivolando sulla pista di ghiaccio durante le prove del programma. Nonostante ci\u00f2 ha condotto tutta l'edizione direttamente in pista sui pattini, portando dei tutori ai polsi.\nLe esibizioni dei concorrenti sono state accompagnate dalle canzoni della \"Paolo Belli Big Band\", eseguite dal vivo in studio. La sigla del programma era una versione rock di \"What a Wonderful World\" di Louis Armstrong.\nIl vincitore dell'edizione \u00e8 stato l'ex campione mondiale di sci alpino Giorgio Rocca, in coppia con la pattinatrice professionista Eve Bentley.\nAl termine del programma Adriano Celentano ha elogiato pubblicamente la trasmissione con un post nel suo sito ufficiale.\nTabella delle eliminazioni.\n\u00a0\u00a0\u00a0\u00a0 Salvi\n\u00a0\u00a0\u00a0\u00a0 Salvati dal giurato ospite\n\u00a0\u00a0\u00a0\u00a0 Salvati dal televoto\n\u00a0\u00a0\u00a0\u00a0 Eliminati dal televoto\n\u00a0\u00a0\u00a0\u00a0 Ritirati per infortunio\n\u00a0\u00a0\u00a0\u00a0 Non in gara\n\u00a0\u00a0\u00a0\u00a0 Ripescati\n\u00a0\u00a0\u00a0\u00a0 Non Ripescati\n\u00a0\u00a0\u00a0\u00a0 Vincitori\n\u00a0\u00a0\u00a0\u00a0 Secondi classificati\n\u00a0\u00a0\u00a0\u00a0 Terzi classificati\n\u00a0\u00a0\u00a0\u00a0 Altri finalisti\nDettaglio delle puntate.\nPrima puntata.\nData: sabato 21 febbraio 2015\nOspiti: Carolina Kostner (giurato ospite) e Martina Stoessel\nSeconda puntata.\nData: sabato 28 febbraio 2015\nOspiti: Anna Cappellini e Luca Lanotte (giurati ospiti), Flavio Insinna, Federica Sciarelli (pattinatrice per una notte), Martina Stoessel\nTerza puntata.\nData: sabato 7 marzo 2015\nOspiti: Lodovica Comello, Valentina Marchei e Ond\u0159ej Hot\u00e1rek, Gabriella Pession (pattinatrice per una notte) e Maurizio Margaglio\nQuarta puntata.\nData: sabato 14 marzo 2015\nOspiti: Fabrizio Frizzi (pattinatore per una notte), Victoria Silvstedt (pattinatrice per una notte), Valentina Marchei e Ond\u0159ej Hot\u00e1rek\nQuinta puntata.\nData: sabato 21 marzo 2015\nOspiti: Flavio Insinna (pattinatore per una notte), Claudia Gerini e sua figlia Rosa (pattinatrici per una notte)"}
{"id": "5330759", "revid": "775372", "url": "https://it.wikipedia.org/wiki?curid=5330759", "title": "Ungheresi in Slovacchia", "text": "Gli ungheresi in Slovacchia sono la seconda pi\u00f9 grande minoranza etnica del paese (dopo i popoli roman\u00ed). Secondo il censimento slovacco del 2011, persone dichiararono di essere ungheresi (l'8.5% della popolazione), mentre il (9,4% della popolazione) dichiarano che l'ungherese \u00e8 la loro lingua madre.\nGli ungheresi in Slovacchia sono maggiormente concentrati nella parte meridionale del paese vicino al confine con l'Ungheria. In media a livello distrettuale, si trovano in maggioranza in due distretti: Kom\u00e1rno e Dunajsk\u00e1 Streda.\nStoria.\nLa prima Repubblica Cecoslovacca (1918\u20131938).\nOrigini della minoranza ungherese.\nNel 1918 dopo la sconfitta degli Imperi centrali sul Fronte occidentale, fu siglato il Trattato del Trianon fra le Intese Centrali vincitrici e l'Ungheria, alla Conferenza di pace di Parigi del 1920. Il trattato ridusse notevolmente i confini del Regno d'Ungheria, inclusa la cessione di tutta l'Alta Ungheria, dove gli slovacchi erano l'etnia predominante, alla Cecoslovacchia. In considerazione degli interessi strategici ed economici dei loro nuovi alleati della Cecoslovacchia, tuttavia, gli alleati vittoriosi impostarono il confine cecoslovacco-ungherese pi\u00f9 a sud rispetto al confine linguistico slovacco-ungherese. Conseguentemente, il nuovo stato creato conteneva aree dove era schiacciante l'etnia ungherese.\nCultura.\nLa minoranza ungherese partecip\u00f2, fra le guerre, al boom della stampa in Cecoslovacchia. Prima della creazione della Cecoslovacchia, furono emessi 220 periodici nel territorio della Slovacchia, di cui 38 in lingua slovacca. Durante il periodo fra le due guerre, il numero di periodici Slovacchi e Cechi in Slovacchia aument\u00f2 ad oltre 1.050, mentre il numero dei periodici in lingue minoritarie (per lo pi\u00f9 ungherese) increment\u00f2 a quasi 640 (solo una piccola parte di essi fu pubblicato durante il periodo fra le due guerre).\nLo stato cecoslovacco persever\u00f2 e support\u00f2 finanziariamente due compagnie teatrali in Slovacchia e in aggiunta una nella Russia dei Carpazi. La vita culturale ungherese fu mantenuta nelle associazioni culturali regionali come \"J\u00f3kai Society\", \"Toldy Group\" o \"Kazinczy Group\". Nel 1931, fu fondato l\"'Hungarian Scientific, Literal and Artistic Society in Czechoslovakia\" (Accademia Masaryk) grazie all'iniziativa e supporto finanziario del presidente cecoslovacco. La cultura e la letteratura furono ricoperte da giornali come \"Magyar Minerva\", \"Magyar Ir\u00e1s\", \"\u00daj Sz\u00f3\" o \"Magyar Figyel\u0151\". I libri ungheresi furono pubblicati da molte societ\u00e0 letterarie ed editori ungheresi, ma non raggiunsero grandi quantit\u00e0."}
{"id": "5330760", "revid": "118136775", "url": "https://it.wikipedia.org/wiki?curid=5330760", "title": "Nanni Fabbri", "text": "Biografia.\nVero nome Giovanni Fabbri, da non confondere con l'omonimo editore, figlio del commediografo Diego Fabbri, inizia la carriera al cinema nel 1963 e per dieci anni lavora come assistente regista per Antonio Pietrangeli, Dino Risi, Duccio Tessari e altri ancora. Nel 1974 debutta alla regia con un originale televisivo sceneggiato dal padre, \"Delirio\". In seguito si dedica soprattutto al piccolo schermo, firmando un buon numero di sceneggiati e originali televisivi. Nel 1993, insieme a Romolo Siena, diresse la popolare sitcom \"Don Fumino\", interpretata da Renzo Montagnani. Fu molto attivo dalla met\u00e0 degli anni '90 anche come regista teatrale: tra le sue numerose direzioni \"Alice James\", \"Inquisizione\" con Mario Scaccia, \"Ingiunzione finale\" e \"Lascio alle mie donne\" (2008), con Lello Arena. Fu inoltre direttore artistico del Teatro alla Pergola di Firenze, il Teatro Comunale Alfonso Rendano di Cosenza e il Teatro Italia di Roma. \u00c8 deceduto all'et\u00e0 di 72 anni. Era sposato con l'attrice, doppiatrice e conduttrice televisiva Angiola Baggi, che diresse molte volte sul piccolo schermo e sul palcoscenico."}
{"id": "5330761", "revid": "1788047", "url": "https://it.wikipedia.org/wiki?curid=5330761", "title": "Associazione Calcio Cesena 1942-1943", "text": "Questa voce raccoglie le informazioni riguardanti l'Associazione Calcio Cesena nelle competizioni ufficiali della stagione 1942-1943."}
{"id": "5330762", "revid": "1305772", "url": "https://it.wikipedia.org/wiki?curid=5330762", "title": "Dream Dancing", "text": ""}
{"id": "5330764", "revid": "287204", "url": "https://it.wikipedia.org/wiki?curid=5330764", "title": "\u00darvalsdeild 2015", "text": "La \u00darvalsdeild 2015 (detta anche \"Pepsi \u00darvalsdeild\" per motivi di sponsorizzazione) \u00e8 stata la 104\u00aa edizione della massima divisione del campionato di calcio islandese. La stagione \u00e8 iniziata il 3 maggio e si \u00e8 conclusa il 3 ottobre 2015. Lo Stjarnan era la squadra campione in carica, avendo vinto il titolo per la prima volta nella sua storia nella stagione 2014, chiudendo imbattuto.\nL'FH Hafnarfj\u00f6r\u00f0ar ha vinto il campionato per la settima volta nella sua storia. Il Leiknir e il Keflav\u00edk sono stati retrocessi in 1. deild karla.\nStagione.\nNovit\u00e0.\nAl termine stagione 2014 sono state retrocesse in 1. deild karla 2015 il \u00de\u00f3r e il Fram Reykjav\u00edk, classificatesi agli ultimi due posti. In loro sostituzione sono stati promossi il Leiknir e l'\u00cdA Akranes, prime due classificate in 1. deild karla 2014.\nFormula.\nLe 12 squadre partecipanti si affrontano in un girone di andata e ritorno, per un totale di 22 giornate.\nLa squadra campione di Islanda ha il diritto a partecipare alla UEFA Champions League 2016-2017 partendo dal secondo turno di qualificazione.\nLe squadre classificate al secondo e terzo posto sono ammesse alla UEFA Europa League 2016-2017 partendo dal primo turno di qualificazione.\nLa vincitrice della Coppa d'Islanda \u00e8 ammessa al primo turno di qualificazione della UEFA Europa League 2016-2017.\nLe ultime due classificate retrocedono direttamente in 1. deild karla 2016.\nClassifica finale.\nLegenda:\n\u00a0\u00a0\u00a0\u00a0\u00a0 Campione d'Islanda e ammessa alla UEFA Champions League 2016-2017\n\u00a0\u00a0\u00a0\u00a0\u00a0 Ammesse alla UEFA Europa League 2016-2017\n\u00a0\u00a0\u00a0\u00a0\u00a0 Retrocesse in 1. deild karla 2016"}
{"id": "5330769", "revid": "834", "url": "https://it.wikipedia.org/wiki?curid=5330769", "title": "Just Friends (Jimmy Knepper Joe Temperley)", "text": ""}
{"id": "5330797", "revid": "729019", "url": "https://it.wikipedia.org/wiki?curid=5330797", "title": "Armstrong Whitworth Siskin", "text": "L'Armstrong Whitworth Siskin fu un aereo da caccia monoposto, monomotore e biplano, prodotto dall'azienda aeronautica britannica Armstrong Whitworth Aircraft negli anni venti.\nSviluppo dell'originario Siddeley-Deasy S.R.2 Siskin, progettato dal maggiore F. M. Green per la Siddeley-Deasy Motor Car Company Ltd nei tardi anni dieci del XX secolo, il modello, noto per le sue qualit\u00e0 acrobatiche, fu uno dei primi nuovi caccia in dotazione alla Royal Air Force (RAF) ad entrare in servizio dopo il termine della Prima guerra mondiale."}
{"id": "5330802", "revid": "729019", "url": "https://it.wikipedia.org/wiki?curid=5330802", "title": "Stazione di Solarussa", "text": "La stazione di Solarussa \u00e8 una stazione ferroviaria a servizio del comune di Solarussa, posta sulla linea ferroviaria Cagliari-Golfo Aranci.\nStoria.\nLo scalo ferroviario di Solarussa fu edificato nella periferia est del paese tra gli anni settanta e ottanta dell'Ottocento, nell'ambito dei lavori di costruzione della rete ferroviaria pubblica a scartamento ordinario della Sardegna. Realizzatore e primo gestore della stazione fu la Compagnia Reale delle Ferrovie Sarde, la quale inaugur\u00f2 lo scalo il 1\u00ba luglio 1880, nell'ambito dell'apertura al traffico del tronco ferroviario tra Oristano e Giave della ferrovia Cagliari-Golfo Aranci, in corso di costruzione all'epoca.\nL'esercizio regolare inizi\u00f2 il giorno successivo; in seguito nel 1920 alle \"Ferrovie Reali\" subentrarono le Ferrovie dello Stato, le quali nel 2001 cederanno la struttura alla propria societ\u00e0 controllata RFI. \nNel corso dei decenni vari furono gli interventi di potenziamento che interessarono le strutture dell'impianto: il fabbricato viaggiatori fu ampliato rispetto alla configurazione originaria, ed ulteriori edifici furono realizzati in stazione per l'attivit\u00e0. Nei primi anni del XXI secolo le strutture dello scalo merci furono invece parzialmente smantellate per permettere la costruzione di un sottopassaggio pedonale, mentre il fabbricato viaggiatori ed i servizi in esso ospitati non sono da allora pi\u00f9 a disposizione dei viaggiatori.\nStrutture e impianti.\nRealizzata come stazione passante lungo la Dorsale Sarda, la stazione di Solarussa per quanto riguarda l'infrastruttura ferroviaria \u00e8 dotata di un fascio composto da tre binari, di cui il primo di corsa, in uso insieme al secondo per il servizio viaggiatori. Il pi\u00f9 orientale dei binari, il terzo, si dirama dal secondo terminando tronco, nell'area occupata in passato dal vecchio scalo merci: tale binario, in precedenza di dimensioni maggiori, affiancava il piano caricatore dell'impianto, poi demolito nell'ambito di lavori di realizzazione di un sottopassaggio pedonale alla fine degli anni 2000. Tutti i binari dell'impianto sono a scartamento da 1435\u00a0mm.\nA ovest del fascio binari si trovano gli edifici di stazione: il principale \u00e8 il fabbricato viaggiatori, chiuso al pubblico, edificio a due piani con tetto a falde in laterizi, a pianta rettangolare, che dopo varie modifiche nella sua storia si presenta negli anni 2010 con sette luci di apertura sui lati maggiori e una sui minori. Due ulteriori fabbricati di servizio si trovano a nord di questa costruzione (uno dei quali adibito ai servizi igienici dell'impianto), altrettanti sono posti sul lato sud dell'edificio passeggeri. La gestione del movimento ferroviario nella stazione (non presenziata) avviene in remoto a cura del DCO di Cagliari.\nMovimento.\nLa stazione \u00e8 collegata dai treni regionali di Trenitalia in esercizio lungo la Dorsale Sarda per conto della Regione Autonoma della Sardegna.\nServizi.\nLa stazione di Solarussa \u00e8 classificata commercialmente da RFI in categoria \"bronze\", ed \u00e8 accessibile ai portatori di disabilit\u00e0 di tipo motorio.\nRiguardo ai servizi all'utenza per il servizio viaggiatori la stazione \u00e8 dotata di due banchine, una attigua al fabbricato viaggiatori, dotata di pensilina ed al servizio del binario 1, l'altra in uso per il binario 2. I due marciapiedi sono collegati tra loro tramite passerella sui binari, sebbene sia in corso di realizzazione al 2015 un sottopassaggio pedonale destinato a sostituirla.\nIl fabbricato viaggiatori ospitava in passato vari servizi all'utenza, tra cui una biglietteria e una sala d'aspetto, mentre negli anni 2010 risulta interdetto ai viaggiatori."}
{"id": "5330807", "revid": "1728", "url": "https://it.wikipedia.org/wiki?curid=5330807", "title": "Prealpi Meridionali di Digne", "text": ""}
{"id": "5330808", "revid": "44876", "url": "https://it.wikipedia.org/wiki?curid=5330808", "title": "Associazione Sportiva Calcio Seregno 1942-1943", "text": "Questa voce raccoglie le informazioni riguardanti l'Associazione Sportiva Calcio Seregno nelle competizioni ufficiali della stagione 1942-1943."}
{"id": "5330818", "revid": "1543377", "url": "https://it.wikipedia.org/wiki?curid=5330818", "title": "Impero Segreto", "text": "L'Impero Segreto (\"Secret Empire\") \u00e8 una immaginaria organizzazione sovversiva che compare nei fumetti pubblicati negli Stati Uniti d'America dalla Marvel Comics, creata da Stan Lee (testi) e Jack Kirby (disegni) ed esordita nella serie \"Tales to Astonish\" (Vol. 1) n. 81 (luglio 1966).\nOrganizzazione criminale fondata da una societ\u00e0 segreta separatasi dall'HYDRA e determinata a rovesciare il governo statunitense per poterne assumere il controllo, nel corso degli anni l'Impero Segreto \u00e8 stato guidato da numerosi leader, tutti noti con il nome in codice di \"Numero Uno\". I suoi membri indossano caratteristiche tuniche con cappuccio rosse e sono identificati ognuno con un numero diverso.\nStoria.\nL'Impero Segreto nasce in qualit\u00e0 di divisione interna dell'HYDRA incaricata di fare da \"specchietto per le allodole\" distraendo autorit\u00e0 quali lo S.H.I.E.L.D. dalle operazioni dell'organizzazione terroristica ma, in seguito, la brama di potere del suo fondatore, \"Numero Uno\", un anonimo scienziato con complessi di inferiorit\u00e0, la porta a divenire un'organizzazione indipendente dall'HYDRA, pur rimanendo sua affiliata. In una delle sue prime operazioni l'Impero Segreto ingaggia il supercriminale Boomerang per rapire Betty Ross e ricattarne il padre, ma l'intervento dell'incredibile Hulk sventa tale piano criminoso provocando la morte accidentale del loro leader.\nQualche tempo dopo l'organizzazione si riassembla sotto la guida di un nuovo Numero Uno, affronta ripetutamente Bestia contribuendo alla creazione di Griffin e torna alla carica imbastendo una campagna diffamatoria contro Capitan America, che viene dunque costretto a chiedere l'aiuto di Falcon, Pantera Nera e degli X-Men per smascherare alcune importanti figure della Casa Bianca coinvolte nei piani del gruppo criminale i quali, dopo tale disfatta, si riuniscono sotto la guida di un nuovo Numero Uno (il Professor Power) affrontando dapprima i Difensori sia nella vecchia che nella nuova formazione e, in seguito, Occhio di Falco e Mimo.\nSuccessivamente l'Impero Segreto cerca di eliminare Moon Knight incolpandolo di aver interferito con le loro attivit\u00e0 criminose ma, dopo aver scoperto che il vero colpevole \u00e8 in realt\u00e0 la sua spalla, Mezzanotte, il misterioso nuovo leader dell'organizzazione, Numero 7, lo uccide per poi riportarlo in vita sotto forma di cyborg, plagiarlo e inviarlo ad assassinare il suo vecchio mentore, il quale lo affronta assieme all'Uomo Ragno, Punisher, Nova, Darkhawk e Night Thrasher, riuscendo a risvegliarne la coscienza portandolo a sacrificarsi per sventare i piani del gruppo sovversivo che, in seguito, prende parte a una guerra tra organizzazioni criminali contro l'HYDRA, la Mano e Slug, fermata dall'intervento di Devil, Nomad e Punisher, affronta la nuova Nomad e Taskmaster. Dopo una serie di scontri con Devil, l'Impero Segreto torna a combattere Cap, la Vedova Nera, Occhio di Falco e i Fantastici Quattro."}
{"id": "5330849", "revid": "1543377", "url": "https://it.wikipedia.org/wiki?curid=5330849", "title": "Studi di van Gogh sui contadini", "text": "Gli Studi di van Gogh sui contadini sono una serie di disegni che Vincent van Gogh realizz\u00f2 tra il 1881 e il 1885.\nVan Gogh ebbe un particolare attaccamento e simpatia per la classe operaia alimentato in diversi modi. Era affezionato soprattutto al lavoro contadino rappresentato da pittori come Jean-Fran\u00e7ois Millet e altri. Trov\u00f2 i soggetti nobili e importanti nello sviluppo dell'arte moderna. Van Gogh aveva visto cambiare il paesaggio nei Paesi Bassi a seguito dell'industrializzazione che aveva trasformato le impostazioni pastorali di un tempo e conseguentemente profondamente modificato le condizioni di vita dei lavoratori poveri con poche possibilit\u00e0 di cambiare mestiere.\nIn virt\u00f9 di questa sua visione ebbe un particolare interesse per la creazione di studi di uomini e donne che lavoravano nei Paesi Bassi e in Belgio, come contadini, tessitori e pescatori. Egli realizz\u00f2 una grande quantit\u00e0 di studi durante questo periodo, che furono una componente importante e fondamentale per il suo sviluppo artistico.\nRetroterra.\nContadini.\nLa rappresentazione di contadini nella visione del movimento artistico del realismo ebbe inizio negli anni 1840 con i dipinti di Jean-Fran\u00e7ois Millet, Jules Breton e altri pittori dell'epoca. Van Gogh descrisse le opere di Millet e Breton come portatrici di un significato religioso, \"qualcosa di elevato\" denominandole come le \"voci del grano\".\nIl Van Gogh Museum dice dell'influenza di Millet su Van Gogh: \"I dipinti di Millet, con le loro raffigurazioni senza precedenti di contadini e delle loro fatiche, segnano un punto di svolta nell'arte del XIX secolo. Prima di Millet le figure di contadini erano solo uno dei tanti elementi in scene pittoresche o nostalgiche. Nel lavoro di Millet, i singoli uomini e le donne divennero eroici e reali. Millet fu l'unico grande artista della scuola di Barbizon che non fu interessato alla \"pura\" pittura del paesaggio.\nSviluppo artistico e influenze.\nNel 1880, quando aveva 27 anni, van Gogh decise di diventare un artista. Nell'ottobre di quell'anno si trasfer\u00ec a Bruxelles dove inizi\u00f2 un corso di studi sull'arte.\nFece ritorno a Etten nell'aprile del 1881 per vivere con i suoi genitori e continuare gli studi da autodidatta. Il suo fratello minore Theo, un mercante d'arte operante nella sede della casa d'arte Goupil &amp; Cie, lo incoraggi\u00f2 nell'impresa assumendosi l'onere finanziario del suo mantenimento.\nVan Gogh fece uso delle immagini di riviste illustrate per esercitarsi nel disegno. Charles Bargue, un artista francese, aveva realizzato due libri che furono un significativo elemento di studio per van Gogh. Entrambi scritti nel 1871, uno era \"Cours de dessin\" e l'altro \"Exercises au fusain pour pr\u00e9parer \u00e0 l\u2019\u00e9tude de l\u2019acad\u00e9mie d\u2019apr\u00e8s nature\", Van Gogh realizz\u00f2 copie dei disegni adattando immagini di nudo per rappresentare personaggi vestiti, dato che non poteva permettersi di pagare dei modelli.\nNel gennaio 1882 si trasfer\u00ec a L'Aia presso il cugino acquisito, il pittore Anton Mauve. Mauve gli insegn\u00f2 la pittura ad olio e l'acquerello e gli prest\u00f2 del denaro affinch\u00e9 potesse attrezzarsi uno studio.\nVan Gogh inizi\u00f2 a disegnare soggetti che compivano dei lavori umili, compresa la prostituta Clasina Maria \"Sien\" Hoornik (1850-1904), con la quale aveva iniziato una relazione. Egli sognava che il suo studio sarebbe diventato, un giorno, un luogo di approdo per i poveri che avrebbero potuto ricevere cibo, alloggio e denaro in cambio della loro posa come modelli. Le sue opere per\u00f2 non furono ben considerate; Mauve e H.G. Tersteeg, direttore di Goupil &amp; Cie, tacciarono i suoi disegni come grossolani e privi di fascino. Van Gogh paragon\u00f2 le \"grezze\" caratteristiche dei soggetti dei suoi disegni al duro \"sapone giallo\" fatto di liscivia.\nIl rapporto con Sien cambi\u00f2 quando ella and\u00f2 a vivere con lui assieme alla figlia Maria, di cinque anni, con grande disappunto della famiglia van Gogh.\nMauve apparve subito diventare molto freddo nei confronti di Vincent e non rispose a diverse sue lettere. Da questo atteggiamento van Gogh suppose che Mauve non approvasse la sua relazione con Sien e la sua bambina. Van Gogh realizz\u00f2 un gran numero di disegni di Sien e della bambina. Terminata la relazione con Sien, van Gogh si trasfer\u00ec a Drenthe, nel settembre 1883, dove dipinse dei paesaggi. Tre mesi dopo, fece ritorno dai suoi genitori che si erano, nel frattempo, trasferiti a Nuenen.\nNel 1884, van Gogh cre\u00f2 la serie di disegni dei \"tessitori\", opere di vita rurale e di paesaggi e per un breve lasso di tempo diede lezioni di pittura ad Eindhoven. Verso la fine dell'anno, inizi\u00f2 a sperimentare i colori complementari, influenzato dalla teoria dei colori di Charles Blanc.\nNel 1885 Vincent realizz\u00f2 molti studi di contadini, culminati nel suo primo grande dipinto, \"I mangiatori di patate\". Nelle sue opere, van Gogh utilizz\u00f2 colori particolarmente cupi e mescolati con il nero, che trovava come quelli dei maestri del XVII secolo, come ad esempio Frans Hals. Suo fratello, Theo gli aveva chiesto spesso di alleggerire le sue opere, facendo riferimento a quelle degli impressionisti. Una volta che van Gogh si rec\u00f2 a Parigi, gli fece aprire la sua tavolozza al colore e alla luce ed egli ammise che le sue opere di questo periodo erano realmente antiquate.\nTheodorus van Gogh, padre di Vincent, mor\u00ec il 26 marzo 1885 e in novembre Vincent si trasfer\u00ec ad Anversa.\nRispetto verso contadini e operai.\nDurante l'et\u00e0 adulta van Gogh ebbe interesse a servire gli altri, in particolare i lavoratori manuali. Da giovane era stato predicatore per i minatori di carbone del Borinage in Belgio, cosa che sembrava portarlo vicino alla sua vocazione di missionario o ministro del culto per i lavoratori.\nTenne i lavoratori in gran conto, molto di pi\u00f9 di quanto non tenesse alla stessa sua pittura; \"Si deve procedere con fiducia, con una certa sicurezza che si stia facendo una cosa ragionevole, come il contadino che guida l'aratro ... (di chi) trascina l'erpice dietro di s\u00e9. Se non si ha un cavallo, si \u00e8 un cavallo da se stesso\".\nLa stretta associazione dei contadini con i cicli della natura interess\u00f2 particolarmente van Gogh, come la semina e il raccolto dei covoni di grano nei campi. Van Gogh vide l'aratura, la semina e il raccolto come un simbolismo degli sforzi dell'uomo per sopraffare i cicli della natura.\nIndustrializzazione.\nVan Gogh era estremamente consapevole dell'impatto dell'industrializzazione del XIX secolo sul cambiamento del paesaggio e cosa significasse per la vita delle persone. Egli scrisse in una lettera ad Anthon van Rappard: \nStudi sui contadini.\nNel novembre 1882 Van Gogh cominci\u00f2 a realizzare dei disegni di individui per descrivere una serie di personaggi della classe operaia. Egli amava essere il \"pittore dei contadini\", per trasmettere un sentimento profondo di realismo, con obiettivit\u00e0.\nPer rappresentare l'essenza della vita dei contadini e il loro spirito, van Gogh visse come uno di loro, andando nei campi, sopportando come loro le intemperie per lunghe ore. Ci\u00f2 non era qualcosa imparata a scuola, ma la sua diretta osservazione, e fu frustrato dai tradizionalisti che si concentravano sulla tecnica pi\u00f9 che sulla cattura della natura delle persone. Con l'essere cos\u00ec a fondo impegnato a vivere la vita contadina, il suo aspetto e il modo di parlare cominciarono a separarlo dagli altri, ma questo era un costo che credeva dovesse pagare al suo sviluppo artistico. Dell'andare d'accordo meglio con la \"gente povera e comune\" che con la societ\u00e0 colta, Van Gogh scrisse nel 1882: \"dopo tutto, \u00e8 giusto e corretto che dovevo vivere come un artista nel loro ambiente e sono sensibile verso ci\u00f2 che sto cercando di esprimere\".\nDonne.\nVan Gogh realizz\u00f2 molti studi sulle donne, un gran numero nel 1885. Nel dipingere le donne, van Gogh commentava che preferiva dipingere donne in denim blu piuttosto che le sue sorelle in abiti raffinati. Segue un esempio di alcune sue opere.\nGordina de Groot (chiamata \"Sien\" da Hulsker sulla base di un unico riferimento al nome nelle lettere di van Gogh), che pos\u00f2 per \"Testa di donna\" (F160), era una delle figlie della famiglia De Groot, i soggetti de \"I mangiatori di patate\" (Gordina \u00e8 a sinistra nel dipinto). Van Gogh realizz\u00f2 almeno 20 studi di Godina, mentre viveva a Nuenen, che possedeva una \"grossolana faccia piatta, fronte bassa e le labbra grosse, non nitide, ma piene\" dei contadini che egli ammirava nelle opere di Jean-Fran\u00e7ois Millet. Vincent firm\u00f2 questi studi, fra i pochissimi studi da lui firmati.\n\"Testa di donna, 1884\" (F1182, immagine non disponibile), \u00e8 un disegno di una donna di Nuenen. Il suo viso, dimostrazione di una vita difficile, \u00e8 il simbolo della vita dura del contadino. Van Gogh fece gli studi di teste, braccia e mani e di gruppi per la grande tela \" I mangiatori di patate \" che realizz\u00f2 nel 1885.\nL'operaia di \"Testa di donna con i capelli sciolti\" (F206) \u00e8 ritratta in una posa di erotismo apparente, con i capelli arruffati e nell'atto di spogliarsi.\nUomini.\nGli studi di uomini realizzati da van Gogh sono principalmente in atteggiamento di lavoro; qui sono rappresentati gli studi di teste o figure.\nDesiderando realizzare studi di contadini a Drenthe, durante i tre mesi che vi trascorse nel 1883, van Gogh incontr\u00f2 difficolt\u00e0 a trovare persone disposte a posare per lui. A Nuenen la situazione fu molto diversa. Era inverno e c'era poco da fare nei campi. Inoltre, pot\u00e9 familiarizzare con la gente attraverso suo padre, un ministro del culto della citt\u00e0. A Nuenen, Van Gogh fu in grado di produrre un gran numero di opere di teste di contadini, come \"Testa di uomo\" (F164) completata nel 1885.\nRuoli di genere.\nDonne.\nCura della casa e dei bambini.\n\"Contadina mentre cucina vicino al fuoco\" (F176) fu dipinto da van Gogh nel 1885 dopo aver completato \"I mangiatori di patate\". Entrambi i dipinti vennero realizzati in colori scuri come il \"sapone verde\" o una \"buona patata polverosa\". Cercando il realismo, van Gogh era \"convinto che a lungo andare ritrarre i contadini nella loro volgarit\u00e0 dia risultati migliori rispetto alla dolcezza convenzionale. Se un dipinto contadino puzza di pancetta, fumo, vapore di patate, va molto bene, non \u00e8 insano; se una stalla odora di letame, va bene, si tratta di una stalla ... \"\n\"Contadina che pela patate\" anche noto come \"Pelatrice di patate\" venne dipinto da van Gogh nel 1885, l'anno prima di partire per la Francia. Si tratta del tipico studio di contadine che realizz\u00f2 a Nuenen, \"con la sua tavolozza limitata ai toni scuri, fattura grossolana e disegno a blocchi\".\nFattoria e altri lavori.\nVan Gogh descrisse \"Contadina che scava\" (F95a) come una \"donna ... vista di fronte, con la testa quasi a terra mentre scava carote\". Realizzato a Nuenen nel 1885, questo dipinto faceva parte degli studi di contadini che van Gogh realizz\u00f2 per \"cogliere i loro tratti\".\n\"Contadina che scava davanti al suo cottage\" (F142) fu uno dei dipinti che Van Gogh lasci\u00f2 quando si rec\u00f2 ad Anversa nel 1885 e rimase a sua madre Anna Carbentus van Gogh.\nCucito e filato.\n\"La cucitrice\" (F71) rappresenta una donna seduta alla finestra. In questo studio van Gogh speriment\u00f2 il modo di riflettere una figura all'interno, illuminata da una finestra. Qui la donna \u00e8 una sagoma scura. Van Gogh mostra l'effetto della luce che dalla finestra filtra sul suo lavoro di cucito.\nNel 1885 van Gogh scrisse al fratello Theo dei suoi tentativi di gestire l'illuminazione in \"controluce\". Ho studi di teste, sia illuminate che contro la luce, e ho lavorato sull'intera figura un certo numero di volte, una sarta, [qualcuna] mentre avvolge filati o pela le patate. Di fronte e di profilo. Non so se avr\u00f2 mai il tempo di finire, in quanto questo \u00e8 un effetto difficile, anche se credo di aver imparato una o due cose su di esso\".\nLa \"Donna che avvolge filati\" (F36) ritrae una donna seduta vicino ad una finestra mentre avvolge delle bobine di filo da tessere. La tessitura era un mestiere storico a Nuenen, dove van Gogh viveva con i suoi genitori nel 1884. Van Gogh descrisse i lavoratori come \"gente eccezionalmente povera\". La donna rappresentata in questo dipinto \u00e8 la madre della famiglia De Groot che sta versando il caff\u00e8 ne \"I mangiatori di patate\".\nUomini.\nCestaio.\nCon il cambiamento delle stagioni, van Gogh realizz\u00f2 dipinti di coloro che lavoravano al chiuso, come il cestaio. Anni dopo aver realizzato i dipinti van Gogh scrisse, nel 1888, della solitaria natura dell'occupazione: \"Un tessitore o un cestaio passano spesso intere stagioni da soli, o quasi, con la loro arte come unica distrazione, e ci\u00f2 che porta queste persone a rimanere in un posto \u00e8 proprio la sensazione di essere a casa, lo sguardo rassicurante e familiare delle cose\".\nContadini e pastori.\nVan Gogh aveva un ideale poetico della pittura rappresentante la vita rurale e sognava di un tempo in cui avrebbe potuto lavorare fianco a fianco con il fratello:\nIl seminatore.\nNel corso della sua carriera artistica, van Gogh realizz\u00f2 pi\u00f9 di 30 opere rappresentanti un seminatore. Scrisse del simbolismo della semina: \"Uno non si aspetta di ottenere dalla vita ci\u00f2 che si \u00e8 gi\u00e0 appreso, anzi, si comincia a vedere pi\u00f9 chiaramente che la vita \u00e8 una sorta di tempo di semina e il raccolto non \u00e8 ancora ottenuto\".\nVan Gogh fu particolarmente ispirato dai dipinti di Jean-Fran\u00e7ois Millet rappresentanti il lavoro del seminatore e la sensibilit\u00e0 data alle opere, onorando il ruolo dell'agricoltura contadina. L'aratura, la semina e la raccolta erano visti da van Gogh come simboli del controllo dell'uomo sulla natura e i suoi cicli eterni della vita.\nIl tessitore.\nMentre viveva a Nuenen, nel 1884, van Gogh realizz\u00f2 dipinti e disegni di tessitori nel corso di un periodo di sei mesi. Per van Gogh, il tessitore, come il contadino, erano considerati gli uomini che hanno vissuto una vita nobile, simbolica dei cicli del corso della vita. Van Gogh era affascinato dalla \"apparenza meditativa\" del tessitore. \"Un tessitore che deve dirigere e intrecciare un gran numero di piccoli fili non ha tempo per filosofeggiare su di essi, ma piuttosto \u00e8 talmente assorto nel suo lavoro che non pensa, ma agisce, e sente come le cose devono andare, piuttosto che spiegarlo\" scrisse nel 1883.\nNei dipinti del tessitore, la composizione si concentra principalmente sul telaio e il tessitore, in un'immagine quasi iconica. C'\u00e8 un senso di distanza, come qualcuno che guarda la scena. \u00c8 difficile discernere l'emozione dal carattere o dall'abilit\u00e0 del tessitore. Van Gogh esperiment\u00f2, con diversi mezzi, tecniche ed effetti di luce dalla finestra sugli oggetti presenti nella stanza, usando tonalit\u00e0 pi\u00f9 chiare di grigio.\nLa tessitura rurale non era un mestiere prospero; il reddito poteva variare notevolmente a seconda della resa delle colture, dei materiali e delle condizioni di mercato. Il tessitore viveva una vita povera, soprattutto in confronto ai centri di produzione tessile urbani, quali Leida. Dopo che la produzione tessile era stata industrializzata, il sostentamento degli artigiani rurali divenne sempre pi\u00f9 precario.\nVan Gogh scrisse a suo fratello Theo: \"La loro vita \u00e8 dura. Un tessitore che lavora duramente fa una pezza di circa 60 metri a settimana. Mentre tesse, la moglie deve sedersi di fronte a lui, dipanando i fili, quindi ci sono due persone che lavorano e devono guadagnarsi da vivere col loro lavoro\".\nEsistono impressioni contrastanti circa i tessitori di van Gogh. Carl Nordenfolk, storico dell'arte, ha scritto: \"Van Gogh presenta il tessitore come vittima tenuta fra le fauci degli aghi del telaio o prigioniero di uno strumento medievale di tortura. Il significato sociale \u00e8 abbastanza inconfondibile, eppure c'\u00e8 una possibile spiegazione: i dipinti posseggono una tenera e intima atmosfera\". Un testo francese del 1969 sosteneva che anche se le raffigurazioni sono scomode e rigide, \"la sequenza di opere sui 'tessitori' \u00e8 stupefacente nella sua presenza, nel suo mistero e nella sua forza brutale\".\nIn \"Tessitore, faccia a sinistra con filatoio\", van Gogh convoglia il suo sentimento nei confronti dei lavoratori poveri. Il dipinto \u00e8 realizzato con colori cupi in contrasto con il tessuto rosso presente sul telaio.\nIn \"Avvolgitore per bobine\" (F175) sono rappresentati filati avvolti su un rocchetto per la tessitura. In questo dipinto, realizzato nell'inverno del 1883-1884, van Gogh utilizza tocchi di grigio chiaro per rappresentare la luce che cade sulla camera buia e sugli strumenti.\nUomini e donne insieme al lavoro.\n\"Contadino e contadina che seminano patate\" (F129a) \u00e8 un dipinto che ritrae un uomo e una donna che lavorano insieme. Girano la terra con una vanga e piantano il seme di patata. Le figure di entrambi si trovano sotto l'orizzonte, a simboleggiare la loro comunione con la terra. Il dipinto \u00e8 stato realizzato a Nuenen, nel distretto del Brabante Settentrionale dove van Gogh venne allevato. Due settimane dopo aver completato questo quadro, van Gogh complet\u00f2 il suo dipinto pi\u00f9 conosciuto, \"I mangiatori di patate\". Le patate erano l'elemento principale nella dieta dei contadini poveri, quelli che potevano a malapena permettersi il pane e per i quali la carne era un lusso. Le patate non erano un cibo adeguato a chi poteva permettersi di meglio nel XIX secolo. Thomas Carlyle, un filosofo scozzese, considerava i poveri \"mangiatori di radici\". Van Gogh potrebbe essere stato ispirato dalla descrizione fatta dal biografo di Jean-Fran\u00e7ois Millet, Alfred Sensier, del dipinto \"Semina di patate\": \"una delle opere pi\u00f9 belle [di Millet]\" rappresentante una coppia di sposi \"in una vasta pianura, ai margini della quale un villaggio si perde nell'atmosfera luminosa, con l'uomo che apre la terra e la donna che lascia cadere i semi di patata\".\nL'anno prima, van Gogh aveva dipinto \"Piantatori di patate\" (F172) mostrante un uomo che crea un solco e una donna che fa cadere il seme dietro di lui.\nUn'altra occupazione in cui un uomo e una donna, spesso lavoravano insieme era la tessitura. La donna manovrava i fili delle bobine mentre l'uomo lavorava al telaio creando metri di tessuto. Le donne inoltre aiutavano gli uomini nel settore della pesca occupandosi della riparazione periodica delle loro reti. Nel lavoro agricolo, una donna era particolarmente importante, aiutando nella semina e nella raccolta. Van Gogh realizz\u00f2 molti dipinti di donne che scavano patate.\nGruppi di persone.\nMangiatori di patate.\nI mangiatori di patate (in lingua olandese De Aardappeleters) \u00e8 un dipinto di van Gogh realizzato nell'aprile 1885 mentre risiedeva a Nuenen. Si trova presso il Van Gogh Museum di Amsterdam. La versione esposta al Kr\u00f6ller-M\u00fcller Museum di Otterlo \u00e8 uno studio preliminare a olio; ne esiste anche una versione in litografia."}
{"id": "5330851", "revid": "547034", "url": "https://it.wikipedia.org/wiki?curid=5330851", "title": "Una difesa dell'aborto", "text": "Una difesa dell'aborto (\"A Defence of Abortion\") \u00e8 un saggio scritto da Judith Jarvis Thomson, pubblicato nel 1971. Il testo tratta la questione bioetica dell'aborto: partendo dal presupposto che il feto abbia diritto alla vita, la Thomson usa un esperimento mentale per sostenere che il diritto della donna incinta di controllare il proprio corpo e le proprie funzioni vitali prevarica il diritto alla vita del feto. Per questo motivo l'aborto pu\u00f2 essere considerato come moralmente accettabile. \nLe tesi della Thomson hanno sollevato molte critiche sia da parte dei \"pro-choice\" che da parte dei \"pro-life\", tuttavia il testo \u00e8 tutt'oggi difeso e usato come possibile giustificazione morale dell'aborto. La metafora del violinista e le controverse conclusioni della Thomson hanno reso \"Una difesa dell'aborto\" probabilmente \"il saggio pi\u00f9 largamente ristampato di tutta la filosofia contemporanea\".\nContenuti.\nIl violinista.\nLa Thomson parte dal presupposto che il feto abbia effettivamente diritto alla vita, ma allo stesso tempo difende la legittimit\u00e0 morale dell'aborto usando l'esperimento mentale del Violinista:\nLa Thomson afferma che si potrebbe legittimamente chiedere di essere staccati dal violinista, anche se ci\u00f2 causer\u00e0 la sua morte: il diritto alla vita, secondo la Thomson, non implica il diritto a disporre del corpo di un'altra persona, e per questo staccarsi dal violinista non viola il suo diritto alla vita, ma semplicemente lo priva dell'uso di un corpo altrui, cosa di cui non ha diritto. Permettere al violinista di sfruttare i reni di un'altra persona sarebbe senza dubbio molto gentile, ma non un obbligo morale.\nPer la stessa ragione, secondo la Thomson, l'aborto non viola il legittimo diritto alla vita del feto, ma semplicemente priva il feto dell'utilizzo del corpo della donna incinta, cosa che non rientra tra i diritti del feto. Quindi, scegliendo di porre fine a una gravidanza, la donna non viola alcun obbligo morale; al contrario, una donna che sceglie di portare avanti una gravidanza \u00e8 una buona samaritana che va oltre i suoi obblighi morali per amore del bambino nel suo grembo.\nIl bambino in fase di crescita.\nLa Thomson critica anche l'opinione comune di determinare il diritto di abortire di una donna dalla scelta di una terza parte, del personale sanitario a cui toccher\u00e0 eseguire fisicamente l'aborto. Nella maggior parte dei casi la donna non pu\u00f2 abortire da sola, per cui il suo diritto a abortire dipende dalla volont\u00e0 del medico di eseguire l'operazione; se il medico nega l'aborto, la donna \u00e8 privata del suo diritto. Secondo la Thomson, basare il diritto della donna sull'accettazione o sul rifiuto di un dottore equivale a negare lo status di persona della madre (diritto su cui si insiste tanto, quando si parla invece del feto) e, conseguentemente, il suo diritto a disporre del proprio corpo. Per sostenere la sua tesi, la Thomson presenta l'esperimento mentale del bambino in crescita:\nSecondo la Thomson, una parte terza non pu\u00f2 scegliere chi uccidere tra la persona schiacciata e il bambino; ma ci\u00f2 non significa che la persona che sta per essere schiacciata non possa agire per autodifesa e attaccare il bambino per salvare la propria vita. Allo stesso modo, una donna incinta pu\u00f2 essere paragonata alla casa, il feto al bambino in crescita; in questo caso, la vita della madre \u00e8 minacciata dal feto stesso e - poich\u00e9 non c'\u00e8 motivo per cui la vita della madre dovrebbe essere minacciata - non c'\u00e8 motivo per cui il feto debba minacciare una vita altrui. Entrambe le parti sono innocenti, e nessuna parte terza pu\u00f2 intervenire; ma la persona minacciata pu\u00f2 intervenire e fare una scelta, il che significa che una madre pu\u00f2 moralmente scegliere di abortire.\nNel capitolo successivo, la Thomson approfondisce la tesi del bambino in crescita e sottolinea sia la prevalenza del diritto della madre su quello del feto, sia l'inammissibilit\u00e0 della prevalenza della volont\u00e0 della parte terza su quella della madre. Se non fosse possibile sostenere il diritto della donna a ottenere un aborto, allora si negherebbe anche il diritto della donna di disporre del proprio corpo. Secondo la Thomson nessuno \u00e8 personalmente obbligato a aiutare la donna a abortire, ma questo non preclude che qualcun altro possa farlo al posto nostro. La casa appartiene alla persona schiacciata; allo stesso modo il corpo della donna incinta appartiene alla madre, e non al feto. \nI semi delle persone.\nPer affrontare il caso di gravidanze non desiderate dovute a rapporti consenzienti, la Thomson usa l'esempio dei 'semi delle persone':\nIn questo caso, i semi delle persone che fluttuano nell'aria ed entrano dalla finestra rappresentano le gravidanze che avvengono nonostante la contraccezione (rappresentata dagli schermi di protezione). La donna non vuole che un seme di persona entri in casa e si annidi nella tappezzeria, pertanto difende la propria casa con uno schermo di protezione. Ma nel caso in cui un seme riesca a superare lo schermo di protezione, il fatto che la donna abbia aperto la finestra schermata nonostante fosse consapevole del rischio che lo schermo non funzionasse a dovere non priva la donna della possibilit\u00e0 di sbarazzarsi dell'intruso indesiderato.\nLa Thomson inoltre anticipa alcune critiche affermando che l'idea che una donna che non desideri una gravidanza viva senza tappezzeria o con porte e finestre sbarrate \u00e8 assurda tanto quanto l'idea che una donna possa evitare una gravidanza derivata da uno stupro semplicemente con una isterectomia preventiva. Nella maggior parte dei casi il feto non ha quindi un diritto alla vita tale da prevaricare il diritto della madre di disporre del proprio corpo, ma semplicemente ha un diritto a non essere ucciso ingiustamente - e non sempre l'aborto \u00e8 considerabile come una uccisione ingiusta.\nCritiche.\nIn generale le critiche alle tesi della Thomson garantiscono la liceit\u00e0 di staccare i propri reni dal corpo del violinista, ma contestano l'inferenza secondo cui l'aborto \u00e8 moralmente accettabile sostenendo che ci sono differenze rilevanti tra lo scenario del violinista e il caso tipico dell'aborto. Una delle obiezioni classiche \u00e8 quella di Peter Singer che sostiene che un calcolo utilitaristico implicherebbe che la persona \u00e8 moralmente obbligata a lasciare i propri reni collegati al violinista.\nL'obiezione pi\u00f9 comune \u00e8 che le tesi della Thomson possono giustificare l'aborto solo in caso di stupro: infatti, nello scenario del violinista la persona viene rapita nottetempo contro la propria volont\u00e0 e non ha potuto scegliere di essere collegata al violinista. Allo stesso modo, solo una donna violentata non ha potuto fare nulla per impedire la propria gravidanza. Ma nei casi comuni di aborto, la donna incinta ha avuto rapporti sessuali consenzienti: questo d\u00e0 al feto un tacito consenso all'uso del corpo della donna (Obiezione del \"tacito consenso\"), oppure implica che la donna ha il dovere di mantenere in vita il feto poich\u00e9 \u00e8 stata lei a causare il bisogno del feto di annidarsi nel suo corpo (Obiezione della \"responsabilit\u00e0\"). Altre obiezioni comuni sostengono che il feto \u00e8 pur sempre il figlio della donna incinta, mentre il violinista \u00e8 un estraneo (Obiezione dell'\"estraneo vs prole\") o che l'aborto uccide il feto, mentre staccare il violinista dal proprio corpo significa lasciarlo morire (Obiezione dell'\"uccidere vs lasciar morire\").\nD'altro canto, i difensori delle tesi della Thomson rispondono che le presunte differenze tra il caso del violinista e il caso tipico di un aborto non sono importanti, perch\u00e9 i punti a cui i critici si aggrappano non sono moralmente significativi oppure perch\u00e9 le discrepanze sono rilevanti, ma non nel modo sostenuto dai critici.\nObiezioni meno comuni alle tesi della Thomson includono:\nNaturalmente, i sostenitori delle tesi della Thomson hanno ampiamente risposto a queste critiche e i critici hanno ampiamente ribattuto a queste risposte, alimentando tuttora il dibattito."}
{"id": "5330853", "revid": "1305772", "url": "https://it.wikipedia.org/wiki?curid=5330853", "title": "Young Girls", "text": "Young Girls \u00e8 un singolo del cantautore statunitense Bruno Mars, pubblicato il 10 dicembre 2013 come quinto estratto dal secondo album in studio \"Unorthodox Jukebox\". Il brano \u00e8 stato scritto dallo stesso Mars insieme a Philip Lawrence e Ari Levine.\nDescrizione.\nYoung Girls \u00e8 una canzone dove Mars affronta le idee di indulgere nel fascino delle giovani ragazze, anche riconoscendo che ci\u00f2 che sta facendo \u00e8 sbagliato, continuando a sognare una vita pi\u00f9 semplice. La canzone \u00e8 scritta da Bruno Mars, Philip Lawrence Ari Levine.\nLa canzone \u00e8 una ballad power pop, che mischia uno stile anni '60 ad un moderno tipo di pop, ci\u00f2 ha portato diversi paragoni da parte di critici musicali a brani di Lana Del Rey e dei The Knack.\nCritica.\nLa canzone ha ricevuto recensioni generalmente buone da parte della critica. Carl Williott di \"Idolator\" ha dato la canzone una recensione molto buona, definendo la canzone \"un bel rovescio della medaglia\" su Mars confrontandolo con il precedente singolo \"Locked Out of Heaven\". Chris Martins di \"Spin\" ha definito canzone \"epica\", mentre Andy Gill di The Independent la ha definita \"piacevole e orecchiabile\". Melinda Newman di HitFix ha dato alla canzone un'eccellente recensione, lodando la melodia e la capacit\u00e0 vocale di Mars, scrivendo che \"\u00e8 una melodia molto dolce\".\nI recensori di \"IGN\" hanno notato che la canzone ricorda Grenade nella sua strumentazione e l'atmosfera.\nJon Caramanica del \"The New York Times\" ha definito la canzone \"Dolce e passionevole\" paragonandola al brano New Year's Day degli U2. Jessica Sager del \"Pop Crush\" la ha definita \"una ballata dolente\", scrivendo che \"la sua voce spicca accompagnato dalla parte strumentale, ed \u00e8 una buona scelta come la prima traccia dell'album Unorthodox Jukebox."}
{"id": "5330854", "revid": "767487", "url": "https://it.wikipedia.org/wiki?curid=5330854", "title": "Deolinda", "text": "I Deolinda sono un gruppo musicale portoghese attivo dal 2006."}
{"id": "5330858", "revid": "1924342", "url": "https://it.wikipedia.org/wiki?curid=5330858", "title": "Buraka Som Sistema", "text": "I Buraka Som Sistema sono un gruppo musicale alternative dance portoghese attivo dal 2006.\nIl loro stile fonde la musica techno con i generi zouk e kuduro.\nNel 2008 hanno vinto l'MTV Europe Music Award al miglior artista portoghese. Hanno ricevuto la candidatura al premio anche nel 2007 e nel 2009."}
{"id": "5330871", "revid": "599013", "url": "https://it.wikipedia.org/wiki?curid=5330871", "title": "Daniele Verde", "text": "Caratteristiche tecniche.\nMancino, nasce calcisticamente come terzino prima di essere trasformato da Vincenzo Montella, suo tecnico nella formazione Giovanissimi della Roma, in esterno d'attacco. Ha nella rapidit\u00e0 e nel dribbling nello stretto le sue qualit\u00e0 migliori, unite a un buon bagaglio tecnico.\nCarriera.\nClub.\nInizi e Roma.\nInizia a giocare a sei anni nella scuola calcio San Domenico Sport Club, per continuare poi nella Pro Calcio. Passato in seguito al Pigna, qui nel 2010 viene notato da Bruno Conti, responsabile del settore giovanile della , e dopo un provino si trasferisce per euro al club giallorosso, dove cresce nel settore giovanile.\nNella stagione 2014-2015 viene aggregato alla prima squadra dall'allenatore Rudi Garcia. Il 17 gennaio 2015, a diciotto anni, fa il suo debutto assoluto da professionista, esordendo in Serie A nella sfida contro il (1-1), subentrando al 75\u00ba al posto di Iturbe. L'8 febbraio seguente, alla sua terza presenza in massima serie, scende in campo da titolare nella vittoriosa trasferta (2-1) contro il , fornendo entrambi gli assist per i due gol dei capitolini.\nIl successivo 19 febbraio, fa il suo esordio dal primo minuto in Europa League nella gara casalinga contro gli olandesi del , match terminato 1-1. Conclude la sua prima stagione da professionista totalizzando 10 presenze tra campionato e coppe.\nI prestiti tra Serie A e B.\nIl 9 luglio 2015 viene ufficializzato il trasferimento con la formula del prestito al , neopromosso in Serie A. Con la squadra ciociara non trova molto spazio, ottenendo 6 presenze in Serie A, e il 7 gennaio 2016 viene dirottato dalla Roma, ancora in prestito, al in Serie B. In Abruzzo mette a referto 7 presenze in campionato, realizzando il suo primo gol tra i professionisti il 6 febbraio 2016 nel pareggio per 2-2 contro la ; il successivo 1\u00ba giugno 2016 realizza una doppietta nella partita Pescara- (4-2) valida per la semifinale ritorno dei play-off. Dopo la vittoriosa finale dei play-off contro il , ottiene con i biancazzurri la promozione in Serie A.\nIl 15 luglio 2016 passa, con la formula del prestito con diritto di riscatto e contro riscatto, all', ancora in Serie B. L'esordio ufficiale con la maglia dei lupi avviene il successivo 7 agosto, in occasione della partita esterna di Coppa Italia contro il . Il 1\u00ba ottobre 2016, al Partenio, mette a segno i primi gol in biancoverde: una doppietta contro la Pro Vercelli nella partita finita 3 a 2 per gli irpini. A fine stagione realizza 8 gol in 32 partite di campionato.\nIl 7 luglio 2017 si trasferisce con la stessa formula al , neopromosso in Serie A, con cui esordisce in gare ufficiali il successivo 13 agosto in Coppa Italia, proprio contro l', sua recente ex squadra a cui segna una doppietta. Il 22 ottobre 2017 va a segno per la prima volta in massima serie, aprendo le marcature nel derby di Verona, poi perso 3-2 contro il .\nReal Valladolid.\nL'8 agosto 2018 viene nuovamente girato in prestito, agli spagnoli del . Segna il suo primo gol per la squadra spagnola nel match contro l', con un calcio di punizione che sancisce il pareggio al 91'.\nAEK Atene e prestito allo Spezia.\nIl 17 luglio 2019, Verde firma un contratto con il club greco del AEK Atene, al prezzo di 1 milione di euro in favore della Roma.\nIl 26 settembre 2020 viene ceduto in prestito allo con riscatto a due milioni di euro. Debutta con i liguri 4 giorni dopo in occasione del successo per 0-2 contro l'Udinese. Realizza la sua prima rete per gli spezzini il 18 ottobre seguente nel pareggio interno contro la Fiorentina, avviando la rimonta da 0-2 a 2-2 della sua squadra.\nDopo la salvezza conquistata, viene ufficialmente riscattato dagli spezzini.\nNazionale.\nHa esordito il 10 ottobre 2014 nell', contro i pari et\u00e0 dell', gara nella quale ha realizzato anche un gol nel 3-0 finale. Esordisce con l' il 12 agosto 2015, a 19 anni, giocando titolare nella partita amichevole contro l' (0-0) disputata a Telki.\nStatistiche.\nPresenze e reti nei club.\n\"Statistiche aggiornate al 7 febbraio 2022.\""}
{"id": "5330873", "revid": "767487", "url": "https://it.wikipedia.org/wiki?curid=5330873", "title": "David Fonseca", "text": "Carriera.\nDal 1996 al 2001 ha fatto parte del gruppo Silence 4, con cui ha pubblicato due album in studio di successo tra il 1998 ed il 2000 e un album dal vivo nel 2004.\nNel 2013 il gruppo si \u00e8 riunito occasionalmente.\nNel 2003 Fonseca ha intrapreso la carriera solista. Dal 2004 al 2006, inoltre, ha fatto parte degli Humanos. Tutti i suoi album raggiungono stabilmente le prime posizioni delle classifiche di vendita portoghesi."}
{"id": "5330876", "revid": "287204", "url": "https://it.wikipedia.org/wiki?curid=5330876", "title": "Parazitii", "text": ""}
{"id": "5330885", "revid": "767487", "url": "https://it.wikipedia.org/wiki?curid=5330885", "title": "A-Studio", "text": "Gli A-Studio () sono un gruppo musicale kazako attivo dal 1982. Fino al 1988 era conosciuto con il nome Alma-Ata Studio."}
{"id": "5330886", "revid": "965985", "url": "https://it.wikipedia.org/wiki?curid=5330886", "title": "Uma2rman", "text": ""}
{"id": "5330887", "revid": "729019", "url": "https://it.wikipedia.org/wiki?curid=5330887", "title": "Campagna di Waterloo", "text": "La campagna di Waterloo si svolse tra il 15 giugno e l'8 luglio 1815 nel Belgio meridionale e nel nord della Francia nella fase finale delle Guerre napoleoniche, tra le forze della Settima coalizione, rappresentate dalle armate anglo-olandesi del Duca di Wellington e quelle prussiane del generale Gebhard Leberecht von Bl\u00fccher, e le truppe dell'Impero francese di Napoleone Bonaparte.\nLa breve campagna, iniziata con l'offensiva a sorpresa dell'imperatore in Belgio per dividere e battere separatamente i suoi avversari, culmin\u00f2 il 18 giugno 1815 con la decisiva battaglia di Waterloo. Dopo la disfatta dei francesi, i coalizzati poterono entrare a Parigi il 7 luglio seguente.\nAntefatti.\nSbarcato nei pressi di Antibes il 1\u00ba marzo 1815 dopo la fuga dall'esilio sull'isola d'Elba, Napoleone fece il suo trionfale ingresso a Parigi il 20 marzo seguente dove fu acclamato ancora una volta \"Imperatore dei francesi\", sostenuto dall'entusiasmo dell'esercito e con una popolarit\u00e0 in costante crescita; il re Luigi XVIII di Francia, restaurato sul trono da neanche un anno, dovette lasciare la Francia e rifugiarsi a Gand in Belgio sotto la protezione delle potenze alleate che gi\u00e0 avevano sconfitto Napoleone nel corso della precedente guerra della Sesta coalizione: queste erano riunite fin dal 1\u00ba novembre 1814 a Vienna nel tentativo di ridisegnare la mappa dell'Europa e i rapporti di forza reciproci dopo gli sconquassi causati dalla Rivoluzione francese e dalle guerre napoleoniche. I rapporti tra gli alleati erano entrati in crisi quasi subito dopo l'inizio delle trattative, con ognuno che cercava di portare avanti i propri particolari interessi nazionali, ma il ritorno di Napoleone a Parigi ebbe l'effetto di ricompattare immediatamente il fronte degli ex coalizzati: il 25 marzo 1815 Regno Unito, Impero austriaco, Regno di Prussia e Impero russo sottoscrissero un tratto di alleanza contro Napoleone e dichiararono guerra alla Francia.\nAll'inizio di aprile entrambe le parti iniziarono a raccogliere le proprie armate in vista dell'imminente campagna. Gli accordi tra le potenze prevedevano che ognuna di esse mettesse a disposizione un minimo di 150.000 uomini in armi per l'imminente campagna (il Regno Unito ottenne un'esenzione perch\u00e9 molte delle sue forze erano ancora dislocate di l\u00e0 dall'Atlantico, reduci dalla recente guerra anglo-americana contro gli Stati Uniti d'America), ma alla fine di maggio solo due delle cinque armate in assembramento si trovavano sufficientemente pronte da costituire una minaccia imminente alla Francia: l'armata del Duca di Wellington, composta da truppe britanniche, belga-olandesi del Regno Unito dei Paesi Bassi e tedeschi di Hannover, Brunswick e Nassau, concentrata nel Belgio meridionale nell'area compresa tra Gand, Bruxelles, Mons e Tournai, e le forze prussiane del generale Gebhard Leberecht von Bl\u00fccher in ammassamento poco a est di Wellington lungo la linea Charleroi-Namur-Liegi; le forze austriache si stavano ancora radunando lungo il Reno e le Alpi, con le truppe russe pi\u00f9 indietro in marcia attraverso la Germania: nei piani degli alleati l'invasione della Francia sarebbe dovuta iniziare non prima del 1\u00ba luglio 1815, in modo da poter sfruttare al massimo la schiacciante superiorit\u00e0 numerica sulle forze francesi, anche se ci\u00f2 in definitiva finiva con il dare a Napoleone la possibilit\u00e0 di colpire per primo.\nAi francesi si offriva la possibilit\u00e0 di condurre una campagna difensiva, in una riedizione della campagna dei sei giorni del febbraio 1814 ma con un maggior numero di truppe a disposizione: citt\u00e0 come Parigi e Lione potevano essere fortificate e costituire una base sicura per due grandi armate incaricate di proteggerle; nelle regioni occupate dal nemico poteva inoltre essere incitata l'azione dei \"francs-tireurs\", in modo da sconvolgere le retrovie dei coalizzati con una guerra di guerriglia. Napoleone scelse invece una strategia offensiva, con un attacco preventivo alle forze nemiche prima che fossero completamente assemblate e pronte a cooperare tra loro: la distruzione di una o pi\u00f9 delle principali armate alleate avrebbe potuto riaccendere le divisioni politiche tra i membri della Settima coalizione e spingerli a sedersi al tavolo della pace, e una vittoria ottenuta in tempi rapidi sarebbe servita a rinsaldare la posizione politica di Napoleone all'interno della Francia, scossa ancora da sommosse dei sostenitori di Luigi XVIII.\nNapoleone scelse come primo obiettivo le armate alleate schierate in Belgio: bench\u00e9 pi\u00f9 avanti nei preparativi rispetto agli altri coalizzati, le forze di Wellington e Bl\u00fccher erano ancora sparpagliate su una vasta area e debolmente collegate tra di loro, offrendo ai francesi l'opportunit\u00e0 di inserirsi in mezzo tra le due e batterle separatamente; le forze britanniche apparivano composte in massima parte da truppe di seconda linea, visto che molti dei veterani di Wellington erano stati mandati nelle Americhe per combattere gli statunitensi, e una vittoria in Belgio avrebbe potuto riaccendere i sentimenti filo-francesi della popolazione locale fino al punto di scatenare una rivolta nella francofona Bruxelles.\nLe forze in campo.\nFrancia.\nSotto il regno di Luigi XVIII le forze armate francesi avevano ricevuto scarsa considerazione, e l'esercito francese era calato a un totale di 56.000 effettivi di cui solo 46.000 immediatamente pronti per una campagna; grazie all'afflusso di volontari della disciolta Grande Arm\u00e9e e all'incorporazione nell'esercito delle forze della guardia nazionale e della polizia, entro la fine di maggio le forze a disposizione di Napoleone ammontavano a 198.000 uomini con altri 66.000 in fase di addestramento nei depositi. I veterani migliori erano concentrati nel corpo della Guardia imperiale, ma in generale era presente un'alta percentuale di soldati dotati gi\u00e0 di esperienza sul campo di battaglia anche se equipaggiati in maniera non molto ottimale; per la prima volta da diversi anni Napoleone si trovava a guidare un'armata composta interamente da francesi, a cui la circostanza di difendere la madrepatria minacciata di invasione conferiva una notevole spinta morale.\nLa necessit\u00e0 di coprire le varie frontiere della Francia e di reprimere una estesa rivolta realista in Vandea obblig\u00f2 Napoleone a distaccare un certo numero di contingenti secondari e alla fine per l'offensiva in Belgio furono radunati 128.000 uomini con 366 cannoni, riuniti nella cosiddetta \"Arm\u00e9e du Nord\" (\"Armata del Nord\") sotto il comando dello stesso imperatore e suddivisi nei seguenti corpi d'armata:\nCoalizzati.\nLe unit\u00e0 poste agli ordini di Wellington erano una forza composita: solo un terzo circa dell'armata era composto da truppe britanniche, soldati professionisti dotati di un ottimo addestramento anche se in maggioranza ancora privi di esperienza in battaglia; l'esercito britannico contava anche una discreta percentuale di stranieri, in particolare tedeschi riuniti nella King's German Legion, una forza professionista dotata di vasta esperienza sul campo e ritenuta come una delle migliori componenti dell'armata del duca. I reparti forniti dall'Hannover, integrati nelle formazioni britanniche, erano in maggioranza coscritti appena richiamati, mentre il pi\u00f9 piccolo contingente del Brunswick comprendeva un pugno di veterani della Schwarze Schar insieme a un pi\u00f9 ampio numero di reclute giovani e inesperte. Circa il 30% degli effettivi di Wellington era rappresentato da truppe belghe e olandesi, reduci dalla loro precedente alleanza con la Francia e addestrate quindi secondo i metodi francesi, un fatto che rendeva difficile la conciliazione con le tattiche dei britannici; il contingente belga-olandese comprendeva anche un piccolo distaccamento di truppe tedesche di Nassau, dominio dinastico della casa reale che sedeva sul trono di Amsterdam.\nIn totale, comprese le guarnigioni nelle retrovie, Wellington disponeva di 106.000 uomini e 216 cannoni divisi nei seguenti contingenti:\nL'armata prussiana di Bl\u00fccher disponeva di un nucleo duro di veterani, ma pi\u00f9 della met\u00e0 della forza era rappresentata da unit\u00e0 di coscritti della \"Landwehr\", miliziani scarsamente equipaggiati e carenti di addestramento e disciplina; un considerevole numero di soldati era stato inoltre reclutato in territori solo recentemente integrati nel regno prussiano, e la lealt\u00e0 di molti reparti (in particolare quelli formati da sassoni e vestfaliani) era pi\u00f9 che dubbia e pronta a tramutarsi in diserzioni di massa al primo rovescio. Comprese le unit\u00e0 di retrovia i prussiani mettevano in campo 128.000 uomini con 312 cannoni, suddivisi in:\nLe forze dei coalizzati, per un migliore approvvigionamento di vettovaglie, si trovavano sparpagliate su un'area molto vasta, con un fronte di 900 miglia e una profondit\u00e0 di 300 miglia: concentrare entrambe le armate lungo uno dei due fianchi avrebbe richiesto sei giorni di manovre, mentre per convergere sul centro comune intorno a Charleroi occorrevano tre giorni; cosa ben pi\u00f9 grave, le linee di comunicazione di Wellington e Bl\u00fccher si diramavano in due direzioni opposte (a nord-ovest quelle del britannico, verso Anversa e i porti su La Manica, a est quelle del prussiano, verso Liegi e poi al Reno), e se Napoleone fosse riuscito a forzare alla ritirata una delle due armate questa si sarebbe inesorabilmente portata ad allontanarsi dall'altra, favorendo la strategia dell'imperatore di battere separatamente un nemico per volta.\nLa campagna.\n15 giugno : offensiva di Napoleone a nord della Sambre.\nI primi movimenti di truppe da parte dei francesi ebbero inizio il 6 giugno quando il IV Corpo di G\u00e9rard lasci\u00f2 Metz alla volta di Philippeville, raggiunta il 14 giugno; la Guardia Imperiale part\u00ec da Parigi due giorni pi\u00f9 tardi dirigendosi su Avesnes dove giunse il 13 giugno insieme al VI Corpo di Lobau da Laon, mentre nella zona tra Avesnes e Maubeuge convergevano sempre per il 13 giugno gli altri corpi dell'Armata del Nord. Napoleone lasci\u00f2 Parigi nelle prime ore del 12 giugno, ricongiungendosi all'armata la mattina del 13; sulla base delle sue disposizioni, l'armata fu divisa in tre grossi contingenti:\nI francesi presero molte precauzioni per celare agli avversari il concentramento delle loro forze lungo il confine belga, ma nella notte del 13 giugno i riflessi dei fuochi dei loro bivacchi non sfuggirono all'attenzione delle sentinelle prussiane del I corpo d'armata del generale Zieten schierato sulla riva sinistra della Sambre, gi\u00e0 messe in allerta dai rapporti di spie e disertori circa la presenza di Napoleone nelle vicinanze e dall'attraversamento del fiume effettuato quella mattina da parte di quattro battaglioni francesi che avevano occupato incontrastati il villaggio di Merbes-le-Ch\u00e2teau.\nLe prime informazioni sui movimenti francesi raggiunsero Zieten a Charleroi la mattina del 14 giugno: la cavalleria olandese schierata tra Mons e Binch nel punto di congiunzione tra le due armate alleate invi\u00f2 rapporti circa lo spostamento di truppe francesi da Maubeuge verso Beaumont e Philippeville, mentre le truppe prussiane dell'ala destra di Zieten raccolsero diverse informazioni da parte di abitanti del luogo circa la presenza nelle vicinanze di diversi importanti alti ufficiali francesi tra cui Napoleone e suo fratello Girolamo Bonaparte. Zieten trasmise queste informazioni tanto a Bl\u00fccher quanto a Wellington, e verso le 23:00 del 14 giugno il comandante in capo prussiano eman\u00f2 le prime disposizioni per il concentramento della sua armata ordinando al II corpo del generale Pirch di muovere su Sombreffe e al III corpo del generale Thielmann di dirigere su Namur: al I corpo fu ordinato di mantenere le sue posizioni sulla Sambre ma di ripiegare verso Fleurs se attaccato da forze preponderanti, in modo da dare tempo alle altre unit\u00e0 di completare il concentramento alle sue spalle.\nNelle prime ore del 15 giugno i tre raggruppamenti dell'armata francese si misero in marcia dai loro bivacchi in direzione della Sambre: la colonna di sinistra, guidata dal II corpo del generale Reille, diede inizio al movimento alle ore 03.00 da Solre-sur-Sambre; i francesi superarono agevolmente gli avamposti prussiani costituiti da reparti della brigata Pirch II e occuparono Lobbes e Thuin. L'avanzata francese prosegu\u00ec fino a Montigny-le-Tilleul dove un battaglione della \"Landwehr\" della Vestfalia venne distrutto dai lancieri della divisione Pir\u00e8; i superstiti ripiegarono in rotta fino a Marchienne-au-Pont dove il ponte sulla Sambre non era stato demolito. Il rumore delle prime cannonate fu udito distintamente da Zieten a Charleroi e il generale ne diede subito notizia ai suoi superiori: il rapporto raggiunse Bl\u00fccher a Namur e Wellington a Bruxelles intorno alle 9:00, ma mentre il prussiano diede subito disposizioni per affrettare il concentramento della sua armata il britannico decise di attendere maggiori informazioni.\nNel frattempo la situazione dei prussiani si era rapidamente aggravata: a Marchienne-au-Pont un battaglione regolare prussiano con due cannoni cerc\u00f2 di fermare i francesi della divisione Bachelu che costituiva l'avanguardia del II corpo d'armata, ma un attacco del 2\u00ba Reggimento leggero super\u00f2 le difese e permise di occupare il villaggio. Il generale Reille tuttavia non continu\u00f2 energicamente l'avanzata; Napoleone aveva ordinato alle ore 08.30 a Reille di costituire una testa di ponte e raggiungere Jumet, sulla strada maestra Charleroi-Burxelles, ma l'attraversamento del ponte richiese tempo e alle ore 12.00 solo i reparti di testa erano sulle posizioni previste. Fin dalle ore 02.30 si era intanto messo in movimento al centro dello schieramento francese il generale Pajol che, alla testa delle divisioni di cavalleria Soult, Subervie e Domon, avanz\u00f2 direttamente su Charleroi; a Ham-sur-Heure, i cavalieri francesi sbaragliarono un altro battaglione della brigata Pirch II e catturarono circa duecento prigionieri; alle ore 08.30 raggiunsero senza difficolt\u00e0 Marcinelle.\nA questo punto tuttavia sorsero le prime difficolt\u00e0 per i francesi e l'abile piano di Napoleone non prosegu\u00ec con la rapidit\u00e0 prevista dall'imperatore; il generale Pajol attacc\u00f2 con un reggimento di cacciatori a cavallo il ponte sulla Sambre che conduceva a Charleroi ma il primo assalto venne respinto dai prussiani; Pajol era privo di fanteria d'appoggio a causa del ritardo delle truppe del III corpo d'armata del generale Vandamme. Il corriere inviato da Soult con gli ordini di marcia per Vandamme era scomparso e non era giunto al posto di comando del III corpo che quindi non si era messo in marcia come previsto alle ore 03.00; Vandamme venne a conoscenza dell'offensiva solo quando arrivarono le forze del VI corpo del generale Lobau che dovevano seguire dietro sulla stessa strada; alla fine il III corpo si mise in movimento con quattro ore di ritardo. Sull'ala destra inoltre il IV corpo d'armata di Gerard che da Philippeville doveva raggiungere la Sambre a Chatelet, era sconvolto dalla clamorosa defezione del generale Bourmont, il comandante di una delle divisione, che con tutto il suo stato maggiore aveva abbandonato l'esercito ed era passato al nemico. Gerard ebbe grande difficolt\u00e0 a mantenere la calma tra le truppe, esasperate dal tradimento, riottose e violentemente bonapartiste; il IV corpo si mise in marcia solo alle ore 05.00.\nAlle ore 11.00 Napoleone giunse personalmente al ponte di Charleroi con i marinai e i genieri della Guardia imperiale e con i reparti della Giovane Guardia del generale Duhesme; informato del ritardo di Vandamme, l'imperatore aveva dirotta per vie traverse i soldati della Guardia per sostenere al pi\u00f9 presto Pajol. L'attacco dei marinai e dei genieri della Guardia ebbe rapidamente successo: il ponte sulla Sambre venne conquistato d'assalto e i prussiani batterono rapidamente in ritirata verso Fleurus. La cavalleria di Pajol attravers\u00f2 Charleroi e prosegu\u00ec l'avanzata; mentre un reparto di ussari si spingeva a nord lungo la strada per Bruxelles, gli altri reparti di cavalleria progredirono a nord-est lungo la strada per Fleurus.\nNapoleone entr\u00f2 a Charleroi alle ore 12.00 dove ricevette un'entusiastica accoglienza da parte delle truppe che attraversavano l'abitato; l'imperatore, che assistette al passaggio dei soldati seduto fuori da un locale situato alla periferia della citt\u00e0, diede qualche segno di esaurimento fisico. Egli, informato della presenza di forze nemiche a Gosselies, alle ore 15.00 ordin\u00f2 a Reille di marciare su questa localit\u00e0, decise di inviare a nord lungo la strada di Bruxelles la divisione di cavalleria della Guardia del generale Charles Lefebvre-Desnouettes e sollecit\u00f2 d'Erlon ad accelerare la marcia del I corpo d'armata in direzione di Gosselies per supportare Reille. In questa cittadina era schierato inizialmente solo un reggimento prussiano della brigata Jagow ma erano in arrivo altre formazioni della brigata Steinmetz che era in marcia, secondo gli ordini di Bl\u00fccher, da Binche verso Fleurus; il comandante in capo prussiano infatti aveva deciso di raggruppare tutte le sue forze nella regione di Sombreffe dove egli giunse in persona alle ore 16.30.\nIn precedenza alle ore 15.30 era giunto a Charleroi, accompagnato solo con il suo aiutante di campo, il maresciallo Michel Ney; Napoleone accolse cordialmente il suo luogotenente e gli assegn\u00f2 subito il comando del I e del II corpo d'armata, della divisione di cavalleria di Pir\u00e8 e della divisione di cavalleria della Guardia di Lefebvre-Desnouettes; inoltre l'imperatore promise l'invio anche del III corpo di cavalleria di Kellermann. Le istruzioni tattiche che Napoleone diede a Ney non sono del tutto chiare; sembra che il maresciallo ricevette solo l'incarico di attaccare a Gosselies e \"pressare il nemico\"; Napoleone nel suo memoriale di Sant'Elena afferm\u00f2 di aver chiaramente ordinato a Ney di \"prendere posizione a Quatre-Bras\", l'incrocio strategico della strade Nivelles-Namur e Bruxelles-Charleroi. Ney part\u00ec subito per raggiungere il settore di Gosselies e assumere il comando, ma egli era totalmente ignaro dei dettagli tattici delle operazioni e completamente privo di uno stato maggiore; inoltre le forze francesi assegnategli non erano ancora raggruppate, solo il II corpo di Reille era sul posto; il I corpo di d'Erlon era ancora in marcia molto pi\u00f9 indietro tra Thuin e Jumet.\nSubito dopo la partenza di Ney, giunse al quartier generale di Napoleone il maresciallo Emmanuel de Grouchy, proveniente dall'ala destra dell'armata dove la cavalleria del I corpo era entrata in contatto con un forte sbarramento prussiano attestato nella cittadina di Gilly. L'imperatore decise di recarsi personalmente sul posto per valutare la situazione; nel frattempo anche il corpo di cavalleria di Exelmans e il III corpo di Vandamme stavano affluendo a Charleroi. Il generale Pirch II aveva schierato nella posizione di Gilly sette battaglioni di fanteria, un reggimento di dragoni e otto cannoni, mentre in secondo linea stavano affluendo altri sei battaglioni della brigata Jagow con sedici cannoni. Giunto sul posto, Napoleone ritenne che solo deboli forze nemiche fossero presenti a Gilly e sollecit\u00f2 il maresciallo Grouchy, a cui aveva appena assegnato il controllo operativo di tutte le forze francesi dell'ala destra, ad attaccare subito con le truppe di Vandamme e la cavalleria di Pajol e Exelmans e avanzare fino a Sombreffe; Napoleone dopo aver dato questi ordini ritorn\u00f2 rapidamente a Charleroi.\nGrouchy tuttavia, preoccupato per il numero dei soldati nemici, non attacc\u00f2 subito e attese due ore in attesa dell'arrivo al completo del III corpo d'armata di Vandamme; alle 17.30 Napoleone, irritato per le esitazioni di Grouchy, ritorn\u00f2 a Gilly e ordin\u00f2 l'attacco immediato che ebbe rapidamente successo. Il fuoco dell'artiglieria francese colp\u00ec duramente le linee prussiane e smantell\u00f2 le batterie nemiche; quindi sei battaglioni di fanteria francese, divisi in tre colonne, partirono all'attacco, mentre Grouchy aggirava la posizione sulle ali con la cavalleria di Exelmans. I prussiani non attesero l'arrivo delle colonne d'attacco e iniziarono subito a ripiegare; Napoleone, per accelerare l'inseguimento e sbaragliare le truppe nemiche in ritirata, fece intervenire i dragoni del suo squadrone di servizio che al comando di un aiutante di campo, il generale Louis-Michel Letort de Lorville, si lanciarono all'inseguimento. I dragoni francesi travolsero due battaglioni prussiani, catturarono numerosi prigionieri e sconfissero anche la cavalleria nemica ma il generale Letort cadde mortalmente ferito durante gli scontri. I prussiani superstiti raggiunsero Lambusart dove si congiunsero con i rinforzi della brigata Jagow; quindi le truppe prussiane, minacciate dalla cavalleria di Pajol e Exelmans, continuarono ordinatamente la ritirata oltre Fleurus. Grouchy era intenzionato a marciare subito su questa cittadina, ma Vandamme afferm\u00f2 decisamente che le sue truppe erano troppo stanche; egli inoltre non era informato della sua dipendenza gerarchica dal maresciallo e quindi rifiut\u00f2 di collaborare; la sera del 15 giugno l'ala destra francese si attest\u00f2 a sud di Fleurus, tra i villaggi di Lambusart e Campinaire.\nSull'ala sinistra francese, il maresciallo Ney aveva raggiunto alle ore 16.00 le avanguardie del II corpo del generale Reille alla periferia di Gosselies; la cittadina venne attaccata e conquistata con poca difficolt\u00e0, ma subito dopo i francesi vennero duramente contrastati dalle truppe prussiane del generale Steinmetz che stavano ripiegando da ovest verso est per raggiungere il grosso di Bl\u00fccher. I prussiani poterono proseguire la ritirata senza essere inseguiti, mentre Ney decise prudentemente di inviare verso ovest la divisione Girard mentre le divisioni di Foy e di Girolamo Bonaparte rimasero a Gosselies; si diressero a nord la cavalleria di Pir\u00e8 e di Lefebvre-Desnuettes e parte della divisione Bachelu. Alle ore 18.30 i cavalieri della Guardia giunsero per primi a Frasnes dove entrarono in contatto con truppe nemiche sconosciute; si trattava dell'avanguardia belga-olandese dell'esercito del Duca di Wellington.\nIn realt\u00e0 il comandante in capo britannico durante la giornata del 15 giugno non era sembrato preoccupato delle notizie provenienti dal quartier generale prussiano e in pratica non aveva preso alcuna iniziativa; egli si mostr\u00f2 sereno e non rinunci\u00f2 a partecipare al ballo della duchessa di Richmond previsto per la serata. Dopo le prime comunicazioni delle ore 09.00, nel pomeriggio erano giunte nuove informazioni che confermavano un attacco in forze dei francesi a Charleroi, ma Wellington si mostr\u00f2 scettico e disse al generale M\u00fcffling che prima di prendere decisioni attendeva notizie sicure su eventuali minacce nemiche nel settore di Mons. Alle ore 19.00 conferm\u00f2 la sua decisione di attendere nonostante fosse stato informato da una lettera di Bl\u00fccher che i prussiani si stavano concentrando a Sombreffe. Solo dopo aver ricevuto nuove informazioni che escludevano attacchi nemichi a ovest della Schelda, il duca diram\u00f2 i primi ordini di marcia per raggruppare le sue forze; peraltro Wellington prescriveva di ritirare gli avamposti dell'ala sinistra fino a Nivelles scoprendo quindi l'incrocio strategico di Quatre-Bras. A Braine-le-Comte invece il capo di stato maggiore dell'armata alleata, il generale Constant-Rebecque, si era allarmato e aveva gi\u00e0 preso autonomamente importanti disposizioni operative; egli ignor\u00f2 gli ordini del duca e decise di inviare la brigata del principe Bernando di Sassonia-Weimar, appartenente alla divisione belga-olandese del generale Hendrik Perponcher, a rinforzare il debole battaglione di Nassau che, al comando del maggiore von Normann, era di presidio nell'area di Quatre-Bras.\nInizialmente il maggior von Normann era privo di ordini precisi ma decise ugualmente di resistere e affrontare la cavalleria della Guardia di Lefebvre-Desnuettes che venne respinta nel suo primo tentativo di entrare a Frasnes; il generale francese richiese rinforzi, un battaglione della divisione Bachelu arriv\u00f2 sul campo e costrinse von Normann ad evacuare il villaggio e ripiegare fino alla periferia meridionale di Quatre-Bras dove venne finalmente rinforzato dai quattro battaglioni di Nassau della brigata del principe Bernardo. Levebvre-Desnuettes disponeva in prima linea solo di 1.700 lancieri e cacciatori a cavallo, appoggiati da un battaglione di fanteria e non era in grado di attaccare; in precedenza uno squadrone di lancieri polacchi della Guardia al comando del generale Edouard de Colbert, aveva aggirato sulla destra Frasnes ed era entrato audacemente a Quatre-Bras ancora sguarnita di difese, ma, privo di aiuto, aveva dovuto presto ripiegare verso Frasnes.\nIl maresciallo Ney raggiunse l'avanguardia a sud di Quatre-Bras alle ore 19.00 ma egli, incerto e privo di informazioni precise sulla consistenza delle forze avversarie, decise di rinunciare ad un attacco immediato e rinvi\u00f2 ulteriori operazioni in attesa dell'arrivo del grosso delle sue forze che erano ancora in gran parte concentrate intorno a Gosselies. Ney ritorn\u00f2 quindi nella cittadina e invi\u00f2 in direzione di Fleurus la divisione Girard che alle ore 23.00 raggiunse Wangenies respingendo le retroguardie prussiane di Steinmetz; egli non dimostr\u00f2 in questa occasione la sua famosa combattivit\u00e0 e aggressivit\u00e0; verosimilmente il maresciallo diede poca importanza alla resistenza incontrata a Quatre-Bras e ritenne molto probabile che le forze nemiche si sarebbero ritirate volontariamente durante la notte. Nel frattempo anche Napoleone aveva sospeso l'avanzata; l'imperatore ritorn\u00f2 alle ore 21.00 a Charleroi e rinunci\u00f2 a spingere subito il III corpo di Vandamme e la cavalleria di Pajol e Exelmans verso Sombreffe. Una parte delle forze francesi erano ancora in ritardo: il I corpo di d'Erlon bivacc\u00f2 nella notte a Machienne; sulla destra il IV corpo di Gerard era a Chatelet e alcuni suoi reparti erano ancora a sud della Sambre, mentre la Guardia imperiale, il VI corpo e due corpi di cavalleria erano a sud di Gilly.\nNapoleone apparentemente era soddisfatto dei risultati raggiunti il primo giorno della sua offensiva; il nemico era stato sorpreso e solo deboli forze erano state incontrate e facilmente sconfitte; i prussiani avevano perduto circa 2.000 uomini e avevano ripiegato verso Fleurus allontanandosi verso nord-est e quindi accrescendo la distanza con l'esercito anglo-alleato di Wellington. L'imperatore aveva scarsa considerazione per le capacit\u00e0 militari dei suoi avversari: egli ritenne irrilevante la resistenza nemica a Quatre-Bras e Sombreffe e consider\u00f2 molto probabile che sia gli anglo-alleati che i prussiani avrebbero continuato a ripiegare senza concentrarsi per dare battaglia.\n16 giugno: Ligny e Quatre-Bras.\nIl Duca di Wellington si era recato come previsto al ballo della Duchessa di Richmond alle ore 23.30 del 15 giugno; il generale britannico mostr\u00f2 calma e sicurezza e prefer\u00ec, per non allarmare l'ambiente di Bruxelles, che la festa mondana si svolgesse regolarmente e che tutti gli alti ufficiali vi partecipassero. Egli venne avvertito durante il ballo da un corriere del generale Constant-Rebecque degli sviluppi della situazione a Quatre-Bras e delle decisioni prese del capo di stato maggiore. Wellington non diede nuovi ordini ma decise di anticipare di due ore il movimento delle sue truppe verso l'incrocio strategico; egli cerc\u00f2 di non diffondere allarme; la festa continu\u00f2 e gli ufficiali britannici si ritirarono con discrezione nella notte per raggiungere i loro comandi.\nNel frattempo il feldmaresciallo Bl\u00fccher e il suo abile capo di stato maggiore August Neidhardt von Gneisenau erano molto meno tranquilli e, arrivati alle ore 16.30 a Sombreffe, erano impegnati a coordinare il raggruppamento delle loro forze; diversamente da come supponeva Napoleone, il comandante in capo prussiano non intendeva affatto ripiegare; egli era determinato a concentrare le sue forze e affrontare subito la battaglia campale; la sera del 15 giugno scrisse al re di Prussia che \"domani sar\u00e0 il giorno decisivo\". La sua armata tuttavia non era ancora raggruppata e i corpi d'armata erano in movimento per raggiungere le posizioni previste. Al mattino del 16 giugno solo il I corpo di Zieten con circa 28.000 soldati era schierato sul fronte, mentre alla 12.00 arrivarono a Sombreffe i 31.000 uomini del II corpo del generale Pirch I; il III corpo del generale Thielmann, costituito da 24.000 soldati, era ancora pi\u00f9 indietro. Il IV corpo del generale B\u00fclow invece era molto pi\u00f9 lontano e nella notte il comandante aveva comunicato a Bl\u00fccher che il 16 giugno avrebbe potuto arrivare solo ad Hannut, a oltre quaranta chilometri ad est di Sombreffe; sembra che B\u00fclow il 15 giugno non avesse ricevuto gli ordini di marciare su Gembloux e in un primo tempo avesse ritenuto che l'armata avrebbe dovuto raggrupparsi ad Hannut.\nNapoleone predispose i nuovi piani per la giornata del 16 giugno alle ore 06.00; l'imperatore, sempre convinto sulla base dei rapporti di Ney e Grouchy che i suoi nemici, sorpresi e disorganizzati, si sarebbero ritirati senza opporre grande resistenza, decise di riprendere l'offensiva con la sua ala destra marciando su Sombreffe e Gembloux e sbaragliando le forze prussiane eventualmente presenti. Dopo questo primo risultato, Napoleone ipotizzava di trasferirsi nella stessa giornata del 16 giugno con le sue riserve sull'ala sinistra e unirsi al maresciallo Ney per un audace marcia notturna direttamente su Bruxelles dove contava arrivare al primo mattino del 17 giugno. Il maresciallo Soult diram\u00f2 quindi le disposizioni operative: il generale Kellermann doveva portare la sua cavalleria a Gosselies per rinforzare Ney che avrebbe occupato Quatre-Bras, la Guardia e il VI corpo si sarebbero trasferite a Fleurus; Vandamme e Gerard dovevano avanzare su Sombreffe.\nL'imperatore in un primo momento non modific\u00f2 le sue convinzioni e di conseguenza i suoi piani nonostante l'arrivo di un inquietante messaggio scritto da Grouchy alle ore 05.00: il maresciallo riferiva che erano state identificate forti colonne prussiane in avvicinamento alla linea dei villaggi a sud di Sombreffe e che anche il generale Girard segnalava l'\"arrivo incessante\" di formazioni nemiche. Napoleone continu\u00f2 a ritenere che si trattasse solo di movimenti di retroguardie e alle ore 09.00 scrisse due lunghe lettere a Ney e Grouchy in cui descriveva il suo sistema di operazioni \"della posizione centrale\" e confermava gli obiettivi per i due marescialli; l'imperatore non considerava affatto la possibilit\u00e0 di dover combattere una grande battaglia contro l'armata prussiana.\nIn realt\u00e0 fin dal primo mattino Bl\u00fccher stava cercando di affrettare la concentrazione della sua armata; egli aveva organizzato il suo quartier generale al mulino di Brye e, temendo un attacco immediato dei francesi, attendeva ansiosamente l'arrivo delle sue truppe. Il comandante in capo prussiano era privo di notizie da parte di Wellington e aveva inviato un suo aiutante di campo a Quatre-Bras per conoscere le intenzioni del suo alleato. Dopo aver lasciato la festa da ballo della duchessa alle ore 03.00 della notte e un breve riposo, il Duca di Wellington alle 08.00 part\u00ec a cavallo per Genappe e Quatre-Bras dove fin dalle ore 06.00 era giunto il Principe di Orange; l'incrocio strategico era gi\u00e0 stato rinforzato dall'arrivo della brigata Bylandt della divisione Perponcher; inoltre erano in movimento verso Quatre-Bras anche la divisione britannica del generale Thomas Picton, due battaglioni di Nassau e le truppe del Duca di Brunswick. Alle ore 10.00 Wellington raggiunse in persona Quatre-Bras dove esamin\u00f2 le posizioni francesi; egli non sembr\u00f2 preoccupato ma decise di accelerare la marcia delle divisioni di rinforzo e avvert\u00ec il principe d'Orange che i francesi probabilmente avrebbero attaccato; quindi part\u00ec per raggiungere Bl\u00fccher e chiarire le sue intenzioni.\nI francesi non ripresero subito le operazioni al mattino del 16 giugno; Ney, rassicurato dalle informazioni inviate da Napoleone e convinto di avere di fronte solo deboli forze nemiche, organizz\u00f2 con calma le sue truppe e fino alla tarda mattinata non si mosse verso Quatre-Bras, mentre davanti a Fleurus i reparti francesi impiegarono molte ore della mattinata per completare la loro concentrazione di fronte alle difese prussiane schierate dietro il piccolo corso d'acqua del Ligne. Il generale Gerard arriv\u00f2 sulla destra con il IV corpo d'armata e due corpi di cavalleria a sud del villaggio di Ligny, mentre Vandamme, rinforzato dalla divisione Girard, complet\u00f2 il suo schieramento a ovest di fronte al villaggio di Saint-Armand; al centro infine affluirono le riserve della Guardia imperiale. Fino alle ore 15.00 non iniziarono grandi combattimenti e i prussiani poterono quindi rafforzare le loro difese con l'afflusso sul campo del II e del III corpo d'armata; il generale Pirch prese posizioni dietro il corpo di Zieten che era in prima linea mentre Thielmann schier\u00f2 le sue truppe sull'ala sinistra prussiana.\nNapoleone era arrivato sul campo di battaglia davanti a Fleurus alle ore 11.00; l'imperatore venne informato del costante rafforzamento delle forze prussiane ed egli decise di controllare personalmente lo schieramento avversario; venne organizzato un posto di osservazione sul mulino di Naveau da dove Napoleone osserv\u00f2 accuratamente il terreno. Egli inizialmente ritenne che solo un corpo d'armata prussiano fosse schierato sul campo ma, con il passare del tempo in attesa dell'arrivo delle truppe francesi per sferrare l'attacco, Napoleone identific\u00f2 le altre formazioni prussiane in movimento e comprese finalmente di avere di fronte l'intero esercito di Bl\u00fccher, deciso ad affrontare una battaglia campale.\nL'imperatore ritenne che la situazione fosse molto favorevole: si presentava l'occasione insperata di distruggere subito l'esercito prussiano e concludere la campagna con una schiacciante vittoria; egli era sicuro di poter battere l'avversario il cui schieramento appariva molto esteso ed esposto agli attacchi francesi. Il piano di Napoleone prevedeva un attacco combinato sia sull'ala sinistra da parte del corpo di Vandamme sia al centro contro la cittadina di Ligny con il IV corpo di Gerard. Napoleone inoltre ritenne possibile un grande movimento aggirante sull'ala destra prussiana da parte delle forze del maresciallo Ney che, dopo aver facilmente superato quelle che egli considerava solo deboli forze a Quatre-Bras, avrebbe marciato subito verso est per prendere alle spalle l'armata di Bl\u00fccher. Napoleone invi\u00f2 quindi due messaggi urgenti a Ney, alle ore 14.00 e alle 15.15, in cui ordinava enfaticamente al maresciallo di affrettarsi a muovere le sue truppe per effettuare questa manovra potenzialmente decisiva. Poco dopo tuttavia giunsero nuove informazioni che indussero Napoleone a cambiare in parte i suoi piani; si apprese che le forze opposte a Ney erano molto pi\u00f9 numerose del previsto e che quindi il maresciallo avrebbe potuto incontrare difficolt\u00e0; l'imperatore quindi decise che Ney avrebbe dovuto limitarsi a contenere a Quatre-Bras le truppe nemiche e che solo il I corpo del generale d'Erlon avrebbe dovuto effettuare la manovra aggirante sulla destra prussiana. Napoleone invi\u00f2 subito un colonnello direttamente a d'Erlon per comunicargli questi ordini.\nNel frattempo il maresciallo Ney alle ore 11.00 aveva ordinato al generale Reille di marciare su Quatre-Bras con tre divisioni; Ney era sempre convinto di avere di fronte solo deboli forze e che la prevista marcia su Bruxelles si sarebbe effettuata \"senza grandi ostacoli\". Il generale Reille mise in marcia le sue truppe solo alle ore 13.30: due divisioni avanzarono verso nord a destra e a sinistra della strada maestra, protette sulle ali della cavalleria di Pir\u00e8, mentre i cavalieri di Lefebvre-Desnuettes e Kellermann per il momento rimasero indietro. La battaglia di Quatre-Bras ebbe inizio alle ore 14.00 quando le truppe francesi entrarono in contatto con il nemico; il Principe d'Orange aveva in quel momento sul posto cinque battaglioni di Nassau e quattro battaglioni belga-olandesi che cercarono coraggiosamente di resistere ma furono rapidamente messi in difficolt\u00e0 dal tiro dell'artiglieria francese. I reparti alleati persero terreno e le divisioni Foy e Bachelu avanzarono verso l'incrocio, mentre la divisione di Girolamo Bonaparte entrava a sua volta in azione sull'ala sinistra.\nIn precedenza, alle ore 12.00, Wellington era giunto al mulino di Brye ed aveva conferito direttamente con Bl\u00fccher; l'incontr\u00f2 si prolung\u00f2 circa un'ora. Secondo gli storici britannici, Wellington avrebbe criticato la posizione scelta dai prussiani e avrebbe consigliato di evitare una battaglia campale; egli avrebbe previsto la sconfitta. Le fonti tedesche e francesi danno un giudizio molto pi\u00f9 critico sull'operato del generale britannico; Wellington, sempre timoroso per il suo fianco destro a Mons, avrebbe rifiutato di marciare lungo la strada di Namur per raggiungere i prussiani e avrebbe respinto anche il piano per attaccare da Frasnes il fianco sinistro francese. Il Duca, prima di ritornare a Quatre-Bras, non diede alcuna assicurazione formale di intervenire in aiuto dei prussiani e concluse in modo riluttante che \"vedr\u00f2 che posso fare, se non sar\u00f2 attaccato a mia volta...\". Alle ore 15.00 il Duca di Wellington era di ritorno a Quatre-Bras dove la situazione era critica; egli si affrett\u00f2 ad ordinare la ritirata delle sue truppe verso l'incrocio in attesa dell'arrivo dei rinforzi.\nErano in arrivo la divisione britannica del generale Picton, che scendeva da nord lungo la strada di Bruxelles e la brigata di cavalleria belga-olandese di Van Merlen che arrivava da nord-ovest lungo la strada di Nivelles; subito dietro si stavano anche avvicinando le truppe del Duca di Brunswick; con queste forze Wellington pot\u00e9 riorganizzare il suo schieramento per respingere il nuovo attacco di Ney. Il maresciallo francese infatti port\u00f2 avanti la sua artiglieria e riprese rapidamente l'assalto; la cavalleria di Van Merlen attaccata dalla divisione di Pir\u00e8 venne rapidamente sbaragliata ma la fanteria di Bachelu venne contrattaccata dai britannici di Picton e lo scontro continu\u00f2 con esito incerto e pesanti perdite per entrambe le parti. A ovest della strada maestra invece la divisione di Foy affront\u00f2 le truppe di Brunswick che si trovarono in difficolt\u00e0: la cavalleria tedesca venne respinta, la fanteria ripieg\u00f2 e il Duca di Brunswick cadde mortalmente ferito; la cavalleria francese di Pir\u00e8 insegu\u00ec le truppe nemiche e attacc\u00f2 anche i reparti di Picton. I britannici si schierarono rapidamente in quadrati e riuscirono a contenere gli assalti dei lancieri francesi ma alcuni battaglioni subirono forti perdite.\nMentre a Quatre-Bras i combattimenti continuavano sempre pi\u00f9 aspri, dalle ore 15.00 era in corso anche la battaglia di Ligny; Napoleone aveva dato inizio all'attacco delle linee prussiane estese lungo il corso del fiume Ligne; Vandamme attacc\u00f2 sulla sinistra i villaggi di Saint-Armand, la Haye e Hameau impiegando successivamente le divisioni Lefol, Barthezene e Girard contro i reparti prussiani del generale Steinmetz. Inizialmente l'attacco francese ebbe successo e, nonostante la forte resistenza i villaggi furono occupati; i prussiani ripiegarono dietro il fiume. Mentre il maresciallo Grouchy sull'ala destra francese teneva impegnato con la cavalleria e una divisione di fanteria il III corpo prussiano di Thielmann, al centro, nel settore del villaggio di Ligny difeso dalle divisioni Jagow e Henckel, attaccarono le divisioni Pecheaux e Vichery del IV corpo d'armata di Gerard, precedute dal fuoco dell'artiglieria concentrata. I combattimenti nel villaggio di Ligny furono accaniti e sanguinosi; i prussiani diedero prova di estrema combattivit\u00e0 e si batterono all'interno dell'abitato a sud del fiume prima di ripiegare a nord dove riuscirono a respingere gli ostinati attacchi francesi. Gli scontri si prolungarono a distanza ravvicinata negli edifici dell'area cittadina di Ligny.\nAlle ore 16.00 i prussiani inoltre passarono al contrattacco sull'ala sinistra francese con le divisioni Pirch II e Tippelskirch e la cavalleria di J\u00fcrgass per riconquistare la linea dei villaggi occupati dal III corpo di Vandamme, ma il primo assalto non ebbe successo; i francesi furono fermati e persero terreno a la Haye e Saint-Armand e il generale Girard cadde ferito a morte mentre guidava i suoi uomini, ma i prussiani vennero ben presto respinti e contrattaccati dalle riserve di Vandamme. Il maresciallo Bl\u00fccher arriv\u00f2 personalmente sul campo e sferr\u00f2 un nuovo contrattacco che permise ai prussiani di riconquistare una parte di La Haye ma i francesi mantennero le posizioni a Hameau e Saint-Armand.\nNel frattempo a Quatre-Bras il maresciallo Ney aveva ricevuto alle ore 16.30 il primo messaggio di Napoleone, scritto alle ore 14.00, che gli ordinava di occupare rapidamente l'incrocio e poi deviare con tutte le sue forze verso est per aggirare l'armata prussiana, ma poco dopo il maresciallo, che contava sull'arrivo del I corpo di d'Erlon per sferrare l'attacco decisivo, apprendeva dal generale Delcambre inviato dal comandante del I corpo, che questa formazione non era pi\u00f9 disponibile e invece si era diretta verso est in direzione di Saint-Armand. Alle ore 16.15 infatti d'Erlon aveva ricevuto gli ordini inviategli direttamente dall'imperatore di accorrere sul campo di Ligny e il generale aveva subito messo in marcia i suoi uomini. Ney fu estremamente turbato e irritato da queste notizie; le forze nemiche di fronte a Quatre-Bras si stavano rinforzando con l'arrivo delle due brigate delle divisione del generale Alten ed egli, privo del I corpo d'armata, non riteneva possibile compiere la missione assegnatagli dall'imperatore; il messaggio inviato da Soult alle ore 15.15 che confermava l'importanza della sua missione, sconvolse definitivamente il maresciallo che decise autonomamente di inviare il generale Decambre dal generale d'Erlon con l'ordine di ritornare immediatamente indietro con il I corpo d'armata. Nel frattempo Ney decise di sferrare un nuovo attacco contro Quatre-Bras impiegando una parte del corpo di cavalleria del generale Kellermann che venne sollecitato enfaticamente dall'eccitato maresciallo a effettuare uno sforzo supremo per \"passare sul ventre\" del nemico a tutti i costi.\nKellermann guid\u00f2 con grande coraggio l'attacco dei suoi corazzieri contro le linee nemiche; la cavalleria francese caric\u00f2 i quadrati della brigata Colin Hackett con estrema violenza, un reggimento britannico venne sbaragliato e perse la sua bandiera, altri due quadrati subirono forti perdite. I corazzieri proseguirono l'attacco direttamente verso Quatre-Bras che raggiunsero dopo aver travolto un battaglione di Brunswick. Nonostante questo audace successo iniziale, i corazzieri, non supportati dalle altre forze e sottoposti al tiro della fanteria alleata, non poterono mantenere le posizioni raggiunte e in breve dovettero ripiegare; Kellerman rischi\u00f2 di essere ucciso e tutti i corazzieri superstiti tornarono indietro. Altri attacchi sferrati dalla cavalleria di Pir\u00e8 terminarono ugualmente senza risultati. A partire dalle ore 18.00 la situazione di Ney peggior\u00f2 con il continuo arrivo di rinforzi per le truppe di Wellington; il maresciallo, eccitato e sconvolto, dovette passare sulla difensiva.\nAlle 17.30, sul campo di battaglia di Ligny, Napoleone aveva iniziato i movimenti preliminari delle sue riserve per sferrare l'attacco decisivo in connessione con il previsto arrivo del I corpo di d'Erlon, ma i piani dell'imperatore vennero sconvolti dall'arrivo di inquietanti notizie provenienti da Vandamme che riferiva di aver identificato una grossa colonna di truppe nemiche sbucate sulla sua sinistra in marcia verso Fleurus. Napoleone, turbato da questa notizie, decise di sospendere i movimenti delle riserve e di chiarire la situazione. Nel frattempo per\u00f2 i francesi si trovarono in crescente difficolt\u00e0 sull'ala sinistra dove alle ore 18.00 Bl\u00fccher lanci\u00f2 un nuovo attacco in forze; le divisioni del III corpo d'armata di Vandamme continuarono a battersi accanitamente ma furono costrette a cedere terreno e i prussiani del I e II corpo occuparono La Haye e Hameau.\nNapoleone tuttavia alle 18.30 ricevette nuove informazioni: la colonna ritenuta nemica comparsa sulla strada di Fleurus in realt\u00e0 era il I\u00b0 corpo di d'Erlon che stava marciando per errore troppo a sud sulla strada sbagliata invece di avanzare come previsto dall'imperatore lunga la strada settentrionale verso Wagnel\u00e9e e Brye per aggirare l'intero schieramento prussiano. Napoleone ritenne ormai compromessa l'abile manovra che egli aveva pianificato, essendo ormai molto tardi per far cambiare strada al I corpo, egli rinunci\u00f2 al movimento aggirante e riprese a portare avanti le riserve per l'attacco decisivo. D'Erlon del resto, avendo ricevuto nel frattempo il messaggio urgente di Ney che lo richiamava indietro, sospese l'avanzata verso Fleurus e, nonostante le proteste dei suoi soldati desiderosi di combattere, marci\u00f2 di nuovo a ovest verso Quatre-Bras; solo la divisione Durutte del I corpo rimase sul posto e avanz\u00f2 prudentemente verso Wagnel\u00e9e ma rinunci\u00f2 ad attaccare l'ala destra prussiana.\nIl generale d'Erlon quindi riport\u00f2 il grosso del I corpo d'armata verso Quatre-Bras; alle ore 21.00 le sue truppe esauste giunsero a Frasnes; ormai gli scontri erano finiti e i soldati di d'Erlon, a causa degli ordini contraddittori e della confusione delle strutture di comando francesi, avevano trascorso la giornata in inutili marce e contromarce tra i due campi di battaglia senza prendere parte ad alcun combattimento. Il maresciallo Ney, privato del concorso del I corpo d'armata, aveva continuato a battersi coraggiosamente nonostante la crescente inferiorit\u00e0 numerica e aveva contenuto la controffensiva di Wellington rafforzato dall'arrivo di cospicui rinforzi. Le tre divisioni del II corpo di Reille ripiegarono lentamente con ordine infliggendo dure perdite al nemico; alle ore 20.00 un contrattacco della cavalleria di Pir\u00e8 mise in forte difficolt\u00e0 i reparti delle Guardie britanniche, mentre i corazzieri sbaragliarono un battaglione belga. La battaglia di Quatre-Bras termin\u00f2 senza risultati; le due parti ritornarono sulle posizioni di partenza dopo aver subito entrambe pesanti perdite tra morti e feriti: 4.300 francesi e 4.700 anglo-alleati.\nA Ligny Napoleone dalle 18.30 aveva fatto finalmente intervenire le riserve per respingere l'ultimo attacco prussiano e vincere la battaglia; i prussiani avevano guadagnato terreno a Hameau e Saint-Armand, ma l'intervento della Giovane Guardia del generale Guillaume Philibert Duhesme capovolse l'esito degli scontri. I prussiani ripersero il terreno conquistato, mentre sull'ala destra francese il maresciallo Grouchy mise in difficolt\u00e0 le truppe di Thielmann; nella cittadina di Ligny nel frattempo continuavano i drammatici e sanguinosi combattimenti dentro l'abitato tra i soldati di G\u00e9rard e le divisioni del II corpo prussiano. Alle 19.30, mentre incominciava a piovere intensamente, fall\u00ec anche l'ultimo assalto sferrato ad Hameau da Bl\u00fccher con le truppe disponibili, di fronte alla solida linea difensiva formata da tre reggimenti di cacciatori della Vecchia Guardia. A questo punto Napoleone organizz\u00f2 l'attacco decisivo al centro delle linee prussiane: con un ciele sempre pi\u00f9 tempestoso e sotto una pioggia crescente, la fanteria della Vecchia Guardia si port\u00f2 in avanti e si schier\u00f2 di fronte a Ligny divisa in due raggruppamenti a ovest e a est della cittadina; l'artiglieria di riserva venne messa in azione e la cavalleria pesante della Guardia e la divisione di corazzieri del generale Delort si tennero pronte sui due fianchi. La marcia di avvicinamento della Vecchia Guardia dur\u00f2 circa venti minuti; quindi dopo l'intenso fuoco dei sessanta cannoni della riserva d'artiglieria, alle ore 19.40 la fanteria della Vecchia Guardia sferr\u00f2 l'attacco; le truppe francesi erano particolarmente eccitate e vennero sollecitate dai loro comandanti a \"non fare prigionieri\". Protetti sulla sinistra dai cacciatori del generale Pierre Cambronne, i due raggruppamenti della Vecchia Guardia, comandati dai generali Louis Friant, Charles Antoine Morand e Fran\u00e7ois Roguet, travolsero il fronte avversario e, appoggiate anche dai reparti ancora efficienti del IV corpo di G\u00e9rard, raggiunsero rapidamente il successo. I prussiani delle divisioni Kraft, Jagow e Langen cedettero le posizioni a Ligny e batterono confusamente in ritirata; i soldati della Vecchia Guardia combatterono con grande accanimento e non risparmiarono i superstiti; i soldati prussiani sbandati vennero inseguiti e in buona parte uccisi sommariamente.\nI corazzieri e la cavalleria pesante della Guardia entrarono in azione e contribuirono al successo francese a Ligny, mentre alle ore 20.30 anche Grouchy guadagn\u00f2 terreno sull'ala destra e le sue truppe costrinsero alla ritirata il III corpo d'armata di Thielmann che ripieg\u00f2 verso Sombreffe. Il maresciallo Bl\u00fccher, informato dello sfondamento al centro delle sue linee, tuttavia tent\u00f2 ancora di controllare la situazione e guid\u00f2 personalmente un disperato attacco della cavalleria del generale R\u00f6der contro la Guardia imperiale che avanzava a nord di Ligny. Il contrattacco venne respinto con pesanti perdite dalla fanteria della Vecchia Guardia e la cavalleria pesante francese sbaragli\u00f2 i cavalieri prussiani; Bl\u00fccher cadde da cavallo durante il combattimento e rischi\u00f2 di essere ucciso o catturato. I reparti superstiti del centro prussiano fuggirono in rotta inseguiti dalla cavalleria pesante francese fino alle ore 21.30 quando i combattimenti si esaurirono nell'oscurit\u00e0. Nel frattempo, mentre al centro l'armata di Bl\u00fccher crollava, le due ali dell'esercito prussiano avevano conservato la coesione e, dopo il cedimento delle difese di Ligny, ripiegarono ordinatamente; Zieten marci\u00f2 da La Haye a Brye dove le sue truppe rimasero schierate fino all'alba del 17 giugno; Thielmann raggiunse Sombreffe che rimase occupata dai prussiani durante la notte; schermaglie e scontri a fuoco continuarono nell'oscurit\u00e0. Napoleone ritorna a Fleurus alle ore 23.00 mentre le truppe francesi rimasero padroni del campo di battaglia; nei sanguinosi combattimenti avevano perso circa 8.500 morti e feriti, mentre le perdite prussiane furono di circa 15.000 uomini, fra morti, feriti e prigionieri. Nel corso della notte oltre 8.000 soldati prussiani si sbandarono e fuggirono in disordine verso oriente in direzione di Liegi e Aquisgrana.\n17 giugno: preludio a Waterloo.\nNapoleone al termine della battaglia di Ligny ritenne di aver raggiunto una vittoria decisiva; egli credeva che l'esercito prussiano fosse ormai in dissoluzione e che avesse subito perdite debilitanti; l'imperatore quindi, ritenendo l'armata di Bl\u00fccher ormai non pi\u00f9 pericolosa, non consider\u00f2 necessario organizzare subito nella notte la prosecuzione dei combattimenti per l'indomani e l'inseguimento ad oltranza del nemico sconfitto. Il maresciallo Grouchy alle ore 23.00 ricevette solo l'ordine vago di tenersi pronto con la sua cavalleria leggera a inseguire i resti prussiani.\nIn realt\u00e0 invece l'armata prussiana, pur avendo subito forti perdite, non era affatto sconfitta in modo irreversibile; il generale von Gneisenau prese il controllo delle operazioni in attesa del ristabilimento di Bl\u00fccher e organizz\u00f2 nella notte con notevole abilit\u00e0 lo sganciamento e la ritirata delle truppe, inoltre nella serata erano arrivati a Gembloux i primi reparti del IV corpo d'armata di B\u00fclow che non era stato impegnato nella battaglia. Gneisenau decise di far ripiegare il III corpo di Thielmann da Sombreffe a Gembloux, mentre i due corpi pi\u00f9 indeboliti, il I di Zieten e il II di Pirch, in un primo momento si sarebbero ritirati subito verso nord fino ai villaggi di Tilly e Gentinnes. Il generale prussiano era intenzionato a riorganizzare le sue truppe e marciare rapidamente verso nord a Wavre da dove avrebbe potuto mantenere i collegamenti operativi con l'esercito di Wellington. La ritirata prussiana ebbe inizio al mattino del 17 giugno: i corpi d'armata di Zieten e Pirch da Tilly e Gentinnes mossero a nord, attraversarono i villaggi di Villeroux e Mont-Saint-Guibert e raggiunsero Wavre entro le ore 12.00; una parte delle truppe passarono subito sulla riva occidentale del fiume Dyle per tenersi pronti a marciare in direzione dell'esercito alleato. Il generale Thielmann invece si diresse con il III corpo inizialmente a Gembloux dove rimase fino alle ore 14,00, quindi si mise in marcia verso Wavre; alle ore 20.00 le sue truppe si trovavano alcuni chilometri a nord di questa cittadina; infine il generale B\u00fclow con il IV corpo d'armata pass\u00f2 per i villaggi di Wallhain e Corrois e alle ore 22.00 arriv\u00f2 a Dion-le-Mont, a sud-est di Wavre.\nAl mattino del 17 giugno l'esercito francese a Ligny era rimasto sulle posizioni stabilite nella notte dopo la vittoria, ma la cavalleria leggera di Pajol e Exelmans fin dalle ore 02.00 aveva iniziato ricognizioni aggressive per mantenere il contatto con il nemico; i cavalieri francesi tuttavia si diressero inizialmente a est lungo la strada di Namur dove si prevedeva erroneamente che si sarebbero ritirati i prussiani. I reparti di Pajol intercettarono alcuni reparti sbandati prussiani e catturarono otto cannoni ma alle ore 09.00 segnalarono che in direzione di Namur non c'erano altre truppe prussiane; nel frattempo Exelmans invece rifer\u00ec la presenza di un grosso corpo di truppe nemiche nella zona di Gembloux.\nSul campo di battaglia di Quatre-Bras le truppe del maresciallo Ney e quelle del Duca di Wellington avevano mantenuto inizialmente le posizioni occupate al termine della battaglia. Entrambi i comandanti non erano stati informati durante la giornata del 16 giugno dell'andamento dei combattimenti a Ligny; solo alle ore 09.00 del 17 giugno Ney ricevette un messaggio di Soult che annunciava la vittoria mentre Wellington, dopo aver ricevuto in un primo momento informazioni ottimistiche da Bl\u00fccher, non aveva avuto pi\u00f9 notizie dirette; egli quindi il primo mattino del 17 giugno continu\u00f2 a rinforzare le sue posizioni a Quatre-Bras per continuare la battaglia. Alle ore 07.30 invece il generale britannico apprese finalmente la notizia della disfatta prussiana grazie alle informazioni raccolte da un suo aiutante di campo inviato a oriente per chiarire la situazione. Wellington seppe che i prussiani battevano in ritirata verso Wavre e quindi decise di ripiegare a sua volta verso nord per evitare di essere aggirato sul fianco sinistro. Il generale britannico aveva previsto di raggiungere l'altopiano di Mont-Saint-Jean dove intendeva costituire una forte posizione difensiva d'arresto; Wellington disse al generale M\u00fcffling e al tenente prussiano Massow che avrebbe affrontato la battaglia a Mont-Saint-Jean, sulla strada di Bruxelles a sud della foresta di Soignes, se avesse potuto contare sull'aiuto di almeno un corpo d'armata prussiano. La ritirata dell'esercito anglo-alleato a Quatre-Bras ebbe inizio alle ore 10.00 e non fu contrastata dai francesi; il maresciallo Ney trascorse le prime ore del 17 giugno nell'inattivit\u00e0 e non prese alcuna iniziativa per agganciare il nemico e costrigerlo a battersi.\nNapoleone venne informato alle ore 08.00 del 17 giugno dell'andamento della battaglia di Qautre-Bras; l'imperatore, sulla base delle informazioni disponibili, ritenne che dopo la disfatta di Bl\u00fccher, Wellington fosse a sua volta in ritirata e quindi in un primo momento egli si limit\u00f2 ad inviare alle ore 09.00 un messaggio a Ney in cui ordinava solo di osservare i movimenti del nemico che egli ipotizzava avesse gi\u00e0 abbandonato Quatre-Bras. Napoleone apparve stanco e poco attivo; egli continuava a farsi illusioni ottimistiche sull'andamento della campagna; le prime disposizioni per il giorno 17 giugno prevedevano solo la riorganizzazione e il riequipaggiamento delle truppe francesi. Le nuove informazioni giunte tra le ore 09.30 e le ore 11.00 cambiarono il quadro della situazione e indussero Napoleone a prendere nuove decisioni: dai messaggi di Ney e dalle notizie portate dalla cavalleria inviata in esplorazione verso Quatre-Bras, si apprese che Wellington, invece di battere subito in ritirata, era ancora fermo sulle posizioni e quindi esposto ad un attacco sul suo fianco sinistro lungo la strada di Namur. L'imperatore quindi, che aveva trascorso le prime ore del mattino ispezionado il campo di battaglia di Ligny dove era stato acclamato entusiasticamente dai soldati francesi, decise di marciare subito con una parte delle sue forze verso Quatre-Bras e attaccare Wellington che sarebbe stato agganciato frontalmente dalle forze del maresciallo Ney; il VI corpo del generale Lobau e la Guardia imperiale dovevano quindi mettersi al pi\u00f9 presto in movimento verso ovest lungo la strada Namur-Nivelles per intercettare gli anglo-alleati.\nPoco dopo le ore 11.00 inoltre Napoleone diede i primi ordini verbali a Grouchy per condurre l'inseguimento dei prussiani, il maresciallo avrebbe preso il comando del III corpo di Vandamme, del IV corpo di G\u00e9rard, di una divisione del VI corpo e della cavalleria leggera di Pajol e Exelmans. Le istruzioni scritte comunicategli dal maresciallo Soult erano piuttosto vaghe e lascivano ampia libert\u00e0 d'azione; egli doveva \"inseguire il nemico\" prussiano e \"scoprire quello che sta facendo\"; Grouchy doveva mantenere concentrate le sue forze, scegliere una buona posizione e salvaguardare le sue comunicazioni con il grosso dell'armata. Alle ore 11.30 il maresciallo lasci\u00f2 il quartier generale per prendere il comando delle cospicue forze assegnategli; alle ore 12.00 Soult invi\u00f2 un messaggio a Ney ordinandogli di attaccare subito a Quatre-Bras per bloccare il nemico in attesa dell'arrivo di Napoleone sul fianco sinistro; infine alle ore 13.00 l'imperatore si mise in movimento con il suo quartier generale per raggiungere la testa delle sue truppe che si trovavano a circa due chilometri a est di Quatre-Bras.\nNapoleone, preoccupato dalla mancanza di segni evidenti dell'inizio dell'attacco di Ney, decise di accelerare le operazioni e guid\u00f2 personalmente tre divisioni di cavalleria leggera, la cavalleria pesante di Milhaud, il VI corpo e la Guardia imperiale verso Quatre-Bras; egli venne informato che i britannici erano ormai in ritirata e che solo la cavalleria nemica era ancora presente a Quatre-Bras. In effetti alle ore 13.00 l'esercito alleato, le divisioni di Cook, Picton e Alten e le truppe belga-olandesi di Perponcher, avevano gi\u00e0 abbandonato le posizioni di Quatre-Bras mentre la cavalleria di Lord Uxbridge era rimasta sul posto per coprire la ritirata. Napoleone comprese che ormai era impossibile bloccare il grosso dell'esercito nemico e costringerlo a battersi subito ma egli cerc\u00f2 ugialmente di accelerare le operazioni guidando personalmente l'inseguimento con i corazzieri, i lancieri e i cacciatori a cavallo. La retroguardia britannica di Uxbridge, dove si trovava anche Wellington, venne sorpresa dall'arrivo della cavalleria francese con Napoleone in persona e dovette sganciarsi in fretta verso Genappe mentre iniziava un violento temporale; dopo scontri confusi, la cavalleria britannica batt\u00e9 in ritirata sotto la pioggia e l'imperatore alle ore 14.00 si congiunse con le forze del maresciallo Ney a Quatre-Bras.\nNapoleone biasim\u00f2 il maresciallo per la sua irresolutezza, quindi decise di riprendere subito l'inseguimento; d'Erlon con il I corpo era gi\u00e0 in marcia e subito seguirono il II corpo di Reille, il VI di Lobau e la Guardia; l'imperatore prese la testa delle sue truppe con la cavalleria leggera e lo squadrone di servizio. Il frenetico inseguimento delle retroguardie britanniche si svolse sotto una pioggia torrenziale: Uxbridge cerc\u00f2 di opporre resistenza a Genappe per guadagnare tempo ma la cavalleria britannica fu costretta a evacuare la cittadina dopo un duro scontro con gli ussari e i lanceri francesi sostenuti dai cannoni diretti personalmente da Napoleone. Alle ore 18.30 Napoleone con la sua scorta raggiunse la cresta di La Belle-Alliance. L'imperatore osserv\u00f2 la pianura e la cresta all'orizzonte dove apparvero ben visibili i fuochi dell'esercito anglo-alleato; Wellington apparentemente si era quindi fermato con tutte le sue truppe sull'altopiano di Mont-Saint-Jean, pochi chilometri a sud del villaggio di Waterloo.\nLa posizione scelta dal nemico sembrava molto infelice a causa della presenza alle spalle dei britannici della foresta di Soignes che avrebbe potuto intralciare un eventuale ritirata; Napoleone in un primo tempo ritenne poco probabile che il duca sarebbe rimasto su quella posizione e temette che il suo avversario avrebbe approfittato della notte per riprendere la ritirata. L'imperatore in realt\u00e0 non era bene informato; la foresta di Soignes non era impenetrabile come sembrava credere Napoleone, ed era facilmente transitabile anche per forti colonne di truppe. Egli nelle sue memorie di Sant'Elena afferma inoltre che avrebbe voluto attaccare subito, ma che dovette rinunciare a causa del calare delle tenebre, ma in effetti alla fine della giornata del 17 giugno egli disponeva sulla cresta di Belle-Alliance solo di una parte del I corpo di d'Erlon e della cavalleria leggera, mentre gli altri corpi erano ancora in movimento molto pi\u00f9 indietro tra Quatre-Bras e Genappe.\nIn realt\u00e0 Wellington, che era giunto fin dalle alle ore 16.00 a Waterloo dove aveva installato il suo quartier generale, aveva preso coscientemente la decisione di fermarsi sull'altopiano di Mont-Saint-Jean dove intendeva combattere una battaglia difensiva; egli conosceva molto bene il terreno che aveva giudicato in passato \"molto vantaggioso\" per bloccare un'avanzata su Bruxelles. Il generale britannico ritorn\u00f2, dopo aver organizzato il quartier generale a Waterloo, sulla cresta di Mont-Saint-Jean dove controll\u00f2 afflusso e lo schieramento delle sue truppe, egli fece mettere in azione le batterie d'artiglieria che ebbero un breve scontro a fuoco con i cannoni francesi. Nonostante qualche disordine e fenomeni di panico in alcuni reparti del servizi di trasporto, l'esercito anglo-alleato si ferm\u00f2 sulle posizioni stabilite e organizz\u00f2 precari bivacchi all'aperto sotto la pioggia. Wellington peraltro era seriamente preoccupato per possibili minacce nemiche alle sue linee di comunicazione a ovest verso il mare; il generale decise nella serata di potenziare le forze che, al comando del generale Colvile, aveva lasciato ad Hal per coprire il suo fianco destro; due brigate britanniche e tre brigate belga-olandesi rimasero ferme nella regione di Hal.\nL'esercito francese trascorse la notte del 17-18 giugno 1815 in deplorevoli condizioni all'aperto sul terreno fangoso mentre la pioggia continuava a cadere; l'armata non era ancora concentrata e le truppe del II e VI corpo, la Guardia imperiale e la cavalleria pesante erano sparpagliate tra Genappe e la Belle-Alliance. Privi di ripari, esposti alle intemperie e quasi privi di vettovagliamento, i soldati francesi erano stanchi e irritati ma mantenevano il morale alto ed erano soprattutto ansiosi di attaccare gli odiati \"anglais\". Napoleone alloggi\u00f2 nella fattoria di Le Caillou, due chilometri e mezzo a sud di La Belle-Alliance, l'imperatore era ancora preoccupato per una possibile ritirata notturna dei britannici mentre non temeva l'intervento dei prussiani che continuava a ritenere completamente disorganizzati dopo la sconfitta di Ligny. Ansioso e incerto, Napoleone dopo un breve riposo si rialz\u00f2 alle ore 01.00 e in compagnia del generale Bertrand si rec\u00f2, sotto la pioggia, agli avamposti per controllare se vi fossero segni di ritirata del nemico; egli fu rassicurato dall'osservazione delle linee nemiche dove i bivacchi erano accesi; non vi era alcun segno di movimenti in corso; dopo questa ricognizione Napoleone alle ore 3.30 fece ritorno a Le Caillou.\nIn realt\u00e0 la situazione strategica complessiva di Napoleone stava diventando pericolosa perch\u00e9 l'armata prussiana non era affatto in ritirata verso Liegi e soprattutto perch\u00e9 il maresciallo Grouchy aveva manovrato in modo completamente errato il forte contingente di truppe che l'imperatore gli aveva assegnato per controllare i prussiani e proteggere il fianco destro dell'armata principale."}
{"id": "5330892", "revid": "287204", "url": "https://it.wikipedia.org/wiki?curid=5330892", "title": "All the Madmen", "text": "All the Madmen \u00e8 un brano musicale scritto dall'artista inglese David Bowie, seconda traccia dell'album \"The Man Who Sold the World\" del 1970.\nLo stesso anno la Mercury Records distribu\u00ec negli Stati Uniti una versione ridotta sia come singolo promozionale, con lo stesso brano anche sul retro, sia come 45 giri \"ufficiale\" con \"Janine\" come lato B.\nAnche se \u00e8 stato eseguito dal vivo solo durante il Glass Spider Tour del 1987 e non ha trovato posto in nessuna raccolta di greatest hits fino al 2015, il brano \u00e8 stato citato come influenza significativa da band come Siouxsie and the Banshees, The Cure e Nine Inch Nails.\nIl brano.\n\"All the Madmen\" rivela il suo tema centrale sia attraverso la \"schizofrenia musicale\" dell'arrangiamento di Mick Ronson, che suona chitarra e sintetizzatore, sia con il testo che dipinge un'atmosfera da film horror fatta di librium, lobotomia e elettroshock. Come dichiar\u00f2 Bowie nel 1972, il personaggio del narratore si ispira al fratellastro Terry che due anni prima era stato confinato nel Cane Hill Hospital di Londra, un austero edificio come gli \"edifici freddi e grigi\" evocati nel verso di apertura del brano.\nNell'estate del 1993, durante un'intervista con Jean-Daniel Beauvallet il cantante ha confermato: \u00abEro molto preoccupato dallo stato di sanit\u00e0 mentale del mio fratellastro Terry, che era a quel tempo in ospedale in un istituto psichiatrico... Era spaventoso perch\u00e9 riconoscevo in lui alcuni tratti della mia personalit\u00e0. Avevo paura di sprofondare a mia volta nella malattia, nella follia... Il mio modo di scrivere ne ha fortemente risentito\u00bb. In effetti questa prospettiva si rifletter\u00e0 in molti dei suoi lavori negli anni settanta, con canzoni sull'identit\u00e0, il controllo, la follia e alter ego elaborati come mezzi di fuga.\nMa \"All the Madmen\" descrive anche un mondo privo di ragione in cui gli ultimi uomini sani di mente sono quelli rinchiusi nei manicomi. Come gi\u00e0 accaduto in precedenza, il cantante si dichiara contrario all'establishment in favore della libert\u00e0 individuale e della virt\u00f9 di essere differente, schierandosi ancora una volta con coloro che non si conformano alle regole della societ\u00e0, con gli esclusi e i disadattati:\nUn'altra influenza citata spesso da Bowie proviene dal classico della letteratura beat \"Sulla strada\", scritto nel 1957 da Jack Kerouac (fu proprio Terry a farglielo conoscere) che dichiarava: \u00ab...le uniche persone che esistono per me sono i pazzi, i pazzi di voglia di vivere, di parole, di salvezza, i pazzi del tutto e subito, quelli che non sbadigliano mai e non dicono mai banalit\u00e0, ma bruciano, bruciano, bruciano come favolosi fuochi d'artificio gialli\u00bb. Cos\u00ec \"All the Madmen\" non ha per argomento solo la pazzia e l'esclusione sociale, ma anche una potenziale dichiarazione d'intenti che si tradurr\u00e0 nella frenesia creativa e spirituale di Bowie all'inizio degli anni settanta.\nPubblicazioni.\n\"All the Madmen\" si trova nel CD incluso nell'edizione speciale del video album \"Glass Spider\" del 2007 e nella colonna sonora del documentario \"Mayor of the Sunset Strip\" del 2003. La versione uscita nel 1970 come singolo promozionale negli Stati Uniti \u00e8 presente nel CD \"Re:Call 1\", uscito con il box set \"Five Years (1969-1973)\" nel 2015.\nCover.\nTra gli artisti che hanno pubblicato una cover di \"All the Madmen\":"}
{"id": "5330896", "revid": "1529776", "url": "https://it.wikipedia.org/wiki?curid=5330896", "title": "Aldo Luigi Rizzo", "text": "Biografia.\nDopo aver fatto tirocinio con lo scultore Mario Radice, si laure\u00f2 al Politecnico di Milano avendo per relatore Luigi Carlo Daneri. \nDopo un'attivit\u00e0 nello studio di Carlo Bernasconi, apr\u00ec il proprio atelier a Genova nel 1959 insieme all'ingegnere Aldo Pino, con cui collaborer\u00e0 a tutti i progetti.\nEbbe incarichi anche alla Facolt\u00e0 di Architettura di Genova."}
{"id": "5330898", "revid": "119982", "url": "https://it.wikipedia.org/wiki?curid=5330898", "title": "URSS - Resto del mondo", "text": "URSS - Resto del mondo \u00e8 il nome di due sfide di scacchi tra l'Unione Sovietica (URSS) e una rappresentanza di tutti gli altri paesi del mondo, il primo a Belgrado nel 1970, il secondo a Londra nel 1984. Entrambi vennero chiamati \"Match del secolo\" ed ebbero anche una qualche valenza politica, in quanto le due squadre rappresentavano in pratica i due \"blocchi\" occidentale e orientale, che si confrontavano in quegli anni nella cosiddetta guerra fredda. Un terzo incontro si svolse a Mosca nel 2002, dopo il termine della guerra fredda, e vide contrapposte le rappresentanze della Federazione Russa e dei restanti paesi del mondo; noto come \"Match del nuovo secolo\" o \"Match del XXI secolo\".\nL'URSS, seppure di stretta misura, vinse entrambi gli incontri: il primo con il minimo scarto (20 \u00bd\u201319 \u00bd), il secondo di due punti (21\u201319), mentre l'incontro del 2002 venne vinto dal Resto del mondo (52\u201348). \nPrimo match, Belgrado 29 marzo - 5 aprile 1970.\nIl primo incontro fu organizzato principalmente da Max Euwe, ex campione del mondo 1935-37 e presidente della FIDE. A partire dal dopoguerra i giocatori sovietici avevano nettamente dominato la scena scacchistica mondiale, vincendo tutte le Olimpiadi a cui presero parte e tutti i Campionati del mondo. C'era quindi il desiderio di verificare se lo squadrone sovietico era in grado di prevalere su una selezione dei pi\u00f9 forti giocatori degli altri paesi. \nLe squadre erano composte da dieci giocatori ordinati secondo la forza di gioco, con ciascuno che disputava quattro partite contro il rispettivo avversario. Per valutare la forza dei vari giocatori della squadra del Resto del Mondo venne preso in esame per la prima volta nella storia il sistema Elo, tuttavia ci furono dapprima forti proteste da parte di Bobby Fischer, titolare del rating Elo pi\u00f9 alto e senz'altro il pi\u00f9 forte del \"Resto del mondo\", per il fatto che Euwe, capitano della squadra, aveva deciso di schierare Bent Larsen in prima scacchiera, considerati i suoi recenti successi e di contro la recente inattivit\u00e0 del campione statunitense. Fischer minacci\u00f2 di ritirarsi, ma alla fine accett\u00f2 di giocare in seconda scacchiera. L'ordine dei giocatori sovietici fu oggetto di polemiche in quanto ci fu chi ritenne che la federazione sovietica avesse schierato i giocatori con un ordine studiato per mettere ogni proprio giocatore contro un avversario contro cui aveva uno score in positivo. Ad esempio Michail Botvinnik venne schierato dopo Juchym Heller e Mark Tajmanov, questo per fare in modo che Botvinnik giocasse contro Milan Matulovi\u0107 (il quale per sua stessa ammissione disse pi\u00f9 volte di avere un complesso di inferiorit\u00e0 nei confronti dell'ex campione del mondo) e al contempo Taimanov gioco contro Wolfgang Uhlmann, che era solito battere con molta facilit\u00e0. Tuttavia i russi risposero che la classifica era stata stilata in funzione dell'ultimo campionato mondiale.\nNonostante i pronostici fossero tutti per la selezione sovietica (cinque campioni del mondo e molteplici candidati al titolo), la squadra del resto del mondo gioc\u00f2 molto bene e il match si concluse con lo scarto minimo di un punto. Fischer accus\u00f2 pesantemente Lajos Portisch che pareggi\u00f2 sorprendentemente una partita giudicata gi\u00e0 vinta da tutti contro Korchnoi. Anche Reshevsky fu giudicato responsabile della sconfitta da Fischer perch\u00e9 nell'ultimo turno rifiut\u00f2 di giocare per rispetto del Sabbath (essendo di religione ebraica) venendo sostituito da Fri\u00f0rik \u00d3lafsson, che perse nettamente. \nCiascun giocatore del Resto del mondo ricevette 400 USD e a Fischer venne anche regalata un'automobile per aver realizzato il miglior risultato. La vittoria di Spasskij contro Larsen nel secondo turno \u00e8 rimasta celebre e fu scelta come la migliore dell'Informatore Scacchistico del primo semestre 1970. \nRisultati.\nRisultato finale: URSS 20 \u00bd \u2013 Resto del mondo 19 \u00bd.\nSecondo match, Londra 24-29 giugno 1984.\nIl secondo match si svolse a Londra e, come il primo, fu chiamato \"Match del Secolo\". Previsto inizialmente ancora a Belgrado, venne spostato quando la federazione jugoslava si ritir\u00f2 per difficolt\u00e0 finanziarie. Fu principalmente il GM Raymond Keene a trovare gli sponsor per organizzare l'evento a Londra. La forza di gioco era in questo caso pressoch\u00e9 equivalente. Kor\u010dnoj, emigrato in Occidente, giocava ora per il Resto del mondo, mentre Spasskij, emigrato da pochi anni in Francia, non volle battersi contro i suoi ex connazionali. Petrosyan non pot\u00e9 giocare perch\u00e9 ammalato e fu sostituito, peraltro con ottimi risultati, da Jurij Razuvaev. \nRisultati.\nRisultato finale: URSS 21 \u2013 Resto del mondo 19.\nTerzo match, Mosca 8-11 settembre 2002.\nIl terzo match si tenne a Mosca tra l'8 e l'11 settembre 2002 e venne organizzato dalla Federazione scacchistica russa. Stavolta il match non fu organizzato come una sfida in cui ogni giocatore affrontava il suo diretto rivale ma bens\u00ec un torneo organizzato con sistema Scheveningen: ovvero in cui ogni membro di una squadra affrontava almeno una volta ogni membro della squadra opposta.\nLe squadre erano composte da dieci giocatori pi\u00f9 due riserve. Le riserve potevano sostituire qualsiasi giocatore anche pi\u00f9 di una volta. Le due riserve russe erano Sergej Rubl\u00ebvskij e Vadim Zvjagincev mentre quelle del resto del mondo Vladimir Hakobyan e Zurab Azmaiparashvili. \nLa frammentazione dell'Unione Sovietica aveva cambiato radicalmente l'equilibrio delle forze in campo e alcuni giocatori dell'ex blocco sovietico si ritrovarono a partecipare per conto del resto del mondo (Il'ja Smirin, Vasyl' Ivan\u010duk, Boris Gelfand, Aleksej \u0160irov e Ruslan Ponomar\u00ebv).\nIl torneo fu compresso in sole quattro giornate, a causa di ci\u00f2 il tempo di riflessione stabilito fu di venticinque minuti pi\u00f9 dieci secondi per ogni mossa. Questo comport\u00f2 partite molto rapide e la disputa di pi\u00f9 round di gioco al giorno.\nLa vittoria and\u00f2 alla selezione del Resto del Mondo per 52-48."}
{"id": "5330924", "revid": "1305772", "url": "https://it.wikipedia.org/wiki?curid=5330924", "title": "Santo Trafficante (disambigua)", "text": ""}
{"id": "5330930", "revid": "297031", "url": "https://it.wikipedia.org/wiki?curid=5330930", "title": "Cronache di Gerusalemme", "text": " \nCronache di Gerusalemme \u00e8 un fumetto autobiografico di Guy Delisle. Ha ricevuto il Fauve d'or (premio per il miglior albo a fumetti al Festival international de la bande dessin\u00e9e d'Angoul\u00eame) del 2012.\nSulla falsariga dei fumetti precedenti di Guy Delisle, ambientati in Cina (\"Shenzen\"), in Birmania (\"Cronache birmane\") e in Corea del Nord (\"Pyonyang\"), Cronache di Gerusalemme racconta di un soggiorno dell'autore e della sua famiglia in Israele e in Palestina.\nEdizioni italiane.\nLe ristampe italiane del fumetto includono le seguenti edizioni:\nLa trama.\nLa storia.\nGuy Delisle e la sua famiglia si trasferiscono per un anno a Gerusalemme, negli alloggi di Medici senza frontiere, organizzazione per cui lavora sua moglie. Suddividendo le sue attivit\u00e0 tra la preparazione del suo progetto a fumetti e quelle di casalingo, percorre giorno dopo giorno la citt\u00e0 e il paese facendone schizzi sul suo block notes. Trovandosi all'interno di un paese fortemente segnato dal Conflitto Israelo-Palestinese, Delisle ne mostra i diversi aspetti e le contraddizioni. \nI personaggi e i temi.\nI personaggi principali attorno ai quali si svolge la storia sono Delisle stesso e i suoi famigliari (la compagna Nad\u00e8ge e i due figli Louis di cinque anni e Alice di due). Numerosi i personaggi incontrati da Delisle nel corso della storia, dal personale di Medici senza frontiere ad altri stranieri di stanza a Gerusalemme, a famiglie locali che abitano nelle colonie. I vari incontri sono occasioni per descrivere il paese, il conflitto israelo-palestinese e gli argomenti di ciascuna delle parti in causa.\nLo stile.\nLo stile di Delisle \u00e8 fatto di disegni basati su di un tratto lineare, che risultano \u201csemplici e puliti e informali senza essere sciatti\u201d. \u00c8 il primo fumetto in cui Delisle inserisce il colore, ma lo fa con molta parsimonia, al fine di portare l'attenzione su certi oggetti importanti come mappe, rumori forti o ricordi. \"."}
{"id": "5330964", "revid": "306856", "url": "https://it.wikipedia.org/wiki?curid=5330964", "title": "Antonio Musu", "text": "Biografia.\nInizi\u00f2 a lavorare al cinema nel 1944 come assistente regista per \"La grande aurora\" di Giuseppe Maria Scotese. Dal 1948 fu direttore di produzione e quindi produttore di diversi film anche importanti, tra i quali \"In nome della legge\" di Pietro Germi e due pellicole di Gillo Pontecorvo, \"Kap\u00f2\" e \"La battaglia di Algeri\" per il quale vinse nel 1967 il Nastro d'argento al miglior produttore. Dietro la macchina da presa diresse alcuni documentari e due film a soggetto tra il 1955 e il 1958, il bellico \"Il prezzo della gloria\" e \"Tot\u00f2 e Marcellino\", con Tot\u00f2 e Pablito Calvo. Era sposato dal 1943 con l'attrice Jone Salinas. \u00c8 deceduto all'et\u00e0 di 63 anni."}
{"id": "5330965", "revid": "2056951", "url": "https://it.wikipedia.org/wiki?curid=5330965", "title": "Istituto regolare", "text": "Nella Chiesa Cattolica, un istituto regolare \u00e8 una societ\u00e0 ecclesiastica i cui membri (\"regolari\") vivono in comunit\u00e0 secondo i dettami della \"regola\" redatta dal fondatore dell'istituto ed approvata dalla competente autorit\u00e0 della Chiesa.\nLe regole pi\u00f9 seguite e ispiratrici di altre regole derivate o simili sono quella di San Basilio che ha orientato il monachesimo delle Chiese orientali, quelle di Sant'Agostino, di San Colombano e di San Benedetto per il monachesimo occidentale, quella di San Francesco per tanti istituti non monastici, quella di Sant'Ignazio di Loyola per i gesuiti.\nL'istituto regolare si contrappone all'istituto secolare che \u2013 pur richiedendo i voti pubblici di povert\u00e0, castit\u00e0, ed obbedienza \u2013 prevede un'ordinaria vita privata di tipo individuale o familiare; e, per i membri laici, l'esercizio di una professione.\nGli istituti regolari si dividono in \"istituti religiosi\", i cui membri (detti \"consacrati regolari\") devono aver preso i voti, e \"societ\u00e0 di vita apostolica\", dove i voti pubblici non sono richiesti."}
{"id": "5330966", "revid": "709565", "url": "https://it.wikipedia.org/wiki?curid=5330966", "title": "Pholcochyroceridae", "text": "Pholcochyroceridae , 2008 \u00e8 una famiglia di ragni fossili del sottordine Araneomorphae.\nDescrizione.\nLa famiglia ricorda i ragni appartenenti a quella, tuttora esistente, dei \"Leptonetidae\" e degli \"Ochyroceratidae\".\nDistribuzione.\nSi tratta di una famiglia estinta di ragni le cui specie ad oggi note sono state scoperte nell'ambra in Birmania. Esse risalgono al Cretaceo.\nTassonomia.\nQuesti esemplari sono assurti al rango di famiglia a s\u00e9 a seguito di un lavoro dell'aracnologo Wunderlich (2012d)\nA febbraio 2015, di questa famiglia fossile \u00e8 noto un solo genere:"}
{"id": "5330967", "revid": "70985662", "url": "https://it.wikipedia.org/wiki?curid=5330967", "title": "Istituti religiosi", "text": ""}
{"id": "5330968", "revid": "461628", "url": "https://it.wikipedia.org/wiki?curid=5330968", "title": "Chiesa dei Santi Lorenzo e Giovani Battista", "text": ""}
{"id": "5330969", "revid": "729019", "url": "https://it.wikipedia.org/wiki?curid=5330969", "title": "29th Infantry Division (United States Army)", "text": "La 29\u00aa Divisione di fanteria \u00e8 una divisione di fanteria dell'esercito degli Stati Uniti.\nStoria.\nAllo scoppio della seconda guerra mondiale, l'esercito degli Stati Uniti ha iniziato l'accumulo e la riorganizzazione delle sue forze di combattimento. La divisione \u00e8 stata riattivata in servizio attivo il 3 febbraio 1941. [4] Gli elementi della divisione sono stati poi inviati a Fort Meade, nel Maryland per l'addestramento. [5] Le Brigate 57th e 58a sono stati inattivati come parte di una rimozione a livello di esercito di brigate da divisioni [6]:. 159, invece, la divisione \u00e8 stata basata su tre reggimenti di fanteria; il 115 \u00b0, il 116 \u00b0 e 175 \u00b0 Fanteria Reggimenti [4]:. 592 assegnata anche alla divisione erano il 110 \u00b0, 111 \u00b0, 224 \u00b0 e 227 \u00b0 artiglieria da campo Battaglioni, cos\u00ec come il 29 societ\u00e0 del segnale, la 729i Ordnance Societ\u00e0, il 29 Quartermaster Company, il 29 delle truppe di ricognizione, il 121 \u00b0 Ingegnere Battaglione, la 104th Medical battaglione, e il 29 Counter intelligence Detachment [4]:. 592On 12 marzo 1942, pi\u00f9 di tre mesi dopo l'attacco giapponese a Pearl Harbor e la successiva entrata americano in la seconda guerra mondiale, con la completa riorganizzazione della divisione \u00e8 stata ridenominata come il 29 divisione di fanteria e ha iniziato a preparare per la distribuzione all'estero per l'Europa [2]:. 320\nLa divisione di fanteria 29, sotto il comando del Generale Maggiore Leonard Gerow, \u00e8 stato inviato in Inghilterra il 5 ottobre 1942 RMS Queen Mary. [4] Si basava in tutta l'Inghilterra e la Scozia, dove ha cominciato subito la formazione per l'invasione del Nord Europa attraverso la Manica. Nel maggio 1943 la divisione spostato nella penisola Devon-Cornwall e ha iniziato a condurre attacchi simulati contro posizioni fortificate. [5] In questo momento la divisione \u00e8 stato assegnato a V Corpo degli Stati Uniti Prima Armata [7] [8]. 30 A luglio il comandante della divisione, il generale Gerow, \u00e8 stato promosso al comando comando V Corpo e il maggiore generale Charles Hunter Gerhardt assunto della divisione, rimanendo in questo post per il resto della guerra."}
{"id": "5330973", "revid": "70985773", "url": "https://it.wikipedia.org/wiki?curid=5330973", "title": "Istituti regolari", "text": ""}
{"id": "5330974", "revid": "70985796", "url": "https://it.wikipedia.org/wiki?curid=5330974", "title": "Case religiose", "text": ""}
{"id": "5330979", "revid": "70985866", "url": "https://it.wikipedia.org/wiki?curid=5330979", "title": "Regolari", "text": ""}
{"id": "5330981", "revid": "1543377", "url": "https://it.wikipedia.org/wiki?curid=5330981", "title": "The Last Man on Earth (serie televisiva)", "text": "The Last Man on Earth \u00e8 una serie televisiva statunitense ideata e interpretata da Will Forte e trasmessa dalla Fox a partire dal 1\u00ba marzo 2015. Si tratta di una commedia ambientata in un futuro post apocalittico in cui Forte interpreta l'ultimo uomo sulla Terra.\nL'episodio pilota \u00e8 stato scritto e diretto da Phil Lord e Christopher Miller. L'8 aprile 2015 la serie \u00e8 stata rinnovata per una seconda stagione, mentre il 24 marzo 2016 viene rinnovata per la terza stagione. Il 10 maggio 2017, la serie viene rinnovata per la quarta stagione. Il 10 maggio 2018, viene cancellata dopo quattro stagioni.\nTrama.\nPrima stagione.\nNel 2020, dopo che una pandemia ha ucciso tutti gli abitanti della Terra, Phil Miller vaga per gli Stati Uniti cercando altri sopravvissuti; dopo non aver trovato nessuno fa ritorno nella sua citt\u00e0 natale, Tucson, Arizona; Phil capisce di essere l'ultimo uomo sulla Terra, ma poco prima di suicidarsi in preda alla disperazione e al desiderio di incontrare una donna, compare Carol, una donna brutta, fastidiosa e pedante.\nSu insistenza di Carol i due si sposano in modo da poter ripopolare la Terra, ma il giorno dopo incontrano un'altra donna, Melissa, bionda e attraente, per la quale Phil fatica a tenere a bada i suoi desideri, al punto da convincere Carol che lui \"deve\" fare sesso anche con lei, \"per puro scopo di ripopolamento\", essendo lui l'unico uomo al mondo.\nMa un giorno, inaspettatamente, una quarta persona giunge a Tucson, dove si sono insediati i tre: Todd, che riesce a trovarli proprio grazie alle scritte lasciate da Phil su vari cartelli (\"c'\u00e8 vita a Tucson\") e ai fuochi d'artificio sparati da Phil stesso per impressionare Melissa nel giorno in cui era stato stabilito che avrebbero avuto un rapporto sessuale. L'arrivo di Todd fa s\u00ec che Phil non sia pi\u00f9 l'ultimo uomo sulla Terra, quindi l'incontro va a monte e Phil diventa invidioso di Todd in quanto questo inizia ben presto una felice relazione con Melissa.\nNel corso della serie altri sopravvissuti giungono a Tucson tra cui Erica, e un uomo chiamato anch'egli Phil Miller, che ben presto si scontrer\u00e0 con Phil e Todd nella lotta per il comando del gruppo. Alla fine Phil far\u00e0 delle scelte che lo faranno odiare da tutti e dopo essere stato esiliato viene raggiunto da Carol che vuole stare con lui.\nSeconda stagione.\nTre anni dopo l'esilio da Tucson del primo Phil (poi chiamato Tandy) ad opera del secondo Phil Miller, il gruppo si trasferisce a Malib\u00f9 e Tandy porta Carol per riunirsi con gli altri. Phil mette incinta Erica e questi vorrebbe scappare dal gruppo che lo considera ormai un pericolo e dopo poco tempo Tandy lo perdona dopo averlo salvato dal suicidio.\nIn seguito, dopo la morte del secondo Phil a Natale a causa di un'appendicite, il fratello di Tandy, Mike, rientra da una missione spaziale e si riunisce con lui dopo essere stato portato a Miami da un altro sopravvissuto che ha vissuto in mare fin dall'inizio, Ted. Il rapporto tra i due fratelli \u00e8 difficile e i due sono continuamente in conflitto tra loro, ma alla fine si riconcilieranno ripensando alla mancanza dei loro genitori.\nPoco tempo dopo, Mike contrae il virus e decide di tornare a Tucson per morire senza contagiare i bambini che Carol e Erica presto partoriranno. Tandy lo ritrova e cerca di farlo tornare, ma lui rifiuta.\nUn giorno Phil e gli altri vedono un drone volare sopra la ville e qualche settimana dopo Pat Brown, l'uomo che Mike incontr\u00f2 al suo ritorno sulla Terra, arriva al largo di Malib\u00f9 e, insieme ad altri due uomini, attacca la villa.\nTerza stagione.\nL'attacco fallisce perch\u00e9 Melissa uccide uno dei due uomini di Brown, Darrell, mentre l'altro, Lewis, rivela al gruppo che Pat aveva gi\u00e0 ucciso una persona e che lui vorrebbe unirsi a loro. Pat scopre che Tandy \u00e8 il fratello di Mike e, credendo di aver contratto il virus da lui, tenta di uccidere tutti con un fucile, ma il gruppo insieme a Lewis riesce a scappare. L'uomo tenta nuovamente di ucciderli per fermare la loro fuga, ma viene investito dal furgone dell'A-Team, probabilmente morendo sul colpo.\nDopo un breve tragitto, il gruppo bivacca nella casa di Cher e Tandy va a controllare se Pat sia veramente morto, ottenendo esito positivo. Tornato indietro, racconta a Todd una bugia per fargli espiare i suoi sensi di colpa, e nonostante una messinscena architettata da lui e Carol, l'uomo perdoner\u00e0 l'amico nonostante gli abbia mentito.\nTornati nella loro abitazione, si accorgono della scomparsa del sacco che conteneva il presunto cadavere di Pat. La scomparsa del loro nemico mette in paranoia l'intero gruppo che cerca di escogitare il sistema per liberarsi definitivamente di lui. Alla fine decideranno di usare la soluzione pi\u00f9 semplice, ma che a Tandy non piace, ovvero lasciare Malibu. \nPrima di abbandonare la citt\u00e0 il gruppo saluta per l'ultima volta le persone perdute durante il tempo, ovvero Gordon, Phil, Darrell e Cher e parte per una nuova destinazione.\nDopo un lungo viaggio, i protagonisti trovano a pochi chilometri da San Francisco un complesso di uffici incompleto e vi creano la loro nuova residenza. Todd \u00e8 combattuto se stare con Melissa o Gail, ma quest'ultima lo spinge a stare con Melissa, che dopo un attimo di pazzia e smarrimento, sembra finalmente pronta per avere un bambino con lui. \nIl tempo passa e dopo aver salutato ed assistito alla morte di Lewis, partito in aereo per il Giappone alla ricerca del marito con pochissima esperienza di volo. \nTandy incontra un ragazzino travestito da Yoda, che il gruppo decide di chiamare Jasper, dal nome della marca dello zainetto, in quanto il ragazzino non vuole parlare con nessuno, soprattutto con Tandy.\nIl gruppo si imbarca in un yacht per sfuggire alla possibile esplosione di una vicina centrale nucleare ma Pat Brown torna per vendicarsi e uccidere tutti. Fortunatamente viene colpito da una donna, Pamela Brinton, la proprietaria del drone.\nQuarta stagione.\nPamela uccide Pat e chiede di potersi unire al gruppo con il compagno, l'ammiraglio Roy Billups. Ma Pat, ancora vivo, spara a Roy, provocando la reazione della donna che lo uccide definitivamente.\nRimasta senza un compagno, Pamela abbandona il resto del gruppo su una scialuppa e rapisce Tandy per poter avere un compagno. Tuttavia l'uomo convince la donna a recuperare gli altri. \nArrivati, di nuovo tutti insieme, su un'isola, incontrano un uomo di nome Glenn, da anni naufrago l\u00ec, che si innamora di Pamela, ormai isolata dal gruppo, e le promette di starle sempre vicino. Alla fine i due abbandonano il gruppo per scoprire la sorte dei figli di Glenn.\nDopo la loro partenza, il gruppo arriva in Messico, nella citt\u00e0 di Zihuatanejo, per insediarsi in una villa che era stata la sede di una famiglia malavitosa. \u00c8 l\u00ec che prima Erica partorisce una bambina e, subito dopo, Carol partorisce una coppia di gemelle. Erica sposa Gail. Tandy, cercando Jasper fuggito per le troppe pressioni, libera dal carcere il detenuto Karl, cannibale pluriomicida. Phil lo accoglie nel gruppo ma poi inizia a sospettare di lui e infine \u00e8 costretto a giustiziarlo.\nIl fratello di Tandy, Mike, fa ritorno e trova i superstiti a Zihuatanejo, dimostrando di non essere morto per il virus. Con l'ausilio di un macchinario che mappa il calore, Mike individua una zona dove \u00e8 segnalato che potrebbero esserci delle forme di vita, vi si reca col fratello ma non trovano nulla perch\u00e9, come si vede al termine della penultima puntata, in realt\u00e0 erano stati riscontrati i movimenti di una serie di persone che escono dal sottosuolo con delle maschere. \nIl gruppo decide di stabilirsi in una zona fertile, che permette di coltivare e allevare delle caprette, ma nell'ultima scena si vedono centinaia di persone con la maschera attorno a loro.\nProduzione.\nL'idea iniziale dello show fu di Phil Lord e Chris Miller, che avevano inizialmente pensato a un film. I due raccontarono la storia a Will Forte, loro collaboratore e ex membro del \"Saturday Night Live\", che aggiunse del suo alla storia e le diede la giusta direzione. Il trattamento di Forte, scritto in appena due giorni, gir\u00f2 per l'ambiente di Hollywood accogliendo pareri positivi. Inizialmente Miller, Lord e Forte volevano proporre la serie a una rete via cavo o a un servizio on demand, poich\u00e9 credevano che un canale satellitare avrebbe imposto troppi limiti, ma la Fox si propose di produrre lo show poich\u00e9 voleva fare qualcosa di diverso. La serie \u00e8 stata annunciata ufficialmente il 12 febbraio 2014 come \"midseason replacement\" per i primi mesi del 2015. Lord e Miller hanno anche diretto l'episodio pilota.\nTra i mesi di dicembre 2014 e febbraio 2015, sono entrati a far parte del cast anche January Jones, Kristen Schaal, Mel Rodriguez, Cleopatra Coleman, Mary Steenburgen, e Boris Kodjoe. Nel finale della prima stagione Jason Sudeikis ha interpretato in un cameo l'astronauta Mike Miller, fratello di Phil, l'ultimo uomo nello spazio che cerca quotidianamente di contattare Houston; Sudeikis torner\u00e0 nella seconda stagione.\nLe riprese della serie sono state molto impegnative, poich\u00e9 la produzione doveva riuscire a mantenere il silenzio e a non far sentire il rumore delle macchine in lontananza.\nNella seconda stagione si \u00e8 aggiunto Dan Sterling come produttore esecutivo e come nuovo showrunner, ruolo ricoperto da Forte nella prima stagione.\nAccoglienza.\nPubblico.\nIl primo episodio \u00e8 stato visto da 5.70 milioni di spettatori con un rating di 2.3 nella fascia di et\u00e0 18-49, il risultato pi\u00f9 alto della serata in termini di rating. Il secondo episodio, trasmesso subito dopo il pilot, \u00e8 stato invece visto da 5.67 milioni di spettatori con lo stesso rating del precedente episodio.\nCritica.\nLa serie \u00e8 stata accolta positivamente dai critici. Su Metacritic ha un punteggio di 72 su 100 basato su 30 recensioni. Tim Goodman dell'\"Hollywood Reporter\" l'ha definito \"un'idea stranamente semplice ma perfetta che aspettava solo di esplodere\", mentre James Poniewozik del \"TIME\" ha scritto che \u00e8 qualcosa che non si vede tutti i giorni in televisione. Willa Paskin di Slate ha definito il programma \"ben fatto, raffinato, strano e sorprendentemente divertente\". Robert Bianco di \"USA Today\" e altri critici hanno inoltre lodato l'interpretazione di Forte.\nAlcuni critici, al contrario, come Maureen Ryan di \"The Huffington Post\" e David Hinckley del \"New York Daily News\", hanno messo in dubbio il futuro dello show. Mike Hale del \"New York Times\" ha definito lo show come \"ben fatto, meticoloso nei suoi dettagli comici e ben recitato\", notando tuttavia che parte dell'appeal dello show scompare dopo il primo episodio. Brian Lowry di \"Variety\" ha scritto che \"le premesse richiedono un livello di creativit\u00e0 dai produttori che non viene mantenuto costantemente in questi episodi. Questo non per dire 'Non lo guarderei se lui fosse l'ultimo uomo sulla terra'. Ma come il fato dell'umanit\u00e0 nella serie, nonostante il futuro non sia del tutto senza speranza, non \u00e8 nemmeno particolarmente roseo\".\nRiconoscimenti.\nAi Critics' Choice Television Awards 2015 Will Forte \u00e8 stato nominato come miglior attore protagonista in una serie commedia. Ai Premi Emmy 2015 Forte \u00e8 stato nominato come miglior attore protagonista in una serie commedia e come miglior sceneggiatura per una serie commedia per l'episodio \"Alive in Tucson\", mentre Phil Lord e Chris Miller sono stati nominati per la miglior regia per una serie commedia per \"Alive in Tucson\"."}
{"id": "5331006", "revid": "61051", "url": "https://it.wikipedia.org/wiki?curid=5331006", "title": "XM218", "text": ""}
{"id": "5331007", "revid": "458786", "url": "https://it.wikipedia.org/wiki?curid=5331007", "title": "Klass B 1956", "text": "L'edizione 1956 della Klass B fu la 17\u00aa della seconda serie del Campionato sovietico di calcio e vide la vittoria finale dello e del .\nStagione.\nFormula.\nLa formula del campionato rimase praticamente immutata rispetto alla stagione precedente: il numero di squadre sal\u00ec da 32 a 36, con le promosse Burevestnik Kishinev e ODO Sverdlovsk e le non iscritte Lokomotiv Charkiv, DOF Sebastopoli, Zenit Kaliningrad e Energija Saratov, abbondantemente sostituiti dalle neo retrocesse Spartak Minsk e Kryl'ja Sovetov Kujby\u0161ev e dalle neo iscritte Torpedo Taganrog, Avangard Charkiv (che di fatto prese il posto dei concittadini della Lokomotiv), Spartak Stanislav, ODO Petrozavodsk, Zenit Izhevsk, Spartak Frunze, Kolhozchi Ashkhabad e Kolhozchi Stalinabad.\nCome nella passata stagione i 36 club partecipanti erano divisi in due gironi, ma stavolta da diciotto squadre ciascuno (anzich\u00e9 sedici): ciascun girone costituiva campionato a s\u00e9 con le squadre che si incontravano in gare di andata e ritorno per un totale di trentaquattro partite per squadra; in ciascuno dei gironi il sistema prevedeva due punti per la vittoria, uno per il pareggio e zero per la sconfitta.\nLa prima classificata di ciascun girone otteneva l'accesso alla Klass A 1957; essendo la Klass B l'ultima serie del campionato, non erano previste retrocessioni."}
{"id": "5331008", "revid": "709565", "url": "https://it.wikipedia.org/wiki?curid=5331008", "title": "Plumorsolus gondwanensis", "text": "Plumorsolus gondwanensis , 2008 \u00e8 una specie di ragni fossili del sottordine Araneomorphae.\n\u00c8 l'unica specie del genere Plumorsolus, che \u00e8 l'unico genere della famiglia Plumorsolidae\nDescrizione.\nLa famiglia ricorda i ragni appartenenti a quella, tuttora esistente, degli \"Orsolobidae\".\nDistribuzione.\nSi tratta di una famiglia estinta di ragni le cui specie ad oggi note sono state scoperte nell'ambra del Libano e della Birmania. Esse risalgono al Cretaceo.\nTassonomia.\nA febbraio 2015, di questa famiglia fossile \u00e8 noto un solo genere, composto da una sola specie:\nSpecie indeterminate.\nGli esemplari reperiti in Birmania e attribuiti dall'aracnologo Wunderlich a questa famiglia sono in uno stato ancora \"indeterminato\", in attesa di esami ed analisi pi\u00f9 approfondite:"}
{"id": "5331009", "revid": "729019", "url": "https://it.wikipedia.org/wiki?curid=5331009", "title": "Olivier Remigius von Wallis auf Carrighmain", "text": "Biografia.\nOliver Remigius, conte di Wallis e barone di Carrighmain, nacque il 1\u00ba ottobre 1742 a Vienna, da una famiglia di origini irlandesi da tempo al servizio del Sacro Romano Impero. Come il fratello Michael Johann Ignaz (futuro feldmaresciallo), entr\u00f2 ancora giovane nel reggimento comandato dal padre e, diventato colonnello (\"Oberst\") nel 1769, prese il posto del padre. Il 26 novembre 1977 venne avanzato al grado di maggior generale (\"Generalmajor\"), combattendo la guerra russo-turca agli ordini del feldmaresciallo von Laudon e del \"Feldzeugmeister\" Carlo Giuseppe de Croix, distinguendosi in svariate occasioni.\nPromosso tenente generale (\"Feldmarschalleutnant\") il 9 ottobre 1787, von Wallis comand\u00f2 una divisione nell'Hohenlohe-Kirchberg durante la guerra della prima coalizione; alla fine dell'anno la sua unit\u00e0 era ancora schierata da Basilea a Strasburgo. Nel tardo 1795, quando gi\u00e0 nel maggio 1794 era diventato \"Feldzeugmeister\", venne inviato nell'Italia settentrionale per sostituire, dal 22 novembre, il generale De Vins nel comando delle forze austriache nell'area. Gi\u00e0 il 23 novembre tuttavia fu sconfitto in inferiorit\u00e0 numerica dai 25.000 francesi del generale Sch\u00e9rer nella battaglia di Loano, perdendo inoltre tutta l'artiglieria e i rifornimenti il giorno successivo nello scontro di San Giacomo. Solo la neve imped\u00ec altri combattimenti, ma nell'aprile 1796 von Wallis fu sostituito da Johann Peter Beaulieu.\nDopo essere stato comandante della piazza di Venezia dal gennaio al novembre 1798, nel 1799 torn\u00f2 sul campo sotto il comando dell'arciduca Carlo d'Asburgo-Teschen. Nella battaglia di Ostrach (21 marzo) fu alla guida di una colonna deputata all'assalto delle linee francesi, mentre a Stockach (25 marzo) guid\u00f2 il fianco destro; entrambi gli scontri terminarono con una vittoria austriaca. Dal 14 al 25 aprile sostitu\u00ec l'arciduca Carlo, malato. Prese quindi parte alla prima battaglia di Zurigo del 4 giugno come comandante della riserva, dove venne ferito gravemente durante l'assalto di cinque battaglioni alla ridotta francese del monte Zurigo. Mor\u00ec cinque settimane dopo, il 9 luglio 1799, a Kloten per le ferite riportate.\nIl 19 febbraio 1791 era stato nominato comandante proprietario del 29\u00ba Reggimento fanteria. Sua moglie fu Walpurga Freiin von Hennent."}
{"id": "5331013", "revid": "31886", "url": "https://it.wikipedia.org/wiki?curid=5331013", "title": "Plumorsolidae", "text": ""}
{"id": "5331015", "revid": "31886", "url": "https://it.wikipedia.org/wiki?curid=5331015", "title": "Plumorsolus", "text": ""}
{"id": "5331017", "revid": "198277", "url": "https://it.wikipedia.org/wiki?curid=5331017", "title": "Episodi di The Last Man on Earth (prima stagione)", "text": "La prima stagione della serie televisiva The Last Man on Earth \u00e8 stata trasmessa in prima visione assoluta negli Stati Uniti d'America da Fox dal 1\u00ba marzo al 3 maggio 2015.\nIn Italia la stagione \u00e8 stata trasmessa in prima visione da Fox Comedy, canale a pagamento della piattaforma satellitare Sky, dal 28 aprile al 7 luglio 2015.\nSopravvissuto a Tucson.\nTrama.\nPhil Miller \u00e8 l'ultimo uomo sulla Terra dopo che un ignoto virus ha sterminato la razza umana. Dopo aver cercato segni di vita in tutti gli Stati Uniti, Phil torna nella sua citt\u00e0 natale Tucson, Arizona, dove passa le sue giornate a bere, guardare film e masturbarsi con riviste pornografiche. Dopo due anni di solitudine Phil decide di suicidarsi, ma prima di riuscire nel suo intento avvista del fumo all'orizzonte e si dirige verso di esso, sperando di trovare qualcuno, o meglio, una donna. Incontra cos\u00ec Carol Pilbasian, l'ultima donna sulla terra, la quale ha visto le scritte \"Alive in Tucson\" (\"c'\u00e8 vita a Tucson\") lasciate in giro da Phil e si \u00e8 accampata nel deserto per cercarlo.\nL'elefante nella stanza.\nTrama.\nCarol cerca di insegnare a Phil a comportarsi nuovamente come un essere civile, a rispettare i segnali stradali durante la guida e a non usare la piscina di casa per fare i suoi bisogni, ma l'impresa non \u00e8 facile, poich\u00e9 Phil e Carol non riescono ad andare d'accordo. Carol crede che lei e Phil abbiano il compito di ripopolare la Terra come dei novelli Adamo ed Eva, ma Phil \u00e8 restio ad andare a letto con lei. Dopo aver riflettuto Phil aiuta Carol a costruire un orto per poter cominciare a mangiare pi\u00f9 sano e a fare l'amore con lei per ripopolare la Terra. Ma Carol vuole sposarsi prima di avere rapporti sessuali e Phil, suo malgrado, \u00e8 costretto ad accettare. \nUvetta e campane natalizie.\nTrama.\nCarol e Phil sono pronti a sposarsi, e Carol vuole che tutto sia perfetto. L'unico compito di Phil \u00e8 di trovare gli anelli, ma arrivato all'altare si ricorda di non averli presi. Carol, offesa, se ne va senza dire nulla; dopo alcune ore Phil comincia a essere preoccupato per l'amica e capisce di essersi comportato male. Dopo aver fatto pace i due si sposano e, tornati a casa, passano insieme la notte. Nei giorni seguenti Phil mostra a Carol tutti i vari modi in cui passare il tempo, dall'incendiare gli oggetti al girare per le strade a bordo di un rullo compattatore. Mentre tornano a casa per\u00f2 si scontrano con una limousine guidata da una bellissima ragazza, che Phil guarda con occhi sognanti.\nDolce Melissa.\nTrama.\nPhil e Carol fanno la conoscenza della nuova arrivata, Melissa. Phil prova una forte attrazione fisica nei confronti della ragazza, e cerca in tutti i modi di restare da solo con lei. Al contrario Melissa, pur sentendo la mancanza del contatto fisico con un uomo, non vuole rovinare il \"matrimonio\" di Phil e Carol. Una sera Phil va da Carol con l'intenzione di divorziare, ma la moglie gli mostra un disegno a forma di cuore con i loro volti e spiega che un matrimonio in frantumi non va gettato via, ma ricostruito pian piano con la collaborazione di entrambi. Dopo questo discorso Phil non se la sente di ferire ulteriormente i sentimenti di Carol, e mette da parte la proposta di divorzio.\nSchiaccia il furbacchione.\nTrama.\nPhil cerca di convincere Carol a permettergli di andare a letto con Melissa, dicendole che non vuole che i loro figli si accoppino tra loro e che per il bene dell'umanit\u00e0 far\u00e0 ci\u00f2 che \u00e8 necessario. Purtroppo le rivela anche che Melissa \u00e8 continuamente eccitata sessualmente, e Carol e Melissa litigano. Phil cerca di rimediare organizzando una festa, e Carol e Melissa accettano infine di lasciare che Melissa e Phil abbiano dei rapporti sessuali. Phil organizza una romantica fuga per lui e Melissa, ma proprio quando cominciano a baciarsi sentono il rumore di auto, dalla quale scende un uomo, Todd.\nUn tipo grosso grosso.\nTrama.\nCarol cerca di far mettere insieme Todd e Melissa, mentre Phil cerca di farli separare. Involontariamente \u00e8 grazie a Phil se alla fine i due si baciano.\nLei mi fa impazzire.\nTrama.\nIl fatto che Melissa e Todd stiano insieme fa impazzire Phil, che porta Todd nel deserto, dove progetta di abbandonarlo; alla fine per\u00f2 si convince a riportarlo in citt\u00e0.\nTrasloco.\nTrama.\nPhil \u00e8 stufo che Todd sia sempre al centro dell'attenzione e cerca un modo per farsi notare da Melissa; una mattina trova una mucca e la porta orgoglioso da Carol, Melissa e Todd con l'intenzione di ucciderla e preparare delle bistecche, ma gli altri si oppongono e vogliono sfruttare la mucca per il latte; nel frattempo Carol cerca di convincere Phil ad andare a vivere insieme come una vera coppia.\nRicominciare.\nTrama.\nPhil \u00e8 fuori a comprare alcune cose per Carol quando chiede a Dio di concedergli una seconda possibilit\u00e0. Immediatamente appare una macchina dalla quale scendono due donne, Erica e Gail. Phil dice loro di essere vedovo, da loro un falso cognome e afferma di essere l'unica persona rimasta. I tre cenano insieme e bevono, e dopo cena decidono di andare a fare il bagno nudi; ma sulla strada incontrano Carol, Todd e Melissa.\nZuffe per nulla.\nTrama.\nTutti sono arrabbiati con Phil e lo evitano. Carol inoltre prova rancore verso Erica e Gail. Phil affronta il gruppo e racconta la verit\u00e0 su tutte le bugie da lui dette, incluso il fatto che non ha mai voluto sposare Carol. Carol, che \u00e8 un notaio, chiede a Phil il divorzio, poi lo perdona e lo invita a tornare a vivere insieme a loro.\nTrasferito a Tampa.\nTrama.\nIl futuro di Phil, dopo il divorzio, si prospetta roseo dal momento che sia Gail che Erica gli hanno chiesto un appuntamento. Phil, per depistare eventuali altri sopravvissuti, scrive su un enorme cartellone pubblicitario \"Moved to Tampa\", ma la scala usata per salire sul cartellone scivola, lasciandolo a parecchi metri d'altezza, impossibilitato a scendere. Per sua sfortuna Phil scopre per\u00f2 di non essere l'unico scapolo di Tucson, e nemmeno l'ultimo \"Phil Miller\" rimasto al mondo. \nLa lattina di Tandy.\nTrama.\nLa tensione nel gruppo continua a crescere al punto che Phil Tandy viene rimosso dal suo incarico di presidente degli Stati Uniti. Todd e Melissa mettono fine alla loro relazione. Nel frattempo, le altre tre donne cercano di far colpo sul nuovo Phil, ed \u00e8 Carol a conquistarlo. Tutta la situazione porta Phil e Todd a pianificare di uccidere il nuovo Phil.\nAl diavolo la Luna.\nTrama.\nDopo che Phil Tandy distrugge la lampada di Phil, quest'ultimo caccia via Phil Tandy dalla citt\u00e0. Carol si reca in cerca di Phil Tandy e decide di restare con lui e cominciare insieme una nuova vita. Phil rivela a Carol di aver avuto un fratello, e nel finale un astronauta chiamato Miller cerca di contattare Houston dalla Stazione Spaziale Internazionale."}
{"id": "5331040", "revid": "1124164", "url": "https://it.wikipedia.org/wiki?curid=5331040", "title": "Pecino da Nova", "text": "Biografia.\nPoco si conosce sui natali del pittore, i registri della Fondazione MIA, conservati presso la Biblioteca Angelo Mai, lo danno figlio di \"Alberto da Nova\" pittore, e risulta attivo in Bergamo per un periodo che va dal 1364 al 1402 data del suo testamento, e probabile anno della sua morte. Pecino o Pietro risulta fosse molto apprezzato tra gli artisti del suo tempo, l'unico di cui resta qualche documentazione. Risulta che abitasse in Borgo Canale con la sua famiglia, anche se parrebbe di origine della provincia milanese, come indicato nel 1378 nella documentazione relativa il suo viaggio a Mocchirolo.\nDal 1364 al 1365 \u00e8 indicata la sua collaborazione per gli affreschi del battistero della basilica mariana con \"Ugino da Milano\" come risulterebbe del documento di pagamento, nel 1367 prende come allievo a bottega a soli tredici anni \"Bartolomeo di Isnardo da Comenduno\". Questo rester\u00e0 a lavorare presso il pittore almeno per otto anni. Sar\u00e0 il suo aiutante nella realizzazione dei fregio del battistero nel 1371.\nIl ciclo di affreschi raffiguranti \"Storie della Vergine\" ormai poco visibili nell'abside centrale della basilica di Santa Maria Maggiore in Bergamo, furono realizzati dal 1375 al 1380, anno in cui risulta sia stato liquidato, con la collaborazione di Michele da Ronco, pittore milanese. Risultano alcuni suoi viaggi a Milano per l'acquisto dei colori necessari alla realizzazione degli affreschi. Sar\u00e0 questo un lavoro che segner\u00e0 la sua carriera artistica. Il Pecino consegn\u00f2 nel 1375 i disegni preparatori, questo a conferma che fosse lui l'artista che ebbe l'incarico alla realizzazione. Il dipinto doveva essere realizzato secondo le direttive dei membri della fondazione MIA, e doveva raffigurare episodi della vita della Madonna lungo tutta la parete absidale nonch\u00e9 sulle cappelle laterali. Il \"giudizio universale\" fu affrescato sulle vele del presbiterio. Di queste pitture non rimane traccia, risulta che fossero gi\u00e0 gravemente danneggiate ma ancora visibili nel 1568 ma che necessitavano di restauro. All'artista \u00e8 stata attribuita anche l'Ultima cena ospitata nel transetto sinistro.\nDai registri conservati dalla Fondazione MIA, risultano pagamenti per altri lavori dell'artista di cui non si hanno ulteriori indicazioni. Suoi i disegni per la croce-reliquiario della basilica di Sant'Alessandro, opera che verr\u00e0 poi eseguita in argento da Ughetto Lorenzoni e Michele Silli ed esposta nel museo della basilica; la decorazione degli altari di San Martino, San Sebastiano e tutti i santi. \nVi \u00e8 presente, nei documenti, una controversia del 1408 quando l'artista era gi\u00e0 morto, tra i Predicatori di Brescia e la basilica, per un'opera del Pacino, che sembra non fosse mai consegnata, ma rimasta in casa dell'artista, controversia gi\u00e0 documentata dal Castelli nel 1870 nella suo \"Chronicon Bergomense\".\nIl suo allontanamento da Bergamo nel 1378, le affinit\u00e0 stilistiche attribuiscono con certezza al Pecino la pittura degli affreschi dell'oratorio di Mocchirolo identificandolo con quello che era il \"maestro di Mocchirolo\", o come riportato in alcune registrazioni \"Magister Petrus de Nova\" che nel 1378 si assent\u00f2 per qualche tempo, per recarsi a \"Moncayrolum\" identificabile come \"Mocchirolo\". Se delle sue opere nella basilica di Santa Maria Maggiore rimane solo un piccolo busto di santo nella volta dell'abside, la documentazione dei suoi lavori \u00e8 ricchissima. Alcuni degli affreschi sono stati strappati e locati in altre collocazioni: \"Le nozze mistiche di Santa Caterina\" ora all'Accademia Carrara, e \"San Sebastiano\" strappato dalla chiesa di Santa Marta.\nLa sua attivit\u00e0 artistica fu sicuramente molto intensa anche se molti lavori non sono recuperabili. Il 30 maggio 1402, probabilmente gravemente ammalato, dett\u00f2 le sue volont\u00e0 testamentarie nella sua abitazione in via Porta Dipinta presso la chiesa di San Michele al Pozzo Bianco."}
{"id": "5331043", "revid": "339392", "url": "https://it.wikipedia.org/wiki?curid=5331043", "title": "Chiesa di Roncello", "text": ""}
{"id": "5331044", "revid": "28592", "url": "https://it.wikipedia.org/wiki?curid=5331044", "title": "Mocchirolo", "text": ""}
{"id": "5331045", "revid": "709565", "url": "https://it.wikipedia.org/wiki?curid=5331045", "title": "Micropalpimanus poinari", "text": "Micropalpimanus poinari , 2008 \u00e8 una specie di ragni fossili del sottordine Araneomorphae.\n\u00c8 l'unica specie del genere Micropalpimanus, che \u00e8 l'unico genere della famiglia Micropalpimanidae\nDescrizione.\nLa famiglia ricorda i ragni appartenenti a quella, tuttora esistente, dei \"Palpimanidae\".\nDistribuzione.\nSi tratta di una famiglia estinta di ragni le cui specie ad oggi note sono state scoperte nell'ambra della Birmania. Esse risalgono al Cretaceo.\nTassonomia.\nA febbraio 2015, di questa famiglia fossile \u00e8 noto un solo genere, composto da una sola specie:\nSpecie indeterminate.\nUn esemplare reperito in Birmania e attribuito dall'aracnologo Wunderlich a questa famiglia \u00e8 in uno stato ancora \"indeterminato\", in attesa di esami ed analisi pi\u00f9 approfondite:"}
{"id": "5331046", "revid": "28592", "url": "https://it.wikipedia.org/wiki?curid=5331046", "title": "Pietro da Nova", "text": ""}
{"id": "5331048", "revid": "28592", "url": "https://it.wikipedia.org/wiki?curid=5331048", "title": "Lanfranco Porro", "text": ""}
{"id": "5331049", "revid": "767487", "url": "https://it.wikipedia.org/wiki?curid=5331049", "title": "Dave Trott", "text": "Biografia.\nNato a Birmingham, Trott si laure\u00f2 in legge alla Duke e intraprese la professione di avvocato, fondando un proprio studio legale.\nEntrato in politica con il Partito Repubblicano, nel 2014 annunci\u00f2 la propria candidatura per la Camera dei Rappresentanti e sfid\u00f2 nelle primarie repubblicane il deputato in carica Kerry Bentivolio. Trott riusc\u00ec a condurre una campagna elettorale efficace e sconfisse Bentivolio con un ampio margine di scarto, per poi riuscire a vincere anche le elezioni generali divenendo deputato.\nIdeologicamente Dave Trott \u00e8 considerato un conservatore."}
{"id": "5331060", "revid": "31886", "url": "https://it.wikipedia.org/wiki?curid=5331060", "title": "Micropalpimanus", "text": ""}
{"id": "5331066", "revid": "31886", "url": "https://it.wikipedia.org/wiki?curid=5331066", "title": "Micropalpimanidae", "text": ""}
{"id": "5331078", "revid": "585241", "url": "https://it.wikipedia.org/wiki?curid=5331078", "title": "Jakov Naumovy\u010d Pochys", "text": ""}
{"id": "5331079", "revid": "640389", "url": "https://it.wikipedia.org/wiki?curid=5331079", "title": "Football Club Emmen 2010-2011", "text": ""}
{"id": "5331080", "revid": "1629429", "url": "https://it.wikipedia.org/wiki?curid=5331080", "title": "Football Club Emmen 2012-2013", "text": ""}
{"id": "5331082", "revid": "1543377", "url": "https://it.wikipedia.org/wiki?curid=5331082", "title": "Golden Leaves", "text": "Golden Leaves \u00e8 il primo singolo della cantante italiana Noemi Smorra, ed interpretato assieme alla popstar russa Lena Katina ex \"rossa delle t.A.T.u.\".\nIl brano pop-rock \u00e8 stato arrangiato dal cantautore e compositore siciliano Fernando Alba con il testo in inglese della statunitense Kathleen (Sandra) Hagen, gi\u00e0 autrice di brani di Pino Daniele e Mario Biondi.\nLa prima esecuzione pubblica \u00e8 avvenuta il 14 novembre del 2014 durante il concerto tenuto da Lena Katina all' Auditorium Parco della Musica di Roma in occasione della presentazione ufficiale del suo primo album da solista, \"This Is Who I Am\". \"Golden Leaves\" \u00e8 infatti inserita come bonus track nell'edizione italiana dell'album della Katina pubblicato dalla Maqueta Records, la medesima casa discografica della Smorra, che inserir\u00e0 a sua volta la traccia nel suo EP di esordio \"Trasparente\".\nIl 12 gennaio 2015 il singolo \"Golden Leaves\" viene ufficialmente pubblicato su iTunes e sulle altre piattaforme musicali.\nVideo.\nIl videoclip di \"Golden Leaves\" viene girato a Roma tra l'8 e l'11 novembre 2014 con la regia della fotografa e filmmaker di moda Livia Alcalde e di Francesco Sperandeo, regista e sceneggiatore con all'attivo lavori con Giuseppe Tornatore e Roberto Benigni. Il video, a vivide tinte oniriche, mostra Noemi e Lena bambine conoscersi all'interno di un circo del secolo scorso per poi ritrovarsi adulte in un ambiente fatato tra le vestigia del vecchio circo.\nIl 12 gennaio 2014 contemporaneamente alla pubblicazione del singolo su iTunes, il videoclip viene diffuso in anteprima mondiale sul portale Fanpage.it e nei giorni seguenti viene caricato su YouTube. \"Golden Leaves\" riceve due nomination, come miglior video musicale e per i migliori costumi al FilmQuest Festival 2015 negli USA e vince l'Excellence Special Mention ai Best Shorts Awards in California.\nClassifiche.\nIl 21 febbraio 2015 \"Golden Leaves\" debutta alla ventesima posizione della classifica della principale emittente televisiva russa, Channel 1. Raggiunger\u00e0 la sua posizione migliore, il 4\u00ba posto, il 30 maggio seguente. Nella classifica complessiva del 2015 \"Golden Leaves\" si piazzer\u00e0 al 16\u00ba posto, unica clip in lingua inglese.\nVersioni.\nSono state pubblicate negli anni altre due versioni di \"Golden Leaves\". Quella in lingua spagnola con il titolo \"Hojas Amarillas\" eseguita dalla attrice e cantante venezuelana Stephania Sanquiz con la featuring dell'interprete originale Noemi Smorra \u00e8 stata pubblicata il 21 luglio del 2017 in Sudamerica ed \u00e8 risultata per una settimana tra le Top 100 iTunes di genere Pop in Messico.\nLa versione in lingua italiana \u00e8 stata pubblicata nel mese di dicembre 2018 eseguita dall'autore, Fernando Alba."}
{"id": "5331095", "revid": "767487", "url": "https://it.wikipedia.org/wiki?curid=5331095", "title": "Georges Balandier", "text": "Professore emerito dell', \u00e8 stato direttore degli Studi all'\u00c9cole des hautes \u00e9tudes en sciences sociales e collaboratore al Centre d'\u00e9tudes africaines.\n\u00c8 morto il 5 ottobre 2016 a Parigi all'eta di 95 anni."}
{"id": "5331104", "revid": "287204", "url": "https://it.wikipedia.org/wiki?curid=5331104", "title": "Villa Capponi Tempi", "text": "Villa Capponi Tempi \u00e8 una dimora storica italiana; si trova in via Pisana 126 a Firenze.\nStoria e descrizione.\nLa famiglia Capponi \u00e8 documentata in Firenze fin dalla met\u00e0 del Duecento e furono attivi nella politica e nella vita della citt\u00e0. \nEssi avevano molti possedimenti tra Legnaia e nel piano di Verzaia; tra di esse, una \"casa da signore\" che sorge lungo la via pisana, nella strada che porta verso Monteoliveto. Tale edificio, un palagio a pianta quadrata, era alto due piani e sovrastato da una massiccia torre colombaia del XIV secolo. Il palagio fu ristrutturato nel corso del XVI secolo e fu dotato di un grande giardino, il quale si sviluppava ai lati di uno stradone pergolato perpendicolare il fiume Arno, che dall'edificio giungeva fino allo stradone dell'argine. Sul lato ovest si apre un portale che d\u00e0 sul giardino. La villa presenta, inoltre, al pianterreno, eleganti finestre inginocchiate. \nVicino alla villa, entrando dal portale, si trova una vecchia casa colonica; nel lato orientale si trova un tabernacolo settecentesco in pietra serena al cui interno si trova un affresco raffigurante una \"Madonna col Bambino\". \nNel 1671 villa Capponi pass\u00f2 ai Tempi che la mantennero fino all'Ottocento, passando ai Vettori, poi a Benini (1840), proprietari della fonderia del Pignone. \nOggi l'edificio \u00e8 stato frazionato in appartamenti, per\u00f2 ha mantenuto le linee cinquecentesche dell'intervento dei Capponi. Nell'area, dove oggi si trova un centro commerciale Esselunga \u00e8 possibile ammirare un plurisecolare glicine, ultimo superstite del pergolato dei Capponi."}
{"id": "5331107", "revid": "287204", "url": "https://it.wikipedia.org/wiki?curid=5331107", "title": "Armin Zoggeler", "text": ""}
{"id": "5331122", "revid": "212348", "url": "https://it.wikipedia.org/wiki?curid=5331122", "title": "Debbie Dingell", "text": "Biografia.\nNata a Detroit, dopo la laurea alla Georgetown la Dingell lavor\u00f2 per molti anni come dirigente della General Motors e lobbista.\nNel 1981 spos\u00f2 l'importante politico John Dingell e si dedic\u00f2 all'attivismo politico, operando all'interno del Partito Democratico. Nel frattempo fu attiva in alcune organizzazioni no-profit e in vari consigli di amministrazione.\nQuando nel 2014 John Dingell annunci\u00f2 di voler lasciare il seggio della Camera dei Rappresentanti che occupava da sessant'anni, la signora Dingell si candid\u00f2 per succedere al marito. Essendo quello dei Dingell un distretto molto favorevole ai democratici, la Dingell non ebbe problemi a vincere le elezioni e divenne cos\u00ec deputata. In questo modo divenne la prima donna ad essere eletta al Congresso succedendo al marito mentre questi era ancora in vita (fino a quel momento infatti le mogli dei deputati erano state elette a loro volta deputate solo da vedove)."}
{"id": "5331127", "revid": "1573940", "url": "https://it.wikipedia.org/wiki?curid=5331127", "title": "Cionini", "text": "Cionini \u00e8 una trib\u00f9 di coleotteri curculionidi della sottofamiglia Curculioninae.\nTassonomia.\nLa trib\u00f9 comprende i seguenti generi:"}
{"id": "5331128", "revid": "599013", "url": "https://it.wikipedia.org/wiki?curid=5331128", "title": "Mirsad Dedi\u0107", "text": "Carriera.\nNazionale.\nIl 6 novembre 1996 esordisce contro l'Italia, sfida vinta 2-1. Convocato tra il 1996 e il 2000, vanta 27 presenze per la Nazionale bosniaca."}
{"id": "5331130", "revid": "300067", "url": "https://it.wikipedia.org/wiki?curid=5331130", "title": "Natalie Novosel", "text": "Carriera.\n\u00c8 stata selezionata dalle Washington Mystics al primo giro del Draft WNBA 2012 con l'8\u00aa chiamata assoluta."}
{"id": "5331133", "revid": "70987617", "url": "https://it.wikipedia.org/wiki?curid=5331133", "title": "11\u00ba Reggimento artiglieria &quot;Ravenna&quot;", "text": ""}
{"id": "5331134", "revid": "599013", "url": "https://it.wikipedia.org/wiki?curid=5331134", "title": "Ned\u017ead Bajrovi\u0107", "text": "Carriera.\nNazionale.\nEsordisce il 5 novembre 1997 contro la Tunisia (2-1)."}
{"id": "5331135", "revid": "300067", "url": "https://it.wikipedia.org/wiki?curid=5331135", "title": "Keisha Hampton", "text": ""}
{"id": "5331157", "revid": "599013", "url": "https://it.wikipedia.org/wiki?curid=5331157", "title": "Nail Be\u0161irovi\u0107", "text": "Biografia.\n\u00c8 il padre di Dino Be\u0161irovi\u0107, a sua volta calciatore.\nCarriera.\nClub.\nDopo aver giocato in patria, nel 1992 approda in Portogallo, giocando per pi\u00f9 di un decennio in squadre portoghesi di basso livello, spesso tra la seconda e la terza divisione nazionale: per un lustro consecutivo, tra il 1996 e il 2001 gioca anche in prima divisione, con le maglie di Sporting Espinho e Farense, guadagnandosi la convocazione in Nazionale nel 1998. Termina la sua carriera al Beira-Mar Monte Gordo, club di quarta divisione, nel 2004, dopo aver totalizzato pi\u00f9 di 400 incontri in tutti i campionati.\nNazionale.\nLa sua unica partita in Nazionale \u00e8 datata 3 giugno 1998, una sfida amichevole contro la Macedonia (1-1) dove il CT Mu\u0161ovi\u0107 decide di schierarlo nel finale di gara al posto di Senad Repuh."}
{"id": "5331158", "revid": "282579", "url": "https://it.wikipedia.org/wiki?curid=5331158", "title": "Battaglia di Liptingen", "text": ""}
{"id": "5331164", "revid": "767487", "url": "https://it.wikipedia.org/wiki?curid=5331164", "title": "Welcome to Me", "text": "Welcome to Me \u00e8 un film del 2014 diretto da Shira Piven, con protagonista Kristen Wiig.\nTrama.\nAlice Klieg soffre di disturbo borderline di personalit\u00e0, che gestisce con farmaci e cure terapeutiche. Ha alle spalle un matrimonio fallito e le sue relazioni sociali minime, trascorre le sue giornate nella sicurezza delle routine quotidiane, che includono la gestione del suo guardaroba e della dieta di proteine, ma soprattutto passa le giornate a memorizzare ogni episodio del talk show di Oprah Winfrey. \nQuando vince 86 milioni di dollari alla lotteria, decide di investire il suo denaro in un suo talk show su un canale televisivo locale. Seppur maldestramente, diventa una star del talk show in cui dispensa consigli medici e culinari. L'improvvisa fama si riflette sul suo bisogno di essere ascoltata e di sfuggire alle ferite del passato.\nDistribuzione.\nIl film \u00e8 stato presentato in anteprima al Toronto International Film Festival il 5 settembre 2014. Verr\u00e0 distribuito limitatamente nelle sale cinematografiche statunitensi il 1\u00ba maggio 2015."}
{"id": "5331168", "revid": "122268694", "url": "https://it.wikipedia.org/wiki?curid=5331168", "title": "Corey Fisher", "text": ""}
{"id": "5331169", "revid": "70988061", "url": "https://it.wikipedia.org/wiki?curid=5331169", "title": "Arcibasilica papale maggiore", "text": ""}
{"id": "5331171", "revid": "70988071", "url": "https://it.wikipedia.org/wiki?curid=5331171", "title": "Basilica papale maggiore", "text": ""}
{"id": "5331174", "revid": "70988092", "url": "https://it.wikipedia.org/wiki?curid=5331174", "title": "11\u00ba Reggimento artiglieria motorizzato", "text": ""}
{"id": "5331176", "revid": "70988097", "url": "https://it.wikipedia.org/wiki?curid=5331176", "title": "Basilica papale minore", "text": ""}
{"id": "5331177", "revid": "1543377", "url": "https://it.wikipedia.org/wiki?curid=5331177", "title": "Syzygium", "text": "Syzygium \u00e8 un genere di piante appartenente alla famiglia delle Myrtaceae, originario delle zone tropicali e subtropicali di Africa, Asia e Oceania.\nDescrizione.\nLa maggior parte delle oltre 1000 specie hanno foglie sempreverdi. Una buona parte di queste sono coltivate soprattutto come piante ornamentali a causa della bellezza del fogliame e dei fiori. Alcune specie producono anche frutti commestibili che possono essere consumati freschi o in confetture. La specie commercialmente pi\u00f9 importante \u00e8 \"S. aromaticum\", che produce la spezia nota come chiodo di garofano.\nDistribuzione e habitat.\nLa diffusione di questo genere si trova nelle regioni tropicali e sub-tropicali del Mondo Antico, con una maggior differenziazione nel Sud-Est Asiatico e in Australia. Studi genetici lo hanno rivelato piuttosto prossimo al genere \"Eugenia\" che \u00e8 invece diffuso nel Nuovo Mondo. Alcuni botanici ritengono che il genere \"Syzygium\" debba essere incorporato nel genere \"Eugenia\".\nTassonomia.\nAll'interno del genere \"Syzygium\" sono incluse 1193 specie, tra le quali si riportano alcune delle pi\u00f9 note:"}
{"id": "5331179", "revid": "767487", "url": "https://it.wikipedia.org/wiki?curid=5331179", "title": "Ta'Shia Phillips", "text": ""}
{"id": "5331180", "revid": "599013", "url": "https://it.wikipedia.org/wiki?curid=5331180", "title": "Addestramento reclute", "text": "Per addestramento reclute, nel lessico militare, si intende il periodo di formazione militare impartito alle reclute.\nNel mondo.\nItalia.\nPresso le forze armate italiane la formazione militare iniziale avviene generalmente nelle prime 10-12 settimane dall'incorporamento, presso un Reparto addestrativo dedicato allo scopo.\nEsercito.\nPresso l'Esercito Italiano la formazione basica \u00e8 impartita presso i RAV per un periodo di 12 settimane dall'incorporamento, dove gli allievi frequentatori assumono la qualifica di Allievo VFP1 e si preparano per un successivo impiego presso un reparto non operativo, ovvero per specializzarsi per l'impiego operativo o nel supporto al combattimento presso le Scuole d'Arma della forza armata.\nL'iter formativo basico prevede:\nMarina Militare.\nLe reclute della Marina Militare ricevono la formazione iniziale presso il\nCentro Selezione Addestramento e Formazione del Personale Volontario della Marina Militare per i VFP1, e presso il Centro di Selezione della Marina Militare per gli VFP4.\nAeronautica Militare.\nLa formazione degli Allievi VFP1 reclutati nell'Aeronautica militare, \u00e8 affidata alla scuola volontari di truppa dell'Aeronautica Militare con sede a Taranto.\nStati Uniti.\nNegli Stati Uniti d'America, l'addestramento delle reclute nell'U.S. Army \u00e8 chiamato \"BCT\" (basic combat training), nella U.S. Navy e nel U.S. Marine Corps \u00e8 chiamato \"recruit training\" (ed in modo colloquiale ma molto noto \"boot camp\"), nell'U.S. Air Force \"BMT\" (basic military training). In alcuni casi, al termine del corso formativo basico, il personale formato riceve dei badge o altri distintivi di merito per il superamento del corso. Nel corpo dei Marines, il superamento del ciclo formativo iniziale consente alla recluta di indossare i distintivi tipici del Corpo, segno formale dell'avanzamento della recluta da \"allievo\" a \"marine\". Stesso discorso dicasi per la marina, dove i \"diplomati\" ai corsi di formazione iniziale sostituiscono alla scritta \"recruit\" apposta sul copricapo, quella di \"navy\".\nLe reclute dell'Esercito degli Stati Uniti sono assegnate ad una diversa Scuola di formazione iniziale, a seconda di quale sia il loro incarico di assegnazione."}
{"id": "5331181", "revid": "300067", "url": "https://it.wikipedia.org/wiki?curid=5331181", "title": "Tashia Phillips", "text": ""}
{"id": "5331182", "revid": "300067", "url": "https://it.wikipedia.org/wiki?curid=5331182", "title": "TaShia Phillips", "text": ""}
{"id": "5331183", "revid": "1543377", "url": "https://it.wikipedia.org/wiki?curid=5331183", "title": "Qatar Total Open 2015", "text": "Il Qatar Total Open 2015 \u00e8 un torneo di tennis giocato sul cemento. \u00c8 la 13\u00aa edizione del Qatar Total Open che fa parte della categoria Premier nell'ambito del WTA Tour 2015. Si gioca nel Khalifa International Tennis Complex di Doha, in Qatar dall'23 febbraio al 1\u00ba marzo 2015.\nPartecipanti.\nAltre Partecipanti.\nGiocatrici che hanno ricevuto una wild card per il tabellone principale:\nGiocatrici passate dalle qualificazioni:\nCampionesse.\nSingolare.\n Lucie \u0160af\u00e1\u0159ov\u00e1 ha battuto Viktoryja Azaranka con il punteggio di 6-4, 6-3.\nDoppio.\n Raquel Kops-Jones / Abigail Spears hanno battuto in finale Hsieh Su-wei / Sania Mirza con il punteggio di 6-4, 6-4"}
{"id": "5331207", "revid": "1226", "url": "https://it.wikipedia.org/wiki?curid=5331207", "title": "Aevum", "text": ""}
{"id": "5331209", "revid": "885698", "url": "https://it.wikipedia.org/wiki?curid=5331209", "title": "114\u00b0 Congresso degli Stati Uniti d'America", "text": ""}
{"id": "5331211", "revid": "1924342", "url": "https://it.wikipedia.org/wiki?curid=5331211", "title": "Violadores del Verso", "text": "I Violadores del Verso (anche noti come Doble V) sono un gruppo musicale hip hop spagnolo originario di Saragozza e attivo dal 1998.\nNel 2007 hanno ottenuto l'MTV Europe Music Award al miglior artista spagnolo."}
{"id": "5331212", "revid": "729019", "url": "https://it.wikipedia.org/wiki?curid=5331212", "title": "John D. Dingell, Sr.", "text": "Biografia.\nFiglio di due immigrati polacchi, Dingell nacque a Detroit.\nEntrato in politica con il Partito Democratico, nel 1932 si candid\u00f2 alla Camera dei Rappresentanti e riusc\u00ec ad essere eletto deputato. Negli anni successivi Dingell fu rieletto per altri undici mandati, finch\u00e9 nel 1955 mor\u00ec improvvisamente mentre era ancora in carica.\nPer assegnare il suo seggio ad un nuovo deputato vennero indette delle elezioni speciali che furono vinte dal figlio di Dingell, John, il quale fu poi riconfermato per i successivi sessant'anni. Dopo il suo ritiro, il seggio venne vinto dalla moglie Debbie. Complessivamente, il seggio \u00e8 rappresentato dalla famiglia Dingell da oltre ottant'anni."}
{"id": "5331216", "revid": "1924342", "url": "https://it.wikipedia.org/wiki?curid=5331216", "title": "Russian Red", "text": "\u00c8 paragonata alla canadese Feist, in particolare per il fatto che canta e scrive in lingua inglese."}
{"id": "5331221", "revid": "767487", "url": "https://it.wikipedia.org/wiki?curid=5331221", "title": "Pereza", "text": "I Pereza sono un gruppo musicale rock spagnolo originario di Madrid e attivo dal 1998."}
{"id": "5331223", "revid": "70988601", "url": "https://it.wikipedia.org/wiki?curid=5331223", "title": "57/50", "text": ""}
{"id": "5331248", "revid": "729019", "url": "https://it.wikipedia.org/wiki?curid=5331248", "title": "Stazione di Bauladu-Milis", "text": "La stazione di Bauladu-Milis, gi\u00e0 \"stazione di Bauladu\" e in seguito \"stazione di Milis\", \u00e8 una fermata ferroviaria (chiusa al pubblico) a servizio dei comuni di Milis e Bauladu (nel cui territorio comunale \u00e8 compresa), posta sulla ferrovia Cagliari-Golfo Aranci.\nStoria.\nLe origini dell'impianto si riconducono alla fase di costruzione della Dorsale Sarda nella seconda met\u00e0 dell'Ottocento, a cura della Compagnia Reale delle Ferrovie Sarde. Il tracciato di questa linea tra Cagliari e Golfo Aranci fu realizzato ad est dell'abitato di Bauladu, per cui fu deciso di approntare uno scalo con caratteristiche di stazione. La Compagnia Reale, che fu anche il primo gestore dell'impianto, inauguro la stazione di Bauladu (questo il nome originario dello scalo) il 1\u00ba luglio 1880, in contemporanea con la cerimonia inaugurale del tronco ferroviario Oristano-Giave. L'esercizio ordinario nello scalo ebbe invece inizio il giorno successivo.\nLa stazione pass\u00f2 dalle \"Ferrovie Reali\" alla gestione delle Ferrovie dello Stato nel 1920, le quali dal 2001 passarono le competenze dell'impianto e della linea alla societ\u00e0 controllata RFI. Sempre negli anni venti del Novecento si registr\u00f2 un primo cambio di denominazione dell'impianto, che prese il nome del comune di Milis, di cui Bauladu era diventata frazione nel 1928. Tale nome verr\u00e0 mantenuto sino all'immediato dopoguerra, quando la stazione di Milis fu ribattezzata con la doppia denominazione \"Bauladu-Milis\", conseguenza della ritrovata autonomia amministrativa di Bauladu datata 1946.\nNella prima met\u00e0 degli anni duemila la stazione fu declassata a fermata, con la rimozione degli scambi di accesso ai binari non di corsa. Inoltre a partire dal 9 dicembre 2007 lo scalo fu disabilitato al servizio viaggiatori, rimanendo attivo come semplice localit\u00e0 di servizio.\nStrutture e impianti.\nCostruita come impianto passante lungo la Cagliari-Golfo Aranci, la fermata di Bauladu-Milis per quanto riguarda il piano del ferro \u00e8 dotata del solo binario di corsa, a scartamento da 1435 mm. Da questo binario sino ai primi anni duemila si diramavano gli altri binari dell'impianto, in parte ancora posati nello scalo, sebbene ne siano stati rimossi gli spezzoni che si innestavano nei deviatoi del binario 1: con lo scalo in configurazione di stazione anche il secondo binario era impiegato per il servizio viaggiatori e per gli incroci, mentre tre ulteriori binari erano parte dello scalo merci della stazione. Quest'ultimo si componeva anche di un piano caricatore parallelo al binario 3, e di un piazzale intermodale dove afferivano i binari 4 e 5. Sopra l'ex binario 3 sono presenti anche i resti di una tramoggia per lo scarico di merci sui treni.\nPer quanto concerne gli edifici il principale \u00e8 quello viaggiatori, a pianta rettangolare, esteso su due piani pi\u00f9 tetto a falde, dotato di sei luci di apertura sui lati maggiori e una sui minori. A sud di questo edificio se ne trova uno di dimensioni pi\u00f9 piccole, su un singolo piano e dalla pianta \"a elle\", mentre a nord sono situati un ulteriore fabbricato di servizio e un palazzo a due piani, in abbandono, ospitante in passato le maestranze impiegate nello scalo. Nell'area sud della stazione si trovano anche i resti di una casa cantoniera, a guardia di un passaggio a livello presente sino agli anni 2010 (quando fu sostituito da un cavalcaferrovia) all'altezza dei vecchi scambi d'accesso a sud dell'impianto.\nMovimento.\nDal dicembre 2007 la fermata \u00e8 disabilitata al servizio viaggiatori, e nessun convoglio effettua sosta nell'impianto. In precedenza lo scalo era raggiunto dai treni espletati dalle Ferrovie dello Stato e successivamente da Trenitalia.\nServizi.\nL'impianto, disabilitato al servizio viaggiatori, \u00e8 comunque attrezzato per accogliere i convogli passeggeri: \u00e8 presente una banchina attigua al fabbricato viaggiatori, attrezzata con pensilina, che serve il binario 1. Una seconda banchina \u00e8 presente tra i binari 1 e 2, ed era utilizzata quando il binario di incrocio era collegato a quello di corsa. Con l'impianto pienamente operativo i vari servizi all'utenza erano ospitati nel fabbricato viaggiatori, in seguito chiuso al pubblico."}
{"id": "5331251", "revid": "228587", "url": "https://it.wikipedia.org/wiki?curid=5331251", "title": "Fantastic Four (film)", "text": ""}
{"id": "5331252", "revid": "70988872", "url": "https://it.wikipedia.org/wiki?curid=5331252", "title": "FANT4STIC", "text": ""}
{"id": "5331253", "revid": "810736", "url": "https://it.wikipedia.org/wiki?curid=5331253", "title": "Interferenza di Vrillon", "text": "L'Interferenza di Vrillon, meglio conosciuta con la definizione inglese di Southern Television broadcast interruption, fu un atto di intrusione nel segnale di broadcasting che caus\u00f2 l'interruzione delle trasmissioni di un'emittente televisiva nel Regno Unito avvenuta alle ore 17:10 del 26 novembre 1977. \nIl messaggio, trasmesso in solo audio, si qualificava come proveniente da un'avanzata civilt\u00e0 extraterrestre. \u00c8 generalmente considerato una bufala e in seguito il suo autore fu identificato da fonti militari in un certo Robert Delora, anche se le prove della sua identificazione non vennero rese pubbliche.\nAvvenimento.\nNel tardo pomeriggio del 26 novembre 1977, durante la messa in onda del notiziario dell'emittente televisiva Southern Television, un segnale pirata di provenienza sconosciuta si inser\u00ec nella trasmissione ufficiale.\nIl segnale, che lasciava inalterato il segnale video coinvolgendo solo il sonoro, presentava la voce di un certo Vrillon (o \"Gillon\" o \"Asteron\".), rappresentante del Comando Galattico di Ashtar. Il messaggio, in lingua inglese, conteneva 600 parole e aveva una durata di circa 6 minuti.\nInformati dell'accaduto i tecnici dell'emittente cercarono sia di individuare la fonte del segnale pirata sia di interromperlo senza per\u00f2 riuscire in nessuna delle due cose. Il segnale cess\u00f2 subito dopo che il messaggio fu consegnato e le trasmissioni tornarono alla normalit\u00e0 poco prima della fine di un cartone animato dei \"Looney Tunes\". Pi\u00f9 tardi, quella sera, la Southern Television si scus\u00f2 con il pubblico per quella che venne descritta come \"un'interruzione audio\".\nLe motivazioni.\nL'Independent Broadcasting Authority spieg\u00f2 che l'antenna televisiva UHF di Hannington era uno dei pochi trasmettitori che, invece di ricevere direttamente il segnale via cavo, fungeva da ripetitore per il segnale ricevuto da un altro trasmettitore, in questo caso il trasmettitore Rowridge della Southern Television dell'Isola di Wight. Ci\u00f2 lo rendeva particolarmente vulnerabile a qualsiasi tipo di intrusione, anche di potenza relativamente bassa, generata da una fonte molto vicina al ripetitore, consentendo a una trasmissione non autorizzata di essere amplificata e ritrasmessa in una zona pi\u00f9 ampia. L'IBA dichiar\u00f2 che per effettuare la trasmissione pirata fu necessario un considerevole know-how tecnico e un portavoce della Southern Television conferm\u00f2 che \"un mistificatore di nome Robert utilizz\u00f2 il ripetitore di Hannington per inviare il messaggio pirata ad un altro ripetitore vicino ad esso.\"\nNel 2003 le autorit\u00e0 militari britanniche confermarono il fatto che l'interferenza del 1977 era uno scherzo e comunicarono che il suo autore era un tale di nome Robert Delora, ma non fornirono nessuna prova a sostegno di ci\u00f2.\nIl messaggio.\nIl presunto messaggio alieno invitava alla pace tra i popoli. Ecco la trascrizione integrale del messaggio pirata:\nLa reazione.\nL'accaduto procur\u00f2 un certo allarme tra la popolazione ed ebbe grande risalto sui giornali del giorno successivo. L'IBA si affrett\u00f2 a dichiarare che si era trattato tutto di una bufala e disse inoltre che era la prima volta che accadeva una cosa del genere.\nLa notizia trov\u00f2 grande eco in tutto il mondo con numerosi giornali americani che rilanciarono la notizia appresa dai colleghi inglesi.\nLa trasmissione divenne immediatamente nota nell'ambiente ufologico che paventava la possibilit\u00e0 che il messaggio fosse realmente di origine aliena.\nDue giorni dopo la pubblicazione della notizia sul \"Times\", una lettera al direttore pubblicata il 30 novembre 1977 chiedeva \"come la IBA - o chiunque altro - potesse essere cos\u00ec sicura che si trattasse di una bufala?\" Un editoriale pubblicato sul quotidiano locale \"Eugene Register-Guard\" commentava che \"nessuno sembra considerare che 'Asteron' potrebbe essere reale.\" Dal 1985 la storia entr\u00f2 ufficialmente tra le leggende metropolitane, tramandando l'inesistenza di qualsiasi spiegazione della trasmissione."}
{"id": "5331255", "revid": "70988904", "url": "https://it.wikipedia.org/wiki?curid=5331255", "title": "Deep Ones", "text": ""}
{"id": "5331257", "revid": "339392", "url": "https://it.wikipedia.org/wiki?curid=5331257", "title": "Collettivo autonomo Archimede", "text": ""}
{"id": "5331259", "revid": "70988983", "url": "https://it.wikipedia.org/wiki?curid=5331259", "title": "The Dunwich Horror", "text": ""}
{"id": "5331260", "revid": "1543377", "url": "https://it.wikipedia.org/wiki?curid=5331260", "title": "Suleyman Shah", "text": "Suleyman Shah (, nome completo \"S\u00fcleyman bin Kaya Alp\" () fu il figlio di Kaya Alp e il padre di Ertu\u011frul, che, a sua volta, sar\u00e0 il padre di Osman I, il fondatore dell'Impero che porter\u00e0 il suo nome (Impero ottomano). Fu anche padre di Sungur Tekin,di G\u00fcndo\u011fdu Bey e di D\u00fcndar Bey. Si dice che Suleyman Shah sia affogato nel fiume Eufrate, in Siria, quando, assieme alla sua trib\u00f9 sconfitta, stava fuggendo all'invasione mongola.\nLa sua tomba, a Qal'at Ja'bar o nei suoi pressi, \u00e8 stata storicamente associata a lui. In accordo con l'Articolo 9 del Trattato di Ankara del 1921, firmato da Francia e Turchia, un'area di 8000 metri quadrati, contenente la tomba, \u00e8 rimasta assegnata al territorio turco, costituendo un'exclave siriana.\nL'area su cui sorgeva la tomba fu individuata nel 1921 e fu pi\u00f9 tardi inondata nel 1974 dal Lago Assad, il lago della Diga di Tabqa, l'exclave legale e la tomba furono spostate in un nuovo sito, 80\u00a0km pi\u00f9 a settentrione di Qal\u02bfat Ja\u02bfbar, a , sulla sponda dell'Eufrate, non lungi dalla cittadina di Sarrin, e sistemata a 35\u00a0km dalla frontiera turca.\nLa Turchia repubblicana ha mantenuto una piccola presenza militare sul luogo, come guardia in onore all'interno del monumento e ha seguitato a mantenerla durante tutta la guerra civile siriana.\nNel febbraio 2015, il governo turco ha inviato truppe per evacuare la tomba e far rientrare i militari col\u00e0 stanziati, per una nuova loro dislocazione. Il Primo ministro turco, Ahmet Davuto\u011flu, ha scritto sul suo account twitter che le truppe e la tomba sarebbero state evacuate in territorio turco, dicendo che il manufatto sarebbe stato spostato altrove, sempre in territorio siriano, per creare una nuova exclave turca."}
{"id": "5331278", "revid": "287204", "url": "https://it.wikipedia.org/wiki?curid=5331278", "title": "266983 Josepbosch", "text": "266983 Josepbosch \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 3,0193850\u00a0UA e da un'eccentricit\u00e0 di 0,0825511, inclinata di 12,59610\u00b0 rispetto all'eclittica."}
{"id": "5331285", "revid": "287204", "url": "https://it.wikipedia.org/wiki?curid=5331285", "title": "311231 Anuradhapura", "text": "311231 Anuradhapura \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 2,3326978\u00a0UA e da un'eccentricit\u00e0 di 0,0961315, inclinata di 3,50918\u00b0 rispetto all'eclittica."}
{"id": "5331286", "revid": "86599", "url": "https://it.wikipedia.org/wiki?curid=5331286", "title": "322390 Planes de Son", "text": "322390 Planes de Son \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 3,2341209\u00a0UA e da un'eccentricit\u00e0 di 0,0927147, inclinata di 5,64437\u00b0 rispetto all'eclittica.\nDal 3 luglio al 31 agosto 2012, quando 325973 Cardinal ricevette la denominazione ufficiale, \u00e8 stato l'asteroide denominato con il pi\u00f9 alto numero ordinale. Prima della sua denominazione, il primato era di 306367 Nut.\nL'asteroide \u00e8 dedicato all'omonimo altopiano dei Pirenei orientali."}
{"id": "5331290", "revid": "287204", "url": "https://it.wikipedia.org/wiki?curid=5331290", "title": "264476 Aepic", "text": "264476 Aepic \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,3002400\u00a0UA e da un'eccentricit\u00e0 di 0,0993487, inclinata di 3,72502\u00b0 rispetto all'eclittica."}
{"id": "5331291", "revid": "648716", "url": "https://it.wikipedia.org/wiki?curid=5331291", "title": "306367 Nut", "text": "306367 Nut \u00e8 un asteroide Apollo. Scoperto nel 1960, presenta un'orbita caratterizzata da un semiasse maggiore pari a e da un'eccentricit\u00e0 di 0,7426888, inclinata di 3,77253\u00b0 rispetto all'eclittica.\nDal 6 aprile al 3 luglio 2012, quando 322390 Planes de Son ricevette la denominazione ufficiale, \u00e8 stato l'asteroide denominato con il pi\u00f9 alto numero ordinale. Prima della sua denominazione, il primato era di 305660 Romyhaag.\nL'asteroide \u00e8 dedicato all'omonima dea della mitologia egizia."}
{"id": "5331293", "revid": "93556", "url": "https://it.wikipedia.org/wiki?curid=5331293", "title": "Limonov", "text": "Limonov \u00e8 una biografia romanzata della vita di Eduard Limonov, scritta da Emmanuel Carr\u00e8re, pubblicata per la prima volta in Francia nel 2011 e l'anno seguente in Italia.\nEduard Limonov \u00e8 stato poeta, scrittore, senzatetto a New York, ma anche acclamato frequentatore di cenacoli artistici, agitatore politico, galeotto, guerrigliero in Jugoslavia e leader di un partito contraddittorio; i suoi miti spaziano da Stalin a Benito Mussolini, dalla Banda Baader-Meinhof ai mistici orientali, da Lenin ai Sex Pistols.\nDurante la scansione degli episodi narrati, l'autore agisce un'introspezione della psicologia del biografato, derivata da un lavoro di ricerca durato anni. Occasionalmente, accosta il proprio vissuto alla vita di Limonov, confrontando i momenti salienti che hanno modificato il corso delle due esistenze, portandole alcune volte ad intersecarsi o, semplicemente, a sfiorarsi.\nTalvolta attratto ed altre disgustato, attribuisce al biografato la coerenza virtuosa dell'essersi sempre schierato dalla parte del debole contro il pi\u00f9 forte, in tutte le situazioni vissute.\nTrama.\nI capitoli del libro sono strutturati in parti che scandiscono temporalmente e geograficamente la vita di Limonov.\nPrologo - Mosca, 2006-2007.\nL'autore viene inviato a Mosca per scrivere una serie di articoli sulla giornalista Anna Stepanovna Politkovskaja, assassinata nell'ottobre del 2006. Ad una manifestazione di protesta scorge un personaggio che aveva conosciuto a Parigi negli anni '80, Eduard Limonov, uno scrittore anticonformista, che allora aveva ammirato, ma che in seguito aveva detestato scoprendo che aveva combattuto nell'ex Jugoslavia assieme ai cetnici e alle Tigri di Arkan, fondato un partito incongruamente para-nazista e stalinista in Russia, e che era stato incarcerato per traffico d'armi e tentato colpo di stato in Kazakistan.\nPoco dopo Carr\u00e8re per\u00f2 scopre che la Politovskaja in alcuni articoli aveva difeso strenuamente sia il partito sia Limonov. La cosa lo colpisce, e decide che \u00e8 il caso di indagare sul singolare personaggio: una volta ristabiliti i contatti, riesce a strappare il permesso di poterlo seguire per una quindicina di giorni, facendosi raccontare la sua vita. Assieme al lavoro di ricerca eseguito attorno alla figura del poeta, scrittore, giornalista ed attivista politico, tale materiale concorrer\u00e0 alla stesura del romanzo.\nUcraina, 1943-1967.\nEduard Veniaminovi\u010d Savenko, il vero nome di Limonov, nasce in una cittadina ucraina durante la seconda guerra mondiale. Il padre Veniamin \u00e8 un ufficiale di basso rango dell'NKVD, per lunghi periodi impegnato in missioni delle quali parla malvolentieri, e tra le mura domestiche subisce il carattere della moglie Raisa, la quale gli rimprovera di non avere combattuto sul fronte della Grande Guerra Patriottica, e impartisce una severa educazione al figlio inculcandogli il principio che lo sconfitto ha sempre torto e non bisogna avere fiducia nell'umanit\u00e0 delle persone. Eduard cresce tra i teppistelli della citt\u00e0, elaborando una specie di propria personale filosofia di disprezzo per l'ambiente e le persone che lo circondano. Nell'immediato dopoguerra passa un'adolescenza turbolenta nelle periferie di Char'kov, frequentando bande di strada, bevendo forte, e restando coinvolto in piccoli reati che non gli costano il carcere solo per una serie di fortunate coincidenze. Dopo una rissa violenta con un gruppetto avversario, viene arrestato con l'aggravante di avere ferito un poliziotto con il coltello, e questo gli costerebbe anni da scontare in una colonia penale; tuttavia, il commissario \u00e8 stato commilitone del padre e mette a tacere l'indagine.\nComincia a scrivere poesie e vuole diventare un grande poeta, \u00e8 attirato dai vestiti eccentrici e dal dandismo dei ragazzi pi\u00f9 grandi che si danno un tono, e i rapporti con le ragazze sono turbolenti, spesso insoddisfacenti. Inizia a lavorare come fonditore nella fabbrica Falce e martello, e, dopo qualche anno, la vita modesta e routinaria sembra frustrare le sue aspirazioni. Una notte, colto dalla disperazione, si taglia le vene di un polso al tavolo della cucina di casa e sviene. L'indomani si risveglia in un ospedale psichiatrico nel quale rester\u00e0 in cura farmacologica per due mesi, finch\u00e9 un vecchio dottore non lo aiuter\u00e0 ad uscire, e a trovare un lavoretto per guadagnare qualche rublo.\nGirando la citt\u00e0 come venditore ambulante di libri, scopre la centrale Libreria 41 che \u00e8 il ritrovo degli artisti ufficiali e underground, e, con rinnovato entusiasmo per la poesia, inizia a frequentare l'ambiente. Dopo la chiusura serale, i creativi si spostano nell'appartamento di Anna, una donna ebrea pi\u00f9 anziana di lui, affetta da disturbi mentali, capocommessa della libreria. Il giovane vede nella relazione con lei, che \u00e8 piuttosto disinvolta nei rapporti con gli uomini, uno strumento utile all'emancipazione dal grigio quartiere periferico in cui vive con i genitori, e cos\u00ec si sistema. Nell'appartamento in cui convive con la compagna e l'anziana madre di lei, oltre a fare conoscenze e a farsi notare come poeta, impara a cucire e inizia a confezionare vestiti su commissione.\nPer un po', la relazione procede positivamente. Ma rendendosi conto che le sue ambizioni non potranno mai essere soddisfatte restando in provincia, Eduard decide di trasferirsi nella capitale assieme alla compagna.\nMosca, 1967-1974.\nA Mosca, Eduard e Anna sono clandestini, siccome nell'Unione Sovietica \u00e8 necessario uno speciale permesso anche per spostarsi da una regione a un'altra, e loro ne sono sprovvisti. Vivono di espedienti, cambiano spesso appartamento ospitati da conoscenti, mangiano anche gli avanzi degli altri avventori alla mensa pubblica, e sopravvivono grazie ai lavoretti di cucito.\nEduard inizia a frequentare parallelamente gli ambienti dell'intellighenzia ufficiale (tra questi, l'\"entourage\" del famoso poeta Arsenij Tarkovskij, padre del futuro regista) e quelli alternativi raccolti attorno al gruppo denominato \"SMOG\", restando insoddisfatto di entrambi. Quando finalmente riesce ad avere il permesso di leggere le sue poesie, queste vengono apprezzate, ma lui non vuole scendere a nessun genere di compromesso, vuole essere riconosciuto come un grande poeta senza dovere ingraziarsi servilmente i personaggi dell'\"establishment\" culturale sovietico. E mentre il giro d'affari dei lavoretti da sartoria cresce e la coppia \u00e8 economicamente pi\u00f9 tranquilla, il malessere di Anna si acuisce, tanto che viene ricoverata e poi lascia la citt\u00e0 per passare un periodo di riposo da alcuni amici in Lettonia. Durante la sua assenza, ad una festa di compleanno Limonov conosce Tanja, una bellissima ventenne amante di un apparat\u010dik che, dopo alcuni mesi di incontri furtivi e un tentativo di suicidio, sposer\u00e0 in chiesa, lasciando Anna ed iniziando una boh\u00e8me fatta di sesso, poesia e difficolt\u00e0 finanziarie. Per lui, uomo di grandi ambizioni, \u00e8 naturale il cercare una relazione con quelle che definisce \u201cdonne di classe A\u201d.\nVedendo che nessuno dei due riesce a raggiungere gli obiettivi che si erano preposti e convinti che il solo luogo in cui le loro ambizioni possano essere soddisfatte siano gli Stati Uniti, incoraggiati da Lilja Jur'evna Brik (amica di famiglia di Tanja) e grazie ad ascendenze ebraiche, verso la fine del 1974 riescono ad ottenere il visto per l'espatrio in Israele, per poi raggiungere l'America del Nord.\nAl centro di smistamento di Vienna, tuttavia, riescono ad ottenere un visto diretto per gli USA.\nNew York, 1975-1980.\nDopo lo stupore iniziale, i due si rendono conto che la vita nel nuovo mondo non \u00e8 facile come sognato ed il successo non \u00e8 cos\u00ec a portata di mano, nonostante riescano ad essere ammessi in alcuni dei \u201csalotti buoni\u201d usando i contatti con esuli russi che vivono a New York. Grazie ai buoni uffici della Brik, che spedisce una lettera di presentazione a una vecchia rivale ed ora amica, Tatjana, sposata con il direttore editoriale della Cond\u00e9 Nast Alexander Liberman, frequentano la casa dei coniugi dove, ogni settimana, si riunisce il \"jet set\" della metropoli. Tanja viene ammirata e complimentata dai creativi presenti, ma non ottiene un contratto come modella. Conoscono il celebre poeta in esilio Iosif Brodskij, che indirizza Eduard al Russkoe Delo, un quotidiano per i russi in America, e vi viene assunto, ma il lavoro consiste nella traduzione di articoli dall'inglese al russo: non \u00e8 certo il giornalismo alla Hemingway o alla London vagheggiato dal giovane.\nLo scienziato dissidente Andrej Sacharov riceve il Premio Nobel, e Limonov, che ha un'opinione molto negativa sui dissidenti (li ritiene abili promotori di s\u00e9 e della propria casta, finti antagonisti che in verit\u00e0 sono integrati nel sistema) scrive un articolo al vetriolo che spedisce a diverse testate giornalistiche; in qualche modo arriva a Mosca, e viene pubblicato sulla Komsomol'skaja Pravda: il caporedattore del Russkoe Delo lo convoca e lo accusa di essere una spia del KGB, il lavoro \u00e8 perso. Dal canto suo, Tanja, illusa di poter diventare una modella di grido, diventa rapidamente l'amante di un fotografo di mezza tacca, finendo per lasciare il marito che per lo choc ha un crollo psicologico.\nCostretto a vivere col sussidio di disoccupazione in un albergo miserabile, perennemente sbronzo, senza prospettive, Limonov inizia una discesa verso i gradini pi\u00f9 bassi della scala sociale, vivendo come un barbone in cerca d'affetto: vuole essere \u201cTanja al posto di Tanja\u201d, e per realizzare questa perversione inizia ad avere rapporti omosessuali, soprattutto con sbandati afroamericani (questi incontri randagi ispireranno il titolo del suo primo libro, un romanzo autobiografico). Ormai detesta la societ\u00e0 americana e rimpiange di aver abbandonato il Paese nativo che invece continua ad ammirare, ma al contempo sa bene che chi lascia l'Unione Sovietica non pu\u00f2 pi\u00f9 ritornarvi. Tutti i giorni passa diverse ore al Central Park, scrivendo a mano le memorie della sua sciagurata esperienza americana.\nNei suoi vagabondaggi omosessuali incontra un ex-ballerino russo, Gennady Smakov, che lo introduce nuovamente nel mondo culturale degli esuli. Ad una serata in uno splendido loft inizia a corteggiare Jenny, quella che ritiene essere la padrona di casa, riuscendo in breve a diventarne il fidanzato, ma scoprendo poi che si trattava della domestica di un miliardario, Steven, che trascorre di tanto in tanto qualche giorno presso la sua villa di New York. Dopo essere stato lasciato dalla ragazza, Eduard riesce a farsi assumere come maggiordomo nella casa di Steven, mentre lei si trasferisce in California e si sposa con un fricchettone.\nNuovamente sistemato dal punto di vista finanziario, Limonov si sente per\u00f2 frustrato ed umiliato dal nuovo lavoro, che peraltro esegue con competenza ed efficienza, fantasticando in cuor suo di ammazzare tutti i partecipanti alle serate organizzate da Steven, tra cui Evgenij Evtu\u0161enko, Allen Ginsberg e Lawrence Ferlinghetti. Dopo aver ricevuto innumerevoli rifiuti alla pubblicazione del suo libro, che ha intitolato \"Io, Edi\u010dka\", quando ormai ha perso la speranza, gli arriva la notizia che qualcuno ha fatto avere il suo manoscritto ad un celebre editore francese, Jean-Jacques Pauvert, che ha deciso di pubblicarlo col provocatorio titolo \"Il poeta russo preferisce i grandi negri\".\n\u00c8 l'autunno del 1980, e finalmente sembra arrivare la consacrazione tanto agognata.\nParigi, 1980-1989.\nParallelo tra l'autore e il biografato. Quando Limonov si trasferisce a Parigi, Carr\u00e8re \u00e8 appena tornato dall'Indonesia, dove ha vissuto con la sua fidanzata, una bellissima ragazza francese di nome Muriel, con la quale aveva anche organizzato un commercio di costumi da bagno da esportare in Francia. La relazione \u00e8 finita malamente, e l'autore si ritrova da solo nella capitale francese, depresso, con un baule pieno di 5.000 costumi invendibili e un diario di viaggio che non interessa ad alcun editore. Inizia a lavorare come critico cinematografico, scrive una raccolta di recensioni dei film di Werner Herzog ma da questo viene trattato malamente durante un'intervista commissionata. Inizia a scrivere su T\u00e9l\u00e9rama, conduce una trasmissione settimanale per una radio libera, e, quando esce il primo romanzo di Limonov, lo invita come ospite.\nNonostante una conoscenza meno che rudimentale della lingua francese, Limonov inizia a farsi amici nell'ambiente culturale underground: giornalisti freelance, conduttori delle radio libere, editori agli esordi. Con i modi della provocazione (ad esempio insulta Sol\u017eenicyn, Josif Brodskij e altri dissidenti, e brinda a Stalin) e l'abbigliamento eccentrico da \"sovieto-punk\" diventa un personaggio carismatico nel circuito dei modaioli parigini. Il successo editoriale viene confermato dal secondo romanzo \"Diario di un fallito\" cui seguir\u00e0 \"Storia di un domestico\", due opere ancora dedicate alle sue esperienze oltreoceano che, con il \"Poeta russo\", completano la cosiddetta \u201ctrilogia americana\u201d. \nDiventa l'amante di una contessa, ma nell'autunno del 1982, durante una trasferta a New York su invito del suo editore statunitense, conosce una cantante russa venticinquenne di nome Natal\u2019ja Medvedeva, se ne innamora perdutamente e la porta con s\u00e9 a Parigi. Ben presto scoprir\u00e0 che \u00e8 alcolizzata e ninfomane, e quindi diventer\u00e0 fonte di grande dolore per lo scrittore. Il rapporto \u00e8 turbolento, si separano e riconciliano pi\u00f9 volte, alla fine si sposeranno.\nDeciso a diventare uno scrittore famoso in tutto il mondo e non solo un personaggio parigino, Limonov si d\u00e0 una disciplina ferrea: a letto prima della mezzanotte, sveglia all'alba, pesi e flessioni, poi cinque ore di lavoro alla macchina da scrivere. La materia del suo lavoro \u00e8, come sempre, la sua stessa vita. Scrive la \u201ctrilogia sovietica\u201d: \"L'epoca gloriosa\" sull'infanzia stalinista, \"Eddy Baby ti amo\" e \"Piccola canaglia\" sulla sua giovinezza criminale a Char'kov, oltrech\u00e9 innumerevoli racconti sugli episodi che non avevano trovato spazio nei romanzi. Tuttavia, la cerchia dei lettori non si allarga, e la tiratura delle sue opere staziona tra le cinquemila e le diecimila copie. Un editore gli consiglia di scrivere un romanzo vero, che diventa \"Oscar e le donne\", ma questo ottiene un riscontro negativo di critica e mercato. E, nel frattempo, ha gi\u00e0 trascritto tutti i ricordi che aveva da pubblicare.\nQuando, nel 1985, Michail Gorba\u010d\u00ebv diventa il nuovo segretario del PCUS ed inizia la sua politica della Perestrojka, Limonov non si unisce al generale consenso, ritenendo che quelle scelte siano il prologo alla fine della potenza sovietica. Risale a questo periodo l'incontro con Jean-Edern Hallier, direttore dell\"'Idiot international\", un foglio provocatorio, rissoso ed anti-conformista, sul quale Limonov pu\u00f2 esprimere tutto il suo risentimento per l'establishment culturale e politico, ed inizia a scrivere in francese. Parallelamente, Carr\u00e8re scrive seriosi testi politici per case come P.O.L e le \u00c9ditions de Minuit, e tiene le distanze da \"L'idiot\", pure invidiandone la vitalit\u00e0 redazionale.\nMosca, Char'kov, dicembre 1989.\nNel nuovo clima politico di apertura, i libri di Limonov vengono pubblicati anche in Unione Sovietica: l'editore \u00e8 Julian Sem\u00ebnov, che gi\u00e0 produce il settimanale \"Sover\u0161enno Secretno\" (traducibile con \u201cTop Secret\u201d) specializzato in cronaca nera, conosciuto dallo scrittore a Parigi. \"L'epoca gloriosa\" viene stampato in trecentomila copie.\nRiceve l'invito a partecipare ad alcune conferenze in patria e vi torna per la prima volta dopo il viaggio verso gli States con Tanja, dimora all'Hotel Ucraina (al tempo, era un albergo prestigioso), recita la parte di \u201crockstar della letteratura\u201d ma, ancora, malsopporta il pubblico e preferisce la realt\u00e0 della strada. E quello che scopre non gli piace: povert\u00e0 diffusa ed un'\u00e9lite di ricchi arroganti (apparatchik opportunisti, mafiosi espliciti e mafiosi riciclati, miliziani che giocano un doppio ruolo) che pu\u00f2 permettersi tutto. Anche il suo editore sovietico \u00e8 colluso. E' colpito dai vecchi immiseriti che vendono le poche cose che possiedono nei sottopassaggi delle larghe arterie cittadine. Ma ci\u00f2 che veramente lo impressiona \u00e8 il notare che la polizia non gode pi\u00f9 di rispetto alcuno e non incute pi\u00f9 timore come succedeva un tempo, segno evidente della decadenza in cui versa lo Stato un tempo tanto potente.\nPieno di collera e di piet\u00e0, nelle strade della metropoli Limonov sta cercando la moglie che, dopo un litigio parigino, \u00e8 partita prima di lui alla volta della capitale sovietica e, dopo una telefonata alterata dall'alcool, non si \u00e8 fatta pi\u00f9 sentire. Incontra la suocera, poi un'amica: hanno ospitato Nata\u0161a negli ultimi giorni ma adesso \u00e8 di nuovo sparita. L'indomani, decide di rivedere i genitori e prende il treno per Char'kov. La madre \u00e8 ancora energica e premurosa, mentre il padre \u00e8 stato colpito da un ictus l'anno precedente ed \u00e8 debilitato, spento. Vorrebbe riprendere il treno la sera stessa ma rimane una settimana nel modesto appartamento popolare in cui \u00e8 cresciuto. Dalla madre impara la sorte degli amici di giovent\u00f9: Kostja \u00e8 stato accoltellato dopo un periodo di detenzione ed \u00e8 morto, Kadik ha divorziato, \u00e8 tornato a vivere con la madre e beve troppa vodka, mentre Anna si \u00e8 tolta la vita impiccandosi. Alla televisione apprende che il detestato Sacharov \u00e8 morto.\nVukovar, Sarajevo, 1991-1992.\nCrollano i regimi comunisti nell'Europa Orientale. Il capitolo \u00e8 aperto dall'esecuzione di Nicolae Ceau\u0219escu e della moglie Elena, trasmesso in televisione e visto dall'autore a Parigi e da Limonov, che nel frattempo ha ritrovato e perdonato per l'ennesima volta Nata\u0161a, a Mosca: scriver\u00e0 un'elegia dell'amore tra gli anziani coniugi, in una \u201crappresentazione degna delle tragedie di Eschilo e Sofocle\u201d. Seguono le riflessioni dell'autore sullo stretto controllo sociale totalitario, sulle fake news dispacciate a sostegno del cosiddetto \u201crinnovamento democratico\u201d, e sul ricambio dirigenziale che in realt\u00e0 \u00e8 in linea col passato e ripropone volti noti, soprattutto in Romania. In seguito alla sua esperienza sul campo, Carr\u00e8re torner\u00e0 in Patria scosso e scriver\u00e0 la biografia di Philip K. Dick, prodigo di invenzioni letterarie utilizzabili come chiavi di lettura dell'instabile Presente europeo.\nNel novembre del '91 Limonov ha finalmente l'occasione di fare l'esperienza che secondo lui ogni uomo dovrebbe fare nella propria vita: partecipare ad una guerra. Invitato in Jugoslavia per la pubblicazione di un suo romanzo, viene portato a Vukovar, citt\u00e0 croata a maggioranza etnica serba facente parte dell'autoproclamata Repubblica Serba di Slavonia, appena liberata dalle milizie federali e ridotta ad un cumulo di macerie dopo mesi di bombardamento. Lo scrittore non ha dubbi \u2013 per lui, la neutralit\u00e0 di fronte a un conflitto \u00e8 un atteggiamento da vigliacchi \u2013 ed abbraccia con entusiasmo la causa cetnica, offrendosi come volontario, conoscendo e divenendo intimo amico del comandante \u017deljko Ra\u017enatovi\u0107 noto come \"Arkan\", capo delle \"tigri\" della Guardia volontaria serba che diverranno tristemente celebri per le efferatezze e la spietata pulizia etnica posta in atto dapprima in Croazia e poi in Bosnia.\nA Sarajevo, Limonov viene contattato dal regista inglese di origine polacca Pawe\u0142 Pawlikowski per fare un'intervista al leader serbo Radovan Karad\u017ei\u0107, e accetta. Nel documentario \"Serbian Epics\" (1992) lo scrittore russo viene ripreso mentre, istruito da un miliziano, spara qualche raffica di mitragliatrice in direzione della citt\u00e0 assediata. Probabilmente, dalla distanza della collina su cui si trovava non ha potuto fare danni a cose e persone, ma la scena, assieme ad altri aneddoti giornalistici, circola in Francia, e lo scrittore viene repentinamente marchiato, considerato alla stregua di un \u201ccriminale di guerra\u201d dall'ambiente culturale francese.\nMosca, Parigi, Repubblica serba di Krajina, 1990-1995.\nNell'agosto del 1991, approfittando dell'assenza di Gorba\u010d\u00ebv da Mosca, alcuni militari conservatori tentano un colpo di Stato attaccando il Parlamento a Mosca, ma sotto la guida di Eltsin, presidente della repubblica russa, viene organizzata una forte resistenza, che obbliga i golpisti a capitolare dopo quattro giorni. Limonov in quel momento \u00e8 a Parigi, ed ovviamente si schiera coi golpisti, pubblicando articoli di plauso e sostegno a coloro che ritiene possano risvegliare gli antichi fasti dell'Unione Sovietica.\nIn questo periodo Limonov si muove tra Parigi, i Balcani e la Russia, dove torna ogni due o tre mesi, restando sconcertato dalla rapidit\u00e0 dei cambiamenti: la grigia Mosca si trasforma rapidamente in una citt\u00e0 luminosa, e negozi e locali spuntano come funghi, ma parallelamente il vuoto di potere d\u00e0 libero spazio alle mafie, che si combattono senza esclusione di colpi, e una gran parte della popolazione, sprofondata nella povert\u00e0, \u00e8 costretta a vendere quello che aveva (da poche cianfrusaglie a jet militari a seconda della posizione occupata). La democrazia avanza ed il centro della citt\u00e0 \u00e8 percorso continuamente da cortei di protesta. Sempre pi\u00f9 si rafforza in Limonov l'idea che la caduta dell'impero sovietico sia stata la pi\u00f9 grande catastrofe del secolo.\nParallelamente entra in contatto con personaggi che la pensano come lui; uno di questi \u00e8 il colonnello Alksnis, che propugnava la sacra unione di \"marxisti-leninisti, stalinisti, neofascisti, ortodossi, monarchici e pagani\" per salvare il paese, o l'intellettuale fascista Aleksandr Gel'evi\u010d Dugin, di cui resta affascinato dalla mostruosa cultura e dalla filosofia che mescola in un gran calderone Lenin con Mussolini, Hitler con Che Guevara, Majakovski con Sri Aurobindo, e cos\u00ec via. I due piano piano decidono che \u00e8 necessario entrare in politica in prima persona e quindi fondano il Partito Nazional Bolscevico.\nNel settembre del 1993 Eltsin decreta lo scioglimento della Duma ed indice nuove elezioni. Per buona parte dei parlamentari si tratta di un nuovo tentativo di colpo di stato e si arroccano nel palazzo del parlamento, guidati dal vicepresidente Ruckoj. Limonov ed il colonnello Alknis, insieme a migliaia di altri \u201cpatrioti\u201d, accorrono per difendere i ribelli contro l'odiato Eltsin. Ruckoj d\u00e0 l'ordine di andare alla conquista della torre della televisione, la torre di Ostankino. Eduard parte verso la destinazione insieme ad una moltitudine di simpatizzanti, ma questi, una volta arrivati, vi trovano l'esercito che non esita a sparare sulla folla; vi sono molti morti ed anche Limonov viene ferito ad una spalla.\nLe elezioni che seguiranno saranno le prime a cui partecipa il partito nazional-bolscevico, ed Eduard, dopo una rapida e spartana campagna elettorale, si presenta nel distretto di Tver. In realt\u00e0 a quel momento il partito ha soli tre iscritti, per cui la campagna elettorale non pu\u00f2 godere di finanziamenti e propagandisti, e praticamente devono far tutto Eduard e Rabko (il terzo iscritto al partito). I risultati non sono esaltanti e, ancora prima del termine degli scrutini, Limonov torna a Parigi, dove trova la moglie ubriaca dopo un'orgia di tre giorni con due sconosciuti.\nSconfortato e deluso da tutto e tutti, riparte immediatamente per i Balcani, dove si arruola tra le truppe di Arkan (lui vorrebbe essere un soldato semplice, ma viene immediatamente promosso a capitano), chiedendo di venire assegnato alla difesa della repubblica serba della Krajina. Per\u00f2 dopo un paio di mesi, in cui ha potuto combattere la feroce guerra partigiana sulle montagne della Krajina, i complessi giochi diplomatici fanno s\u00ec che Arkan cada in disgrazia ed il suo esercito venga smobilitato. Limonov si convince che quella era solo una guerra periferica, mentre la battaglia vera, quella a cui deve dedicarsi, si combatte a Mosca.\nMosca, Altaj, 1994-2001.\nGrazie alla pubblicazione di tutti i suoi libri Limonov \u00e8 divenuto una celebrit\u00e0 in Russia, ma nonostante ci\u00f2 non \u00e8 ricco e, bench\u00e9 abbia venduto centinaia di migliaia di copie dei suoi libri, vive con Natal'ja in un palazzo pericolante e senza luce. Ma non gli interessa: tra fama e denaro ha sempre preferito la prima. Nell'autunno del '94 fonda \"Limonka\" (\"Bomba a mano\"), l'organo ufficiale del partito, redatto quasi interamente da lui e dalla moglie, che per l'occasione si firma \"Margot F\u00fchrer\". Il giornale ha uno stile ed un aspetto grafico assolutamente innovativo per un foglio di partito, assomiglia ad una fanzine punk-rock e, nonostante la distribuzione artigianale, conquista in breve un certo seguito tra i giovani senza speranza delle periferie, affascinati da quella grafica innovativa, dai titoli provocatori e dai contenuti spesso ributtanti, ma sempre all'opposto di quelli della stampa e televisione ufficiali. In breve il partito riesce a raccogliere qualche migliaia di militanti (denominati \"nazbol\"), giovani, pronti a tutto e con niente da perdere; rapidamente vengono aperte nuove sedi in altre citt\u00e0, ma alle elezioni politiche del '96, non volendosi alleare con nessuno dei due grandi schieramenti (democratici di Eltsin e comunisti di Zjuganov), il partito ottiene un risultato misero. Inoltre Limonov attraversa un periodo durissimo dal punto di vista psicologico, in quanto Natal\u2019ja lo ha lasciato, questa volta definitivamente.\nUna sera poco viene aggredito da tre uomini che lo massacrano di botte, costringendolo a passare otto giorni in ospedale. \u00c8 un avvertimento di cui Limonov non sapr\u00e0 mai chi sia il mandante, anche se sospetta di un generale candidatosi anche lui alle presidenziali, il generale Lebed. Da allora girer\u00e0 sempre scortato da tre nerboruti nazbol, che fungono da deterrente a nuovi agguati. Sostituita Natal\u2019ja con una giovanissima punk di 22 anni, pazza di lui, Limonov organizza il primo congresso del partito, affrontando notevoli difficolt\u00e0. Qui comunica ai delegati la nuova linea che ha elaborato: i tempi non sono ancora maturi per una presa del potere in Russia da parte del PNB, e nel frattempo occorre puntare sui russi che vivono nelle nazioni periferiche, abbandonati a loro stessi dopo il disfacimento dell'Unione Sovietica. Limonov si riferisce soprattutto ai Paesi Baltici e agli stati dell'Asia Centrale. Visto che nelle repubbliche baltiche il partito \u00e8 gi\u00e0 ben radicato, intraprende con qualche volontario un viaggio di due mesi nelle repubbliche centro-asiatiche.\nNell'Altaj Eduard e otto nazbol allestiscono un campo, dove si allenano alla sopravvivenza per 3 settimane, lasciandovi poi tre seguaci per tutto l'inverno, senza aiuti ed in completa solitudine. Durante questo viaggio Eduard scopre le popolazioni locali, ossia kirghisi, kazaki, uzbeki, tagiki, popolazioni fiere e depositarie di antiche tradizioni, a cui va tutta la sua simpatia. Influenzato dai serbi aveva sempre disprezzato i musulmani, ora invece riesce ad apprezzare l'Islam, immaginandosi come il liberatore delle popolazioni asiatiche dai dittatori giunti al potere dopo che i sovietici se ne sono andati. Ma in Russia giunge al potere Vladimir Putin che, con la scusa della lotta al terrorismo, attacca la Cecenia, mettendo al contempo fuori legge alcuni partiti scomodi, tra cui il Partito Nazional Bolscevico, bench\u00e9 i nazbol non si siano mai fatti conoscere per atti criminali, bens\u00ec piuttosto per azioni clamorose per le quali hanno pagato un caro prezzo in termini di pestaggi, morti ed anni di carcere.\nTornato a Mosca si trova a combattere per cercare di far funzionare il suo partito semiclandestino, ma ormai i suoi pensieri sono per l'Altaj, dove ha anche imparato a meditare. Finalmente in primavera riparte per il campo dove ritrova i tre in buona salute e maturati psicologicamente. Ma la mattina seguente la polizia politica giunge in elicottero, arrestando tutti quanti con l'accusa di preparare un colpo di stato e di essere dei terroristi, anche se le uniche armi trovate sono due fucili da caccia.\nLefortovo, Saratov, Engels, 2001-2003.\nLimonov viene rinchiuso nel carcere di Lefortovo, a Mosca, dove vengono detenuti i pi\u00f9 pericolosi nemici dello stato. I detenuti vivono in perpetuo isolamento, sottoposti ad una dura disciplina; la maggior parte ne esce schiantata, ma non Eduard che, anzi, in un anno scrive quattro libri. Dopo quindici mesi viene trasferito a Saratov, dove verr\u00e0 celebrato il processo. Il nuovo carcere \u00e8 l'opposto del precedente, i detenuti, per la maggior parte sono criminali comuni, sono ammucchiati in celle troppo piccole per accoglierli. Limonov vi arriva con la nomea di essere un oppositore politico, una celebrit\u00e0 e un intellettuale, ma nonostante ci\u00f2 ottiene da subito il rispetto degli altri prigionieri; d'altra parte lui ha sempre ambito a far parte della societ\u00e0 pi\u00f9 reietta e si trova benissimo in quella condizione.\nAl processo il pubblico ministero chiede 15 anni di condanna. Una mazzata. Tre giorni dopo una seconda: gli arriva la notizia che Natal'ja \u00e8 morta, probabilmente per overdose. Dovr\u00e0 scontare la pena nel campo di lavoro di Engels nel sud della Russia, dove perfeziona ulteriormente le proprie tecniche meditative, accedendo - un giorno mentre \u00e8 intento a pulire l'acquario del direttore del carcere - al nirvana. Dopo pochi mesi viene per\u00f2 scarcerato con tanto di troupe televisiva che riprende l'evento. Il clima politico \u00e8 cambiato e non \u00e8 possibile tenere in galera un grande scrittore nonch\u00e9 un leader di un partito.\nEpilogo - Mosca, 2009.\nDopo quattro anni di ricerche, l'autore torna a Mosca per rincontrare Limonov, il quale gli racconta gli ultimi anni: ha avuto una nuova bellissima moglie, che dopo avergli dato due figli lo ha lasciato; l'alleanza politica L'altra Russia, instaurata con l'ex-campione di scacchi Garri Kasparov, \u00e8 naufragata dopo poco tempo, e i due sono divenuti rivali (Eduard confessa a Carr\u00e8re che \u00e8 contento che il suo sito abbia pi\u00f9 accessi di quello dell'avversario); la creazione del nuovo movimento \"Strategia 31\", che organizza una manifestazione l\u2019ultimo giorno di ogni mese, in cui generalmente viene arrestato; l'attivit\u00e0 letteraria che procede a rilento e che non sembra interessargli pi\u00f9 molto.\nAlla fine dell'intervista \u00e8 Limonov a chiedere a Carr\u00e8re perch\u00e9 voglia scrivere un libro su di lui. Alla risposta dello scrittore, che indica che \u201cha avuto una vita appassionante. Una vita romanzesca, pericolosa. Una vita che ha avuto il rischio di calarsi nella storia\u201d, Limonov sorprendentemente chiosa: \u201cUna vita di merda!\u201d.\nL'autore termina col ricordo di quando Limonov gli aveva parlato dei vecchi mendicanti di Samarcanda, che aspettano all'ombra di un minareto un'elemosina per cui non ringraziano. \u201cSono dei relitti. Sono dei re.\u201d gli aveva detto. Questo \u00e8 un finale che gli piace."}
{"id": "5331296", "revid": "6923", "url": "https://it.wikipedia.org/wiki?curid=5331296", "title": "MasterChef Australia", "text": "MasterChef Australia \u00e8 la versione australiana del talent show culinario d'origine britannica \"MasterChef\".\nIl programma viene trasmesso in Australia dal 27 aprile 2009 su Network Ten, mentre in Italia va in onda in prima visione su Sky Uno e in replica su Cielo. I giudici sono Gary Mehigan, George Calombaris e Matt Preston, tutti presenti dalla prima stagione della competizione."}
{"id": "5331297", "revid": "245802", "url": "https://it.wikipedia.org/wiki?curid=5331297", "title": "L'amore comporta Tour 2014-2015", "text": ""}
{"id": "5331298", "revid": "588403", "url": "https://it.wikipedia.org/wiki?curid=5331298", "title": "A lyga 2015", "text": "La A lyga 2015, nota come SMSCredit.lt A lyga 2015 per ragioni di sponsorizzazione, \u00e8 stata la 26\u00aa edizione della massima divisione del calcio lituano. La stagione \u00e8 iniziata il 28 febbraio 2015 e si \u00e8 conclusa il 28 novembre 2015. Lo \u017dalgiris Vilnius ha vinto il campionato per la sesta volta, la terza consecutiva. La classifica marcatori \u00e8 stata vinta da Tomas Radzinevi\u010dius, calciatore del S\u016bduva, autore di 28 reti. Il Kruoja e il Klaip\u0117dos Granitas sono stati esclusi dal campionato.\nStagione.\nNovit\u00e0.\nDalla A lyga 2014 \u00e8 stato retrocesso in 1 Lyga 2015 il Dainava Alytus, classificatosi all'ultimo posto. In sua sostituzione \u00e8 stato promosso lo Stumbras, campione della 1 Lyga 2014. Prima dell'inizio del campionato sia al Banga Garg\u017edai sia all'Ekranas non \u00e8 stata concessa la licenza per disputare la A lyga 2015. Di conseguenza, sono state ripescate nella massima divisione l'Utenis Utena, terza classificata nella 1 Lyga 2014, e lo Spyris Kaunas, quinta classificata nella 1 Lyga 2014.\nFormula.\nIl campionato \u00e8 composto di 10 squadre e ogni squadra affronta le altre squadre quattro volte, due volte in casa e due volte in trasferta, per un totale di 36 giornate.\nLa squadra campione di Lituania ha il diritto a partecipare alla UEFA Champions League 2016-2017 partendo dal secondo turno di qualificazione.\nLe squadre classificate al secondo e terzo posto sono ammesse alla UEFA Europa League 2016-2017 partendo dal primo turno di qualificazione.\nLa vincitrice della Coppa della Lituania \u00e8 ammessa alla UEFA Europa League 2016-2017 partendo anch'essa dal primo turno di qualificazione.\nL'ultima classificata retrocede direttamente in 1 Lyga 2016.\nAvvenimenti.\nIl 27 agosto 2015 il Kruoja ha comunicato alla federazione la decisione di ritirarsi dalla A Lyga. La federazione ha, di conseguenza, decretato la sconfitta a tavolino per 0-3 al Kruoja in tutte le partite che avrebbe dovuto disputare fino alla fine del campionato.\nIl 29 ottobre 2015 il Klaip\u0117dos Granitas \u00e8 stato squalificato dalla federazione lituana per non aver rispettato regole di fairplay. Il Klaip\u0117dos Granitas ha presentato appello, ma \u00e8 stato rigettato dal Comitato di Appello che ha confermato la sentenza. Di conseguenza, la federazione ha decretato la sconfitta a tavolino per 0-3 al Klaip\u0117dos Granitas nelle rimanenti due partite di campionato (35\u00aa e 36\u00aa).\nClassifica finale.\nLegenda:\nNote:"}
{"id": "5331299", "revid": "119937931", "url": "https://it.wikipedia.org/wiki?curid=5331299", "title": "Palestina. Una nazione occupata", "text": "Palestina, una nazione occupata \u00e8 un graphic novel del 1996 scritto e disegnato da Joe Sacco, che racconta delle sue esperienze di viaggio in Cisgiordania e nella Striscia di Gaza tra dicembre 1991 e gennaio 1992. Sacco fornisce un ritratto che enfatizza la storia e le condizioni del popolo palestinese, come gruppo e come individui.\nIl graphic novel, pubblicato in prima edizione italiana a Bologna da Phoenix nel 1998, \u00e8 l'unione di nove storie pubblicate nel 1993 come fumetto; l'edizione in volume ha un'introduzione scritta da Edward Said. Nel 1996 il fumetto ha ricevuto l'\"American Book Award\" da parte della \"Before Columbus Foundation\".\nTrama.\nLa storia si svolge lungo un periodo di due mesi a cavallo tra la fine del 1991 e l'inizio del 1992, con alcuni flashback sull'espulsione degli Arabi, sull'inizio della prima Intifada, sulla prima guerra del golfo e qualche altro evento del passato recente. Sacco ha passato questo periodo incontrando dei Palestinesi in Cisgiordania e nella striscia di Gaza. La narrazione si focalizza sui dettagli della vita di ogni giorno nei territori occupati, descrivendo le difficolt\u00e0, umiliazioni e frustrazioni quotidiane dei Palestinesi.\nIl viaggio di Sacco in Israele e nei territori occupati viene presentato cronologicamente, dal suo arrivo alla sua partenza, attraverso scene drammatiche inframmezzate da una manciata di diversioni per presentare il contesto storico e personale. La maggior parte delle scene del libro rappresentano conversazioni tra Sacco e dei Palestinesi e il dialogo \u00e8 sempre presente come forma di narrazione degli eventi.\nPersonaggi e temi.\nSacco dedica intere pagine ai disegni dell'indigenza e dello squallore evidenti nei territori occupati. Sebbene il narratore principale sia Sacco, a volte si fa da parte e permette ad altri personaggi di presentare le loro storie senza interruzioni n\u00e9 interpretazioni. Sebbene la maggior parte delle tavole vengano presentate come viste laterali di Sacco, di altri personaggi e di ci\u00f2 che li circonda, ce ne sono molte che presentano la scena \u201cin soggettiva\u201d dal punto di vista di Sacco. Ci sono anche tavole che presentano viste aeree, per esempio dei Campi profughi palestinesi o di Gerusalemme.\nIn \"Palestina\" Sacco si pone intenzionalmente come un occidentale che si reca in Medio Oriente per affrontare una realt\u00e0 poco nota al suo pubblico americano. Sacco non si inganna sul fatto che, come osservatore neutrale, egli possa rimanere invisibile e senza effetti sugli eventi attorno a lui; al contrario, egli accetta il suo ruolo e si concentra sulla sua personale percezione della situazione. Sebbene il suo scopo sia quello di documentare eventi ed intervistare Palestinesi, egli non \u00e8 impassibile di fronte alla realt\u00e0 dei territori occupati e non pu\u00f2 fare a meno di prendere parte, e commentare, dimostrazioni, funerali, blocchi stradali e incontri con soldati. Verso la fine egli diviene anche pi\u00f9 coinvolto e condivide cibo e alloggio con i Palestinesi che intervista e arriva a violare il coprifuoco con loro mentre si trova nella striscia di Gaza.\nNel graphic novel Sacco traccia paralleli tra le situazioni che testimonia e il colonialismo, facendo dei riferimenti a \"Sotto gli occhi dell'occidente\" e \"Cuore di tenebra\" di Joseph Conrad e \"Orientalismo\" di Edward Said.\nEdizioni italiane.\nLe edizioni italiane del graphic novel includono le seguenti edizioni:"}
{"id": "5331319", "revid": "946492", "url": "https://it.wikipedia.org/wiki?curid=5331319", "title": "Zebrasino", "text": ""}
{"id": "5331321", "revid": "885698", "url": "https://it.wikipedia.org/wiki?curid=5331321", "title": "113\u00b0 Congresso degli Stati Uniti d'America", "text": ""}
{"id": "5331323", "revid": "885698", "url": "https://it.wikipedia.org/wiki?curid=5331323", "title": "112\u00b0 Congresso degli Stati Uniti d'America", "text": ""}
{"id": "5331324", "revid": "885698", "url": "https://it.wikipedia.org/wiki?curid=5331324", "title": "111\u00b0 Congresso degli Stati Uniti d'America", "text": ""}
{"id": "5331325", "revid": "885698", "url": "https://it.wikipedia.org/wiki?curid=5331325", "title": "110\u00b0 Congresso degli Stati Uniti d'America", "text": ""}
{"id": "5331326", "revid": "885698", "url": "https://it.wikipedia.org/wiki?curid=5331326", "title": "96\u00b0 Congresso degli Stati Uniti d'America", "text": ""}
{"id": "5331327", "revid": "885698", "url": "https://it.wikipedia.org/wiki?curid=5331327", "title": "102\u00b0 Congresso degli Stati Uniti d'America", "text": ""}
{"id": "5331328", "revid": "885698", "url": "https://it.wikipedia.org/wiki?curid=5331328", "title": "103\u00b0 Congresso degli Stati Uniti d'America", "text": ""}
{"id": "5331329", "revid": "885698", "url": "https://it.wikipedia.org/wiki?curid=5331329", "title": "104\u00b0 Congresso degli Stati Uniti d'America", "text": ""}
{"id": "5331330", "revid": "885698", "url": "https://it.wikipedia.org/wiki?curid=5331330", "title": "105\u00b0 Congresso degli Stati Uniti d'America", "text": ""}
{"id": "5331331", "revid": "1310927", "url": "https://it.wikipedia.org/wiki?curid=5331331", "title": "Mantova Football Club 2014-2015", "text": "Questa voce raccoglie le informazioni riguardanti il Mantova Football Club nelle competizioni ufficiali della stagione 2014-2015.\nStagione.\nNella stagione 2014-2015 il ha disputato il trentanovesimo campionato di terza serie della sua storia, facendo parte del girone A della Lega Pro.\nNella Coppa Italia di categoria raggiunge i sedicesimi di finale, venendo sconfitta fuori casa dal Bassano Virtus per 1-0.\nIl cambio di propriet\u00e0 tra Michele Lodi e Nicola Di Matteo \u00e8 avvenuto ad inizio ottobre 2014\nA conclusione del campionato la squadra virgiliana si \u00e8 classificata al 13\u00ba posto con 46 punti.\nMaglie e sponsor.\nLo sponsor tecnico \u00e8 Givova, mentre gli sponsor ufficiali sono Daga e Datacol. Inizialmente vengono mantenute le divise della stagione precedente: la prima maglia \u00e8 rossa con banda bianca, pantaloncini e calzettoni rossi; la seconda divisa \u00e8 azzurra; la terza \u00e8 nera. Da gennaio 2015 viene utilizzata una maglia provvisoria rossa con una \"V\" bianca; a questa viene affiancata la storica maglia bianca con banda rossa.\nRosa.\n\"Rosa aggiornata ad aprile 2015.\"\nStatistiche.\n\"Aggiornate al 10 maggio 2015.\"\nStatistiche dei giocatori.\nIn \"corsivo\" i giocatori che hanno cambiato squadra a stagione in corso."}
{"id": "5331340", "revid": "885698", "url": "https://it.wikipedia.org/wiki?curid=5331340", "title": "106\u00b0 Congresso degli Stati Uniti d'America", "text": ""}
{"id": "5331341", "revid": "885698", "url": "https://it.wikipedia.org/wiki?curid=5331341", "title": "107\u00b0 Congresso degli Stati Uniti d'America", "text": ""}
{"id": "5331342", "revid": "885698", "url": "https://it.wikipedia.org/wiki?curid=5331342", "title": "108\u00b0 Congresso degli Stati Uniti d'America", "text": ""}
{"id": "5331356", "revid": "729019", "url": "https://it.wikipedia.org/wiki?curid=5331356", "title": "Luke Charteris", "text": "Biografia.\nFormatosi nelle giovanili del Newport, nel 2003 Charteris inizi\u00f2 a giocare in Celtic League con la stessa franchigia gallese. L'anno seguente, il 6 novembre, fece il suo debutto internazionale con il nella partita casalinga persa 38-36 contro il .\nLuke Charteris raggiunse con il Newport la semifinale di European Challenge Cup 2006\u201307 dove i gallesi vennero sconfitti 46-29 dai futuri campioni del Clermont. Venne convocato per disputare la giocando in tutte e sette le partite disputate dal Galles; in quella edizione la nazionale gallese, sconfitta 21-18 dall', si piazz\u00f2 al quarto posto.\nL'anno dopo, nel 2012, si trasfer\u00ec in Francia per giocare con il Perpignan; dopo due stagioni, culminate con la retrocessione del Perpignan nel Pro D2, Charteris firm\u00f2 un nuovo contratto con il Racing 92. In seguito il C.T. Warren Gatland lo incluse nella rappresentativa gallese impegnata nella ."}
{"id": "5331357", "revid": "123457961", "url": "https://it.wikipedia.org/wiki?curid=5331357", "title": "Etica pratica", "text": "Etica pratica (\"Practical Ethics\") \u00e8 un saggio introduttivo all'etica applicata scritto dal filosofo e bioetico Peter Singer. Pubblicato per la prima volta in inglese nel 1979, da allora \u00e8 stato tradotto in numerosissime lingue, tra cui l'italiano nel 1989. \nSommario.\nSinger analizza nel dettaglio come e perch\u00e9 gli interessi degli esseri viventi devono essere valutati. Dal suo punto di vista, l'interesse degli esseri viventi dovrebbero essere pensati in base alle propriet\u00e0 concrete dell'essere vivente stesso, e non in base alla sua appartenenza a qualche gruppo astratto. Singer studia diverse questioni etiche, tra cui la razza, il sesso, le abilit\u00e0, la specie, l'aborto, l'eutanasia, la sperimentazione sulle cellula staminale, i diritti degli animali, e tutto ci\u00f2 che \u00e8 connesso all'assistenza verso gli altri individui. La seconda edizione, stampata nel 1993, contiene capitoli aggiuntivi riguardanti i rifugiati, l'ambiente, la disabilit\u00e0 e la sperimentazione embrionale.. La terza edizione, pubblicata nel 2011, sostituisce il capitolo sui rifugiati con un nuovo capitolo sui cambiamenti climatici. \nIl libro ha sollevato indignazione in Germania, Austria e Svizzera."}
{"id": "5331359", "revid": "48706", "url": "https://it.wikipedia.org/wiki?curid=5331359", "title": "Judith Thomson", "text": ""}
{"id": "5331383", "revid": "1543377", "url": "https://it.wikipedia.org/wiki?curid=5331383", "title": "The Order of Things", "text": "The Order of Things \u00e8 il settimo album in studio del gruppo metalcore statunitense All That Remains. L'album \u00e8 stato pubblicato a partire dal 23 febbraio 2015 dalla Razor &amp; Tie."}
{"id": "5331384", "revid": "1742835", "url": "https://it.wikipedia.org/wiki?curid=5331384", "title": "Terragni", "text": ""}
{"id": "5331385", "revid": "70990307", "url": "https://it.wikipedia.org/wiki?curid=5331385", "title": "Lingeri", "text": ""}
{"id": "5331386", "revid": "110157", "url": "https://it.wikipedia.org/wiki?curid=5331386", "title": "Eye of Providence", "text": "Eye of Providence \u00e8 il quarto album in studio del gruppo musicale canadese The Agonist, pubblicato il 23 febbraio 2015 a livello internazionale e il 24 febbraio 2015 nel Nord America.\nIl disco.\nSi tratta della prima pubblicazione del gruppo realizzata con Vicky Psarakis alla voce, la quale ha sostituito Alissa White-Gluz nel corso del 2014.\nAd anticiparne la pubblicazione sono stati il singolo \"Disconnect Me\", reso disponibile per il download digitale a partire dal 29 aprile 2014, e i videoclip di tre brani: \"Gates of Horn and Ivory\", \"My Witness, Your Victim\" e \"Gentle Disease\", pubblicati tra il 16 gennaio e l'11 febbraio 2015."}
{"id": "5331391", "revid": "33689", "url": "https://it.wikipedia.org/wiki?curid=5331391", "title": "Borinage", "text": "Il Borinage \u00e8 un'area della provincia di Hainaut nella Vallonia in Belgio. La capitale provinciale, Mons, si trova nell'est del Borinage. In lingua francese gli abitanti si chiamano \"Borains\", ma vi sono grandi differenze sociologiche fra gli abitanti di Mons e i \"Borains\" di tutti i villaggi attorno a Mons. \nCharles White scrisse, quando descrisse la rivoluzione belga, \"I Borains, come gli spiriti oscuri del melodramma, salirono dalle loro miniere, e alla rinfusa si spinsero fino alla capitale\", ma egli usava questo appellativo per tutti gli abitanti della Provincia di Hainaut, cosa non vera.\nSalita e caduta del carbone.\n\"Dal XVIII secolo al 1850, l'economia delle trenta municipalit\u00e0 del Borinage era fondata sulle miniere di carbone. Tra il 1822 e il 1829, la produzione risult\u00f2 pi\u00f9 che duplicata passando da 602.000 a 1.260.000 tonnellate. Ci\u00f2 era pi\u00f9 delle produzioni totali di Francia e Germania a quel tempo! Il Borinage esportava il carbone, principalmente in Francia e nelle Fiandre.\nNel 1957, delle 64 800 persone che lavoravano nel Borinage, 23 000 erano impiegate nell'industria del carbone. Solo 7 000 persone erano impiegate nei servizi, anche se in Belgio nel suo complesso, il 49 per cento dell'occupazione era impiegata nel settore terziario.\nNegli anni 1960, a causa della chiusura delle miniere, Ladri\u00e8re, Meynaud e Perin scrissero che il Borinage era morto in senso economico e ideologico.\nScioperi generali in Belgio.\nIntorno ai 25 anni di et\u00e0, il pittore olandese Vincent van Gogh pass\u00f2 alcuni anni in Borinage, intorno al 1878\u20131880. In un primo tempo, egli predic\u00f2 e visse con i minatori di carbone. Poi, decise di diventare un artista, mentre viveva l\u00ec. Il suo primo capolavoro, \"I mangiatori di patate\" (olio su tela, 1885), che rappresenta dei contadini dei Paesi Bassi, fu indirettamente ispirato dalle cattive condizioni dei minatori e delle loro famiglie nel Borinage, ma non \u00e8 stato dipinto l\u00ec.\nIl pittore belga di origine olandese, Henry Luyten, risiedette nel Borinage nel periodo 1886-1887. Egli fu testimone del grande sciopero e della sua sanguinosa repressione. In risposta, dipinse il trittico \"Lo sciopero\" su cui lavor\u00f2 fino al 1893. Il dipinto (dal titolo internazionale: \"lotta per la vita\") misura 3 metri per 5. Il dipinto sul pannello di destra (3 x 2 \u00bd metri) si chiama \"Dopo la rivolta\" e il pannello di sinistra \"miseria\".\nQuesta regione \u00e8 stata emblematica di tutta la \"Sillon industriel\" in Vallonia e degli scioperi generali belgi che spesso scoppiavano nel Borinage. Per esempio lo sciopero generale belga del 1893 fu iniziato dai \"Borains\" secondo Marcel Liebman.\n\"Mis\u00e8re au Borinage\".\nL'area \u00e8 nota per la presenza delle dismesse miniere di carbone. Le condizioni di vita dei minatori sono state descritte nel famoso documentario \"Borinage\" (\"Mis\u00e8re au Borinage\", 1933) realizzato da Henri Storck e Joris Ivens.\nBorinage oggi.\nIl Borinage \u00e8 spesso considerato la parte occidentale della \"sillon industriel\", l'ex spina dorsale industriale della Vallonia, patria di circa due terzi della popolazione della Vallonia. \nDalla chiusura delle ultime miniere negli anni 1960, il Borinage ebbe il pi\u00f9 elevato tasso di disoccupazione dell'intero Belgio.\nGoogle possiede il suo centro elaborazione dati europeo a Saint-Ghislain. \nIl complesso minerario di Gran Hornu \u00e8 una testimonianza della storia della regione e anche il museo pi\u00f9 importante di arte contemporanea dell'intera Vallonia. \nA Frameries si trova lo \"Scientific adventures park\"."}
{"id": "5331393", "revid": "162719", "url": "https://it.wikipedia.org/wiki?curid=5331393", "title": "11\u00ba Gruppo artiglieria da campagna &quot;Monferrato&quot;", "text": ""}
{"id": "5331394", "revid": "122559988", "url": "https://it.wikipedia.org/wiki?curid=5331394", "title": "Eva N\u00fdvltov\u00e1", "text": "In seguito al matrimonio ha aggiunto al proprio il cognome del marito e dalla stagione 2012-2013 si \u00e8 iscritta alle liste FIS come Eva Vrabcov\u00e1-N\u00fdvltov\u00e1\nBiografia.\nStagioni 2005-2006.\nLa N\u00fdvltov\u00e1 ha esordito in Coppa del Mondo nella 10\u00a0km a tecnica libera del 15 gennaio 2005 a Nov\u00e9 M\u011bsto na Morav\u011b, classificandosi 54\u00aa, e ai Campionati mondiali a Oberstdorf 2005, dove \u00e8 stata 56\u00aa nella 10\u00a0km e 51\u00aa nell'inseguimento.\nAi Mondiali juniores di Kranj 2006 ha vinto la medaglia d'argento nella 5\u00a0km a tecnica classica e la medaglia di bronzo nell'inseguimento e nella stessa stagione ha debuttato ai Giochi olimpici invernali: a si \u00e8 classificata 45\u00aa nella 10 km e 50\u00aa nella sprint.\nStagioni 2007-2012.\nAi Mondiali di Sapporo 2007 \u00e8 stata 37\u00aa nella 10\u00a0km, 37\u00aa nell'inseguimento e 45\u00aa nella sprint, mentre due anni dopo, nella rassegna iridata di Liberec, si \u00e8 classificata 56\u00aa nella 10\u00a0km e 46\u00aa nella sprint.\nAi XXI Giochi olimpici invernali di si \u00e8 piazzata 54\u00aa nella 10 km, 39\u00aa nella 30 km, 33\u00aa nella sprint, 50\u00aa nell'inseguimento e 12\u00aa nella staffetta. L'anno dopo ai Mondiali di Oslo \u00e8 stata 29\u00aa nella 30\u00a0km, 34\u00aa nell'inseguimento, 55\u00aa nella sprint e 12\u00aa nella sprint a squadre.\nStagioni 2013-2017.\nNel 2013 ai Mondiali della Val di Fiemme \u00e8 arrivata 41\u00aa nella 10\u00a0km, 26\u00aa nella 30\u00a0km, 35\u00aa nella sprint, 14\u00aa nella sprint a squadre e 12\u00aa nella staffetta; nella stagione successiva ha preso parte ai XXII Giochi olimpici invernali di , dove si \u00e8 piazzata 21\u00aa nella 10 km, 5\u00aa nella 30 km, 11\u00aa nell'inseguimento e 10\u00aa nella staffetta.\nAi Mondiali di Falun 2015 \u00e8 stata 23\u00aa nella 10\u00a0km, 9\u00aa nella 30\u00a0km e 10\u00aa nell'inseguimento."}
{"id": "5331396", "revid": "287204", "url": "https://it.wikipedia.org/wiki?curid=5331396", "title": "Eva Nyvltova", "text": ""}
{"id": "5331397", "revid": "104458", "url": "https://it.wikipedia.org/wiki?curid=5331397", "title": "Eva Vrabcov\u00e1-N\u00fdvltov\u00e1", "text": ""}
{"id": "5331398", "revid": "287204", "url": "https://it.wikipedia.org/wiki?curid=5331398", "title": "Eva Vrabcova-Nyvltova", "text": ""}
{"id": "5331399", "revid": "287204", "url": "https://it.wikipedia.org/wiki?curid=5331399", "title": "Eva Vrabcova Nyvltova", "text": ""}
{"id": "5331400", "revid": "104458", "url": "https://it.wikipedia.org/wiki?curid=5331400", "title": "Eva Vrabcov\u00e1 N\u00fdvltov\u00e1", "text": ""}
{"id": "5331403", "revid": "118212091", "url": "https://it.wikipedia.org/wiki?curid=5331403", "title": "Casa Ghiringhelli", "text": "La Casa Ghiringhelli \u00e8 un edificio residenziale multipiano di Milano, progettato dagli architetti Lingeri e Terragni in stile razionalista.\nL'edificio si trova in una posizione urbanisticamente rilevante, nel quartiere dell'Isola: si affaccia su piazzale Lagosta e costituisce il fondale prospettico dell'asse dei viali Zara e Fulvio Testi.\nStoria.\nLa costruzione dell'edificio venne commissionata nel 1932 a Pietro Lingeri dai fratelli Gino e Livio Ghiringhelli, artisti, per conto dei quali l'architetto aveva gi\u00e0 allestito la galleria d'arte \u201cIl Milione\u201d. Alla progettazione della casa collabor\u00f2 anche Giuseppe Terragni, che in quegli anni aveva instaurato un prolifico sodalizio professionale con Lingeri, acquisendo diverse commesse per la costruzione di case ad appartamenti a Milano.\nIl progetto venne presentato agli uffici comunali in una prima versione nel dicembre 1933, e nella versione definitiva nel mese seguente. I lavori iniziarono nel febbraio 1934 e si conclusero nel 1935.\nNel 1949, per ottenere un migliore sfruttamento degli spazi, la propriet\u00e0 fece chiudere una delle due terrazze dell\u2019ultimo piano.\nCaratteristiche.\nL\u2019edificio occupa un lotto a forma di trapezio irregolare, compreso fra piazzale Lagosta e le vie Garigliano e Volturno; esso \u00e8 costruito in cortina lungo il filo stradale, e pertanto delimita un cortile interno.\nLe due vie laterali divergono dal piazzale con inclinazioni diverse, determinando perci\u00f2 una notevole asimmetria nella composizione complessiva; per mascherare questa irregolarit\u00e0, i progettisti disegnarono le facciate inserendo un basamento rivestito in pietra serpentina nera, e un fronte superiore a sbalzo con risvolti laterali ad angolo retto, separati dalle facciate laterali da due fenditure da cui fuoriescono i balconi.\nLa facciata principale su piazzale Lagosta \u00e8 movimentata da un gioco complesso di arretramenti e avanzamenti, conclusi lateralmente e superiormente da una motivo a cornice, utilizzato dagli autori anche nelle case Rustici e Toninello progettate negli stessi anni.\nLa struttura portante \u00e8 in calcestruzzo armato con muri di riempimento in Italpomice; le facciate esterne sono intonacate.\nInternamente la casa, che conta sette piani pi\u00f9 il terreno, \u00e8 adibita ad appartamenti di varia metratura. All'ultimo piano vennero posti gli appartamenti padronali della famiglia Ghiringhelli, con spazi adibiti all'attivit\u00e0 artistica e terrazze; al piano terreno vi sono negozi."}
{"id": "5331419", "revid": "729019", "url": "https://it.wikipedia.org/wiki?curid=5331419", "title": "EOC 14 in/45", "text": "Il EOC 14 in/45 era un cannone navale realizzato nel Regno Unito all'inizio del XX secolo dalla Elswick Ordnance Company per equipaggiare le navi costruite dalla Armstrong Whitworth per diversi paesi prima della Grande Guerra.\nStoria.\nQuando inizi\u00f2 la prima guerra mondiale, la Armstrong Whitworth stava realizzando la prima nave della classe \"Almirante Latorre\" per il Cile, armata con 10 dei suoi cannoni da 14 pollici. La nave venne acquistata sugli scali dal governo britannico, completata come HMS \"Canada\" ed impiegata dalla Royal Navy nella guerra.\nDopo la guerra, la nave da battaglia venne venduta al Cile, dove fu ribattezzata con il nome originale di \"Almirante Latorre\". Fu nave ammiraglia della Marina cilena, utilizzata per la tutela della neutralit\u00e0 del Paese durante la seconda guerra mondiale. La nave fu radiata nel 1958 e demolita l'anno seguente.\nTecnica.\nLa versione originale Mark I era basata su un progetto Elswick, con canna ad avvolgimenti di filo d'acciaio ed otturatore a tre manovre. Per la \"Almirante Latorre\" furono realizzati 14 pezzi, di cui quattro di riserva, mai usati, che differivano per la camiciatura sensibilmente rastremata e che vennero demoliti nel 1922. Altri 10 cannoni furono realizzati per la gemella \"Almirante Cochrane\", poi completata come portaerei; tre di questi pezzi furono modificati nella camera di scoppio per realizzare cannoni ferroviari durante la Grande Guerra, che per\u00f2 non vennero mai usati.\nLa designazione \"'Mark III\" venne assegnata a due cannoni costruiti dalla Elswick per la nave da battaglia giapponese \"Yamashiro\", ma mai consegnati. Le prestazioni erano le stesse dei \"Mk I\", dai quali differivano dal punto di vista costruttivo per il peso minore di 1,6 t, per l'otturatore Vickers e per la canna non rastremata. Mai imbarcati, furono usati come cannoni ferroviari in Francia.\nLa velocit\u00e0 alla volata del \"14 in Mark I\" non differiva sostanzialmente da quella del BL 14 in Mk VII che avrebbe equipaggiato la classe \"King George\" della seconda guerra mondiale, anzi il cannone pi\u00f9 anziano aveva prestazioni probabilmente superiori viste le pi\u00f9 scarse qualit\u00e0 aerodinamiche dei suoi proietti rispetto a quelli degli anni quaranta.\nSulla classe \"Almirante Latorre\" i pezzi \"Mk I\" erano installati in 5 torri binate Mark I, pesanti 671 t."}
{"id": "5331420", "revid": "125236348", "url": "https://it.wikipedia.org/wiki?curid=5331420", "title": "Cartello messicano", "text": "Un cartello messicano \u00e8 un cartello della droga di origine messicana.\nStoria.\nAnni ottanta.\nLa nascita dei cartelli della droga messicani viene fatta risalire ad un ex agente di polizia giudiziaria federale messicano, Miguel \u00c1ngel F\u00e9lix Gallardo, che negli anni '80 controllava tutto il commercio illegale di droga in Messico e nei corridoi del confine Messico-Stati Uniti. F\u00e9lix inizi\u00f2 contrabbandando marijuana e oppio negli Stati Uniti e fu il primo messicano a fare da raccordo con i cartelli colombiani negli anni 80. Attraverso i suoi collegamenti, F\u00e9lix divent\u00f2 l'uomo di punta per il cartello di Medell\u00edn, gestito da Pablo Escobar. Prima di servire da raccordo per i colombiani, Felix aveva gi\u00e0 stabilito una sua infrastruttura che era poi servita da base per trafficanti di Escobar. \nNon c'erano cartelli in quel periodo in Messico, F\u00e9lix Gallardo era il signore dei signori della droga messicani. Supervisionava tutte le operazioni; l'organizzazione era composta, oltre che da F\u00e9lix, da alcuni suoi stretti affiliati e da un manipolo di politici corrotti che lo proteggevano. F\u00e9lix Gallardo riusc\u00ec a mantenere sempre un profilo basso e nel 1987 si trasfer\u00ec con la famiglia a Guadalajara. Secondo Peter Dale Scott, il cartello di Guadalajara prosper\u00f2 principalmente perch\u00e9 godeva della protezione della Direcci\u00f3n Federal de Seguridad.\nF\u00e9lix Gallardo decise poi di diversificare le attivit\u00e0 della sua organizzazione per aumentarne l'efficienza e per diminuire le probabilit\u00e0 che potesse essere decapitata in un colpo solo dalle forze dell'ordine.[33] In un certo senso, effettu\u00f2 una sorta di privatizzazione del traffico di droga in Messico affidandolo ad altre organizzazioni minori i cui capi erano molto meno conosciuti e, per questo, meno soggetti alle azioni di contrasto della DEA. \nF\u00e9lix convoc\u00f2 i principali narcos messicani in una casa nella localit\u00e0 di Acapulco e con loro design\u00f2 le nuove piazze di spaccio (plazas) e i nuovi itinerari del narcotraffico verso gli Stati Uniti. \nL'itinerario di Tijuana sarebbe andato ai fratelli Arellano F\u00e9lix, nipoti del \"padrino\". Quello di Ciudad Ju\u00e1rez sarebbe andato alla famiglia Carrillo Fuentes (cartello di Ju\u00e1rez). A Miguel Caro Quintero fu assegnato il corridoio di Sonora (cartello di Sonora). Il controllo del corridoio di Matamoros - poi sotto il controllo del cartello del Golfo - sarebbe finito sotto il dominio di Juan Garc\u00eda \u00c1brego. Joaqu\u00edn Guzm\u00e1n Loera e Ismael Zambada Garc\u00eda avrebbero diretto le operazioni sulla costa del Pacifico, fondando il cartello di Sinaloa. \nF\u00e9lix Gallardo avrebbe continuato a supervisionare le operazioni a livello nazionale, grazie alle sue importanti connessioni, ma non avrebbe pi\u00f9 avuto il controllo in dettaglio dell'intero business. F\u00e9lix Gallardo fu poi arrestato l'8 aprile 1989. Altri arresti, l'avidit\u00e0 e il desiderio inarrestabile di potere portarono poi alla nascita di numerosi conflitti tra i cartelli che divennero pressoch\u00e9 indipendenti l'uno dall'altro gi\u00e0 alla fine degli anni 90.\nAnni novanta.\nGli anni '90 furono caratterizzati dal declino dei grandi cartelli colombiani che attraverso i Caraibi rifornivano il mercato statunitense, l'opportunit\u00e0 di occupare questo spazio e sviluppare rotte terrestri fu presa dai cartelli messicani, in particolare dal Cartello di Sinaloa, dal cartello di Tijuana, dal cartello del Golfo e dal cartello di Juarez.\nAnni duemila: la militarizzazione.\nCon il calare della domanda di droga negli Stati Uniti che scaten\u00f2 una maggiore concorrenza tra i cartelli e la nuova presidenza di Vicente Fox, inizia una nuova fase per i cartelli: la militarizzazione.\nDal 1999 con l'ingresso in campo del gruppo paramilitare Los Zetas capeggiato da Arturo Guzm\u00e1n Decena al servizio di Osiel C\u00e1rdenas Guill\u00e9n, capo del Cartello del Golfo inizia una corsa di tutti i cartelli ad arruolar un gruppo paramilitare e rompe il periodo di pace e prosperit\u00e0 degli anni precedenti.. Questi gruppi avevano il compito di difendere le rotte del narcotraffico e di controllare il territorio.\nCon l'elezione di Felipe Calder\u00f3n nel 2006 si tenta di fermare questa spirale di violenza; riformando la sicurezza pubblica, perpetrando la lotta al riciclaggio di denaro e con la riforma della giustizia nonch\u00e9 con la collaborazione degli Stati Uniti con l'operazione Merida che port\u00f2 1,6 miliardi di dollari di finanziamento.\nQueste misure portarono alla caduta o all'indebolimento dei grandi cartelli come quello di Beltr\u00e1n-Leyva e della Familia ma non a una diminuzione della violenza. Un'altra conseguenza fu la creazione di nuovi gruppo criminali pi\u00f9 piccoli come i Los Mata Zetas, Sangre Zeta, Golfo Nueva Generacion, Los Coroneles.\nCon l'elezione di Enrique Pe\u00f1a Nieto il Messico ha puntato a scardinare le cause economiche e sociali che generano il fenomeno.\nStruttura.\nLe strutture dei cartelli sono di due tipologie: orientate agli affari e orientate al controllo del territorio. La prima struttura nasce negli anni '80 la seconda con la nascita dei gruppi paramilitari. La prima \u00e8 tipica del Cartello del Pacifico, la seconda dei Los Zetas. La prima tipologia \u00e8 attualmente la pi\u00f9 diffusa.\nI cartelli.\nDi seguito tutti i cartelli messicani esistiti e attualmente presenti.\nCartello Beltr\u00e1n-Leyva.\nI fratelli Beltr\u00e1n Leyva, prima integrati nel cartello di Sinaloa, si allearono con i Los Zetas nel 2008. Da febbraio 2010 hanno iniziato una guerra, insieme ai Los Zetas, contro tutti gli altri cartelli del Messico. Il cartello del Pacifico del Sud (\"C\u00e1rtel del Pac\u00edfico Sur\") \u00e8 un ramo del cartello Beltr\u00e1n Leyva creato da H\u00e9ctor Beltr\u00e1n Leyva come cellula separata operante nel territorio dello Stato di Morelos.\nFamilia Michoacana.\nLa Familia Michoacana ha la sua base a Michoac\u00e1n. La Familia \u00e8 stata in passato alleata del Cartello del Golfo e dei Los Zetas, ma si \u00e8 poi divisa ed \u00e8 diventata un'organizzazione indipendente. Nel febbraio 2010, la Famiglia ha stretto una nuova alleanza con il cartello del Golfo contro il cartello dei Los Zetas e quello dei fratelli Beltr\u00e1n Leyva. Il Procuratore Generale in Messico (PGR) ha dichiarato che il cartello della Familia Michoacana \u00e8 stato \"sterminato\" da met\u00e0 del 2011.\nCartello del Golfo.\nIl cartello del Golfo, con base a Matamoros, \u00e8 stato uno dei due cartelli dominanti in Messico negli anni 2000. Alla fine degli anni 90, il cartello ingaggi\u00f2 un esercito privato di mercenari, chiamato \"Los Zetas\", che nel febbraio 2010, ha poi interrotto la collaborazione, divenendo autonomo e scatenando un'efferata violenza in tutte le citt\u00e0 dello Stato di Tamaulipas, trasformando diversi centri di confine in \"citt\u00e0 fantasma\". I Los Zetas fecero poi un accordo con gli ex capi del cartello di Sinaloa, i fratelli Beltr\u00e1n-Leyva, e si contrapposero agli ex alleati del cartello del Golfo.\nCartello di Ju\u00e1rez.\nIl cartello di Ju\u00e1rez controlla una delle rotte primarie del traffico di droga verso gli Stati Uniti dal Messico. Dal 2007, il cartello di Juarez ha combattuto una feroce guerra con il suo ex partner, il cartello di Sinaloa, per il controllo della citt\u00e0 di frontiera di Ciudad Ju\u00e1rez. La L\u00ednea \u00e8 un gruppo di trafficanti di droga, noti per essere feroci assassini e mutilatori di corpi, coadiuvati da ufficiali corrotti della polizia di Ju\u00e1rez e dello Stato del Chihuahua. La L\u00ednea \u00e8 un'ala del cartello di Ju\u00e1rez. A capo del cartello di Juarez vi \u00e8 Vicente Carrillo Fuentes.\nCaballeros templarios.\nIl cartello dei Caballeros Templarios (\"cavalieri templari\") fu fondato nel Michoac\u00e1n a marzo 2011. \u00c8 considerato un ramo dell'ormai quasi estinto cartello della Familia Michoacana.\nLos Negros.\nI Los Negros erano il braccio armato del cartello di Sinaloa, formato per contrastare i Los Zetas e le forze di sicurezza governative. Furono poi ingaggiati dal cartello di Beltr\u00e1n Leyva.\nCartello di Sinaloa.\nIl cartello di Sinaloa ha iniziato a contrastare il dominio del cartello del Golfo nella rotta della droga a sud-ovest del Texas dopo l'arresto del leader del cartello del Golfo Osiel C\u00e1rdenas nel marzo del 2003. Il cartello \u00e8 il risultato di un accordo del 2006 tra diversi gruppi situati nello Stato di Sinaloa. Il cartello \u00e8 guidato da Joaqu\u00edn \"El Chapo\" Guzm\u00e1n, il pi\u00f9 ricercato trafficante di droga del Messico il cui patrimonio personale stimato in oltre un miliardo di dollari lo rende il 701\u00b0 uomo pi\u00f9 ricco del mondo secondo Forbes. Nel febbraio del 2010, il cartello di Sinaloa, tramite nuove alleanze, si contrappose al cartello Beltr\u00e1n Leyva e ai Los Zetas. A partire dal maggio del 2010, numerose segnalazioni da parte dei media messicani e statunitensi osservarono che il cartello di Sinaloa si era infiltrato nel governo federale messicano e nell'esercito per distruggere gli altri cartelli. Il cartello di Colima, il cartello di Sonora e il cartello del Millennio sono al 2011 considerati rami del cartello di Sinaloa.\nCartello di Tijuana.\nIl cartello della famiglia Arellano-F\u00e9lix, definito \"cartello di Tijuana\" o \"C\u00e1rtel Arellano F\u00e9lix\", una volta era tra i pi\u00f9 potenti del Messico, \u00e8 caduto in disgrazia a causa degli arresti di alcuni capi. Il gruppo \u00e8 entrato in una breve fase di collaborazione con il cartello del Golfo. Il cartello \u00e8 stato oggetto di diverse operazioni militari che ne hanno quasi smantellato l'ossatura e che avrebbero provocato la divisione del cartello in gruppi pi\u00f9 piccoli. Il cartello di Oaxaca si \u00e8 unito al cartello di Tijuana nel 2003.\nPresenza dei cartelli messicani per stato.\nDi seguito la presenza dei cartelli criminali per stato in Messico, aggiornata al 31 giugno 2013:"}
{"id": "5331422", "revid": "371642", "url": "https://it.wikipedia.org/wiki?curid=5331422", "title": "All'osservatorio di avu", "text": ""}
{"id": "5331423", "revid": "104458", "url": "https://it.wikipedia.org/wiki?curid=5331423", "title": "Philipp Orter", "text": "Biografia.\nOriginario di Afritz am See, in Coppa del Mondo ha esordito il 3 febbraio 2012 in Val di Fiemme, senza completare la gara; pochi giorni pi\u00f9 tardi ha vinto la medaglia d'oro nella gara a squadre dal trampolino normale ai Mondiali juniores di Erzurum. L'anno dopo, nella rassegna iridata giovanile di Liberec, nella medesima specialit\u00e0 ha ottenuto la medaglia d'argento.\nNel 2014, sempre ai Mondiali juniores (disputatisi quell'anno in Val di Fiemme), ha vinto tre medaglie d'oro, tutte dal trampolino normale: nella 5\u00a0km, nella 10\u00a0km e nella gara a squadre. Ha debuttato ai Campionati mondiali a Falun 2015, dove si \u00e8 classificato 14\u00ba nel trampolino normale e 5\u00ba nella gara a squadre dal trampolino normale. Il 20 febbraio 2016 ha conquistato il suo primo podio in Coppa del Mondo classificandosi 3\u00ba nella sprint a squadre disputata a Lahti; l'anno dopo, ai Mondiali di Lahti 2017, ha vinto la medaglia di bronzo nella gara a squadre dal trampolino normale e si \u00e8 classificato 8\u00ba nel trampolino normale e 12\u00ba nel trampolino lungo."}
{"id": "5331424", "revid": "300067", "url": "https://it.wikipedia.org/wiki?curid=5331424", "title": "Danira Bili\u0107", "text": ""}
{"id": "5331425", "revid": "155634", "url": "https://it.wikipedia.org/wiki?curid=5331425", "title": "Adam Loomis", "text": "Biografia.\nHa esordito in Coppa del Mondo il 9 marzo 2013 nella sprint a squadre di Lahti, chiudendo 16\u00ba, e ai Campionati mondiali a Falun 2015, dove si \u00e8 classificato 7\u00ba nella gara a squadre dal trampolino normale e 41\u00ba nel trampolino lungo. Due anni dopo, ai Mondiali di Lahti 2017, si \u00e8 classificato 33\u00ba nel trampolino normale e 44\u00ba nel trampolino lungo."}
{"id": "5331430", "revid": "585241", "url": "https://it.wikipedia.org/wiki?curid=5331430", "title": "Frederick Augustus Voigt", "text": ""}
{"id": "5331431", "revid": "599013", "url": "https://it.wikipedia.org/wiki?curid=5331431", "title": "Tom\u00e1\u0161 Portyk", "text": "Biografia.\nOriginario di Lomnice nad Popelkou, in Coppa del Mondo ha esordito il 12 gennaio 2013 a Chaux-Neuve (47\u00ba). Ha debuttato ai Campionati mondiali a Val di Fiemme 2013, dove si \u00e8 classificato 10\u00ba nella gara a squadre dal trampolino normale, e ai Giochi olimpici invernali a , piazzandosi 32\u00ba nel trampolino normale, 25\u00ba nel trampolino lungo e 7\u00ba nella gara a squadre.\nAi Mondiali di Falun 2015 \u00e8 stato 33\u00ba nel trampolino normale, 30\u00ba nel trampolino lungo, 8\u00ba sia nella gara a squadre dal trampolino normale, sia nella sprint a squadre dal trampolino lungo. L'anno successivo ha preso parte ai Mondiali juniores di R\u00e2\u0219nov, vincendo la medaglia d'oro nella 5\u00a0km dal trampolino normale. Il 14 gennaio 2017 ha ottenuto in Val di Fiemme il primo podio in Coppa del Mondo (2\u00ba); ai successivi Mondiali di Lahti 2017 si \u00e8 classificato 40\u00ba nel trampolino normale, 34\u00ba nel trampolino lungo, 11\u00ba nella gara a squadre dal trampolino normale e 8\u00ba nella sprint a squadre dal trampolino lungo.\nAi XXIII Giochi olimpici invernali di si \u00e8 classificato 24\u00ba nel trampolino normale, 19\u00ba nel trampolino lungo e 7\u00ba nella gara a squadre; nella stagione successiva ai Mondiali di Seefeld in Tirol \u00e8 stato 28\u00ba nel trampolino normale, 33\u00ba nel trampolino lungo, 9\u00ba nella gara a squadre dal trampolino normale e 10\u00ba nella sprint a squadre dal trampolino lungo, mentre a quelli di Oberstdorf 2021 si \u00e8 classificato 32\u00ba nel trampolino normale, 32\u00ba nel trampolino lungo e 8\u00ba nella gara a squadre. L'anno dopo ai XXIV Giochi olimpici invernali di si \u00e8 piazzato 20\u00ba nel trampolino normale, 27\u00ba nel trampolino lungo e 7\u00ba nella gara a squadre."}
{"id": "5331432", "revid": "287204", "url": "https://it.wikipedia.org/wiki?curid=5331432", "title": "Tomas Portyk", "text": ""}
{"id": "5331433", "revid": "298229", "url": "https://it.wikipedia.org/wiki?curid=5331433", "title": "Emil Voigt", "text": ""}
{"id": "5331434", "revid": "155634", "url": "https://it.wikipedia.org/wiki?curid=5331434", "title": "Petr Kutal", "text": "Biografia.\nAttivo in gare FIS dal gennaio del 2004, Kutal ha vinto la medaglia di bronzo nella gara a squadre dal trampolino normale ai Mondiali juniores di Rovaniemi 2005. Ha esordito in Coppa del Mondo ha esordito il 31 gennaio 2010 a Seefeld in Tirol (35\u00ba) e ai Campionati mondiali a Val di Fiemme 2013, dove si \u00e8 classificato 43\u00ba nel trampolino normale.\nDue anni dopo ai Mondiali di Falun 2015 \u00e8 stato 41\u00ba nel trampolino normale, 39\u00ba nel trampolino lungo e 8\u00ba nella gara a squadre dal trampolino normale."}
{"id": "5331439", "revid": "104458", "url": "https://it.wikipedia.org/wiki?curid=5331439", "title": "Luk\u00e1\u0161 Rypl", "text": "Biografia.\nOriginario di Bublava, Rypl ha esordito in Coppa del Mondo il 25 febbraio 2012 a Liberec, senza completare la gara, e ai Campionati mondiali a Falun 2015, dove si \u00e8 classificato 47\u00ba nel trampolino normale, 45\u00ba nel trampolino lungo e 8\u00ba nella gara a squadre dal trampolino normale."}
{"id": "5331440", "revid": "287204", "url": "https://it.wikipedia.org/wiki?curid=5331440", "title": "Lukas Rypl", "text": ""}
{"id": "5331442", "revid": "729019", "url": "https://it.wikipedia.org/wiki?curid=5331442", "title": "Bradley Davies", "text": "Biografia.\nFormatosi nelle giovanili dei Cardiff Blues, nel gennaio 2006 Bradley debutt\u00f2 in Celtic League affrontando con la stessa franchigia l'Edimburgo. Nelle due stagioni successive si piazz\u00f2 con i Cardiff Blues al secondo posto in campionato per due volte consecutive. Con la stessa squadra raggiunse la semifinale di Heineken Cup 2008-09, decisa dagli \"shootout\" in favore del Leicester, rifacendosi l'anno dopo con la vittoria della Challenge Cup.\nBradley Davies avrebbe dovuto fare il suo debutto a livello internazionale con il durante il tour in Sudafrica del 2008, ma un infortunio alla caviglia gli imped\u00ec di prendere parte al tour. Il debutto con la nazionale gallese comunque non tard\u00f2 ad arrivare, scendendo in campo durante il Sei Nazioni 2009 nella partita dell'8 febbraio contro la vinta 26-13 a Murrayfield.\nNell'aprile 2011 Davies venne arrestato in seguito ad una rissa scoppiata all'esterno di un pub nella localit\u00e0 balneare di Saundersfoot; l'incidente non ebbe comunque ulteriori conseguenze per il giocatore gallese. Dopo un Sei Nazioni 2011 in cui Davies gioc\u00f2 tutte le partite da titolare, la seconda linea venne convocata per disputare pure la che vide giungere il Galles al quarto posto.\nNel 2014 Davies lasci\u00f2 i Cardiff Blues per andare a giocare in Inghilterra con i London Wasps."}
{"id": "5331461", "revid": "380453", "url": "https://it.wikipedia.org/wiki?curid=5331461", "title": "Coppa del Brasile 2015 (pallavolo femminile)", "text": "La Coppa del Brasile di pallavolo femminile 2015 si \u00e8 svolta dal 9 al 17 gennaio 2015: alla competizione hanno preso parte 10 squadre di club brasiliane e la vittoria finale \u00e8 andata per la prima volta allo Esporte Clube Pinheiros.\nRegolamento.\nLa competizione prevede che le prime otto classificate al termine del girone di andata della Superliga S\u00e9rie A 2014-15 prendano parte al torneo, disputando i quarti di finale in gara secca in casa della formazione meglio classificata, con gli incontri decisi attraverso il metodo della serpentina. Le quattro formazioni vincitrici accedono alla \"Final four\", dove si sfidano nelle semifinali ed in finale sempre in gara secca."}
{"id": "5331467", "revid": "729019", "url": "https://it.wikipedia.org/wiki?curid=5331467", "title": "Hiro H3H", "text": "L'Hiro H3H, indicato anche come Idrovolante Tipo 90 in base alla convenzione di designazione \"lunga\", fu un idrovolante a scafo centrale, trimotore monoplano ad ala alta, sviluppato in Giappone dall'ufficio tecnico dell'Undicesimo arsenale tecnico aeronavale di Hiro, prefettura di Hiroshima, nei tardi anni venti, e rimasto allo stadio di prototipo.\nRealizzato per ricoprire il ruolo di idroricognitore-bombardiere e sostituire in servizio i precedenti Hiro H1H e H2H, ad una valutazione comparativa con il Kawanishi H3K gli venne preferito quest'ultimo sebbene tecnologicamente pi\u00f9 conservativo.\nStoria del progetto.\nNel 1930, il viceammiraglio Yuzuru Hiraga, allora comandante dell'undicesimo arsenale navale di Kure della Marina imperiale, grazie all'esperienza maturata dall'ufficio tecnico nella progettazione di idrovolanti e la competenza nella tecnologia dei metalli ordin\u00f2 fosse avviato il progetto di un nuovo modello tecnologicamente avanzato, un idrovolante trimotore di costruzione interamente metallica, il primo progettato interamente in Giappone. Tra le caratteristiche richieste vi era la capacit\u00e0 di rimanere in volo con soli due motori, quella di trasportare un carico bellico in bombe da caduta fino a 1\u00a0000 kg, e, secondo alcune fonti, che integrasse una postazione difensiva con un mitragliere posizionato in coda.\nIl progetto, sviluppato dall'allora capitano di fregata Misao Wada sotto la direzione del tenente comandante Jun Okamura, era relativo ad un grande idrovolante a scafo centrale, monoplano, con ala posizionata alta sullo scafo, sulla quale superiormente erano collocate, all'apice di castelli tubolari metallici, le tre gondole contenenti i motori, ed inferiormente erano disposti due galleggianti equilibratori, uno per lato. Lo scafo, che integrava le postazioni per l'equipaggio in abitacoli aperti, posteriormente terminava in una coda dall'impennaggio cruciforme monoderiva.\nIl prototipo, equipaggiato con tre motori 8 cilindri a V Mitsubishi Hi, versioni costruite su licenza degli Hispano-Suiza 8, venne terminato nel 1931 quindi, dopo le prove preliminari, inviato alla Base navale di Yokosuka per le prove ufficiali, dove si trov\u00f2 a competere con il modello proposto dalla Kawanishi K\u014dk\u016bki. Ai due modelli vennero ufficialmente identificati, secondo la \"designazione lunga\", come \"Tipo 90\": Tipo 90-1, o secondo la convenzione \"corta\" H3H, il modello dell'Undicesimo Arsenale (Hiro), e Tipo 90-2, o H3K, quello dell'azienda della Prefettura di Hy\u014dgo.\nNelle prove comparative l'H3H si dimostr\u00f2 gravato da alcune problematiche, tra le quali la carenza di stabilit\u00e0 direzionale in fase di decollo, appena staccatosi dal pelo dell'acqua, e la tendenza al surriscaldamento dei motori. Per cercare di ovviare al problema vennero avviati una serie di interventi che riguardarono l'accessoristica dei motori, riposizionando i radiatori e provando diverse tipologie di eliche, e l'impennaggio, che integr\u00f2 prima degli elementi verticali aggiuntivi e poi venne rivisto nei montanti che sostenevano i due piani orizzontali. Le varie modifiche furono talmente sostanziali da far indicare ufficialmente i progressivi sviluppi nel codice di designazione, espressamente dal Tipo 90-1-1 al Tipo 90-1-4.\nNel 1933 la Marina imperiale ritenne terminata la valutazione comparativa, valutando maggiormente idoneo al servizio il pi\u00f9 conservativo H3K ed assegnando alla Kawanishi un contratto di fornitura per dotarlo ai propri reparti della propria componente aerea, la Dai-Nippon Teikoku Kaigun K\u014dk\u016b Hombu. L'H3H venne dunque assegnato alla Mitsubishi J\u016bk\u014dgy\u014d per utilizzarlo come laboratorio volante per prove su motori aeronautici, contribuendo allo sviluppo del radiale 14 cilindri a doppia stella Mitsubishi Shinten, rimanendo in servizio fino al 1941."}
{"id": "5331469", "revid": "212348", "url": "https://it.wikipedia.org/wiki?curid=5331469", "title": "St Catherine (Somerset)", "text": ""}
{"id": "5331472", "revid": "6923", "url": "https://it.wikipedia.org/wiki?curid=5331472", "title": "Tomba di Suleyman Shah", "text": "La tomba di Suleyman Shah (Turco \"S\u00fcleyman \u015eah T\u00fcrbesi\") \u00e8 un sito archeologico all'interno del Governatorato di Aleppo (Siria). \nEsso costituisce il luogo di sepoltura di Suleyman Shah, nonno di Osman I, il fondatore dell'Impero ottomano. Si crede che Suleyman Shah sia affogato nel fiume Eufrate, in quella che \u00e8 l'attuale Siria, e una tomba ottomana che sorge nelle prossimit\u00e0 di Qal'at Ja'bar \u00e8 stata associata alla sua figura.\nLa tomba ha subito spostamenti per due volte e si trova dai primi del 2015 all'interno dell\"'exclave\" turca, nei pressi di Koban\u00ea. Il governo turco ha spostato per motivi di sicurezza le spoglie di Suleyman Shah come misura temporanea.\nStatus legale.\nIn accordo con l'Articolo 9 del Trattato di Ankara, firmato tra Francia e Turchia nel 1921, la tomba \"rimarr\u00e0, con le sue spettanze, propriet\u00e0 della Turchia, che potr\u00e0 nominarne guardiani e potr\u00e0 impiegare l\u00ec la sua bandiera\". Il Trattato non parla della terra al di sotto della tomba.\nDal 2014, la posizione ufficiale della Turchia sembra essere quella secondo cui la terra attorno alla tomba \u00e8 territorio sovrano della Turchia stessa. Tuttavia, nessun altro Stato, compresa la Siria, ha ufficialmente riconosciuto questa pretesa. La posizione siriana \u00e8 che il riposizionamento della tomba nel 2015 \u00e8 stato una violazione del Trattato di Ankara.\nPrimo ricollocamento.\nNel 1973, il sito della tomba fu sommerso quando la diga di Tabqa cre\u00f2 l'invaso chiamato Lago Assad. A quel tempo, la tomba fu spostata in una nuova collocazione, a circa 80\u00a0km a nord di Qal\u02bfat Ja\u02bfbar, sulla sponda dell'Eufrate, non lontano dalla cittadina di Sarrin, a circa 35\u00a0km dalla frontiera turca. Fino al febbraio del 2015, la Turchia ha mantenuto una piccola presenza militare come guardia d'onore del sito.\nEventi durante la guerra civile in Siria.\nIl 5 agosto 2012, durante la guerra civile siriana, il Primo ministro turco, Recep Tayyip Erdo\u011fan, ha dichiarato che \u00abLa tomba di Suleyman Shah [in Siria] e il territorio circostante \u00e8 nostro territorio. Non possiamo ignorare qualsiasi atto ostile contro questo monumento, come potrebbe essere un attacco sul nostro territorio, inteso come un attacco al territorio di uno stato appartenente alla NATO... Ognuno conosce il proprio dovere, e continuer\u00e0 a fare quanto necessario\u00bb.\nIl 20 marzo 2014, lo Stato Islamico dell'Iraq e della Siria ha minacciato di attaccare il sito, a meno che le truppe turche non avessero sgomberato il sito entro tre giorni. Il governo turco ha ribadito che ogni attacco alla tomba sarebbe stato considerato un attacco al territorio turco.\nIl 27 marzo 2014, furono rese note registrazioni su YouTube di una conversazione che apparentemente coinvolgeva l'allora ministro degli esteri turco, Ahmet Davuto\u011flu, il sottosegretario agli Esteri Feridun Sinirlio\u011flu, allora capo della Mill\u00ee \u0130stihbarat Te\u015fkilat\u0131 turca (M\u0130T), Hakan Fidan, e il vice-Capo di Stato Maggiore Ya\u015far G\u00fcler. La registrazione si disse fosse stata realizzata probabilmente nell'ufficio di Davuto\u011flu al Ministero degli Esteri, il 13 marzo. Trascrizioni della conversazione mostrano anche che si vagliava la possibilit\u00e0 da parte turca d'impegnare forze turche \"sotto falsa bandiera\" in operazioni all'interno della Siria. Nell'incontro si discusse di come sfruttare come scusa la minaccia contro la tomba per un'operazione militare all'interno della Siria. Davuto\u011flu afferm\u00f2 che Erdo\u011fan gli aveva detto di considerare la minaccia riguardante la tomba come un'\"opportunit\u00e0\".\nIl 2 ottobre 2014, giuristi turchi espressero il loro parere favorevole circa l'uso militare della forza turca contro l'ISIS, basato sulla presunta minaccia dell'ISIS d'impadronirsi della tomba.\nSecondo ricollocamento.\nNella notte tra il 21 e il 22 febbraio 2015, un convoglio militare turco, comprendente circa un centinaio di carri armati e di altri veicoli blindati entrarono in Siria per evacuare le 40 guardie del sito funebre e rimpatriarle. Un soldato mor\u00ec durante l'operazione. Il complesso funebre fu distrutto per impedirne ogni impiego da parte dell'ISIS. La tomba \u00e8 stata collocata su una collina in territorio siriano controllato dalle forze militari turche, presso il villaggio di Esmesi, nelle vicinanze della citt\u00e0 frontaliera di Koban\u00ea. Il ministro degli Esteri turco ha dichiarato che la ricollocazione \u00e8 soltanto una misura temporanea."}
{"id": "5331474", "revid": "76963", "url": "https://it.wikipedia.org/wiki?curid=5331474", "title": "Emilio Cordero", "text": "Biografia.\nNome completo Emilio Ilario Cordero. Nel febbraio 1932 entr\u00f2 a far parte dei Paolini. Dopo la seconda guerra mondiale divent\u00f2 il responsabile della Sanpaolo Film, per la quale produsse e diresse diversi documentari e tre film a soggetto dal 1946 al 1950, il terzo dei quali, \"Mater Dei\", \u00e8 il primo lungometraggio a colori girato in Italia col sistema Ansco Color (derivato dalla tedesca Agfa Color), che ha preceduto di due anni \"Tot\u00f2 a colori\" (girato in Ferraniacolor), anche se la pellicola, come tutte le altre, ebbe distribuzione limitata alle sale parrocchiali. Dal 1956 ha ricoperto l'incarico di direttore della Societ\u00e0 Cinematografica Cattolica, producendo dal 1963 un ciclo di storie basate sul Vecchio Testamento girate in Sardegna (tra le quali \"Giacobbe, l'uomo che lott\u00f2 con Dio\" diretto da Marcello Baldi nel 1965). L'ultimo suo lavoro fu il coordinamento per la Rai al celebre film televisivo \"Le avventure di Pinocchio\" diretto da Luigi Comencini. \u00c8 morto ad Ariccia all'et\u00e0 di 93 anni."}
{"id": "5331483", "revid": "1566286", "url": "https://it.wikipedia.org/wiki?curid=5331483", "title": "Fede Arnaud", "text": "Biografia.\nDopo aver frequentato negli anni trenta l'Accademia nazionale d'arte drammatica, lavor\u00f2 come aiuto regista a partire dal 1940 per registi quali Amleto Palermi, Mario Mattoli e altri, nonch\u00e9 come sceneggiatrice e dialoghista dal 1951 al 1964 per una ventina di film. In giovent\u00f9, dopo aver fatto parte del settore sportivo femminile dei Gruppi Universitari Fascisti, ader\u00ec alla Repubblica Sociale Italiana e divenne prima funzionario del Ministero dell'Economia Corporativa e poi guida del Servizio Ausiliario Femminile della X\u00aa Flottiglia MAS. Durante il servizio nella X\u00aa MAS fu inviata in Valcasotto da Umberto Bardelli per mediare la liberazione dei comandanti della 1\u00aa e 2\u00aa compagnia del Battaglione \"Barbarigo\" che erano stati presi prigionieri dai partigiani autonomi del maggiore Mauri insieme ad altri due marinai. La Arnaud che si era lasciata prendere prigioniera dai partigiani, dopo aver spiegato che il reparto si trovava in Piemonte in addestramento e che presto sarebbe partito per il fronte, fu rilasciata subito dopo la partenza del Barbarigo.\nNel dopoguerra si occup\u00f2 sia della post-sincronizzazione dei film italiani che del doppiaggio di film stranieri: infatti fu tra i fondatori della Cine Video Doppiatori nel 1970, rimarr\u00e0 fino al 1977 dopo le sue dimissioni. Dal 1977 al 1991 fu direttrice di doppiaggio per la Societ\u00e0 Attori Sincronizzatori.\n\u00c8 morta nel 1997.\nFilmografia.\nDirezione del doppiaggio.\nFede Arnaud ha diretto il doppiaggio, tra gli altri di:"}
{"id": "5331514", "revid": "21880", "url": "https://it.wikipedia.org/wiki?curid=5331514", "title": "Eugenia caryophyllata", "text": ""}
{"id": "5331520", "revid": "296631", "url": "https://it.wikipedia.org/wiki?curid=5331520", "title": "Paraprosdokian", "text": "Un paraprosdokian \u00e8 una figura retorica utilizzata per dare una conclusione inaspettata e sorprendente a una frase da cui ci si attendeva una chiusura adeguata alla prima parte del discorso. Accade allora che tutta la locuzione venga alterata nel suo significato complessivo e si debba reinterpretarla.\nIl \"paraprosdokian\" si ritrova spesso usato nella commedia e nella satira dove, sfruttando anche il doppio senso di una parola, produce una inaspettata comicit\u00e0. \nIl termine deriva dal greco \u03c0\u03b1\u03c1\u03ac (\"par\u00e0\") nel suo significato derivato di \"contro\" e \u03c0\u03c1\u03bf\u03c3\u03b4\u03bf\u03ba\u03af\u03b1 (\"prosdok\u00eca\") che vuol dire \"aspettativa\", quindi \"paraprosdokia\" nel senso di \"inaspettato\" come si trova usato in autori greci antichi del I secolo a.C. e del I e II secolo d.C..\nIl termine sembra per\u00f2 essersi formato ed usato come figura retorica nel corso del XIX secolo in ambito culturale anglosassone.\nUn esempio di \"paraprosdoskian\" pu\u00f2 essere l'espressione: \"Tutto a posto e ...niente in ordine\"; nel senso che la prima parte della frase afferma che ogni cosa sembra essere al suo posto ma si conclude che in realt\u00e0 si tratta di un ordine fittizio, che tutto sembra andar bene ma che la realt\u00e0 \u00e8 ben diversa."}
{"id": "5331533", "revid": "1573940", "url": "https://it.wikipedia.org/wiki?curid=5331533", "title": "Anthonomini", "text": "Anthonomini \u00e8 una trib\u00f9 di coleotteri curculionidi della sottofamiglia Curculioninae.\nTassonomia.\nLa trib\u00f9 comprende i seguenti generi:\nDistribuzione e habitat.\nLa trib\u00f9 ha una distribuzione cosmopolita, con oltre due terzi delle specie concentrate nell'ecozona neotropicale"}
{"id": "5331535", "revid": "287204", "url": "https://it.wikipedia.org/wiki?curid=5331535", "title": "Associazione Calcio Mantova 1978-1979", "text": "Questa pagina raccoglie le informazioni riguardanti lAssociazione Calcio Mantova nelle competizioni ufficiali della stagione 1978-1979.\nStagione.\nIl Mantova il tredicesimo posto in classifica, due punti sopra la zona retrocessione.\nSulla panchina biancorossa ancora Ugo Tomeazzi per la seconda stagione. Anche il capocannoniere \u00e8 ancora una volta Sauro Frutti con sette reti all'attivo."}
{"id": "5331551", "revid": "228587", "url": "https://it.wikipedia.org/wiki?curid=5331551", "title": "Graham Moore (sceneggiatore)", "text": "Nel 2015 ha vinto l'Oscar alla migliore sceneggiatura non originale, ha ricevuto la candidatura al Golden Globe per la migliore sceneggiatura, al Satellite Award per la miglior sceneggiatura non originale e due candidature ai Premi BAFTA per \"The Imitation Game\".\nDebutta alla regia con il film The Outfit (2022), di cui ha scritto la sceneggiatura insieme a Johnathan McClain."}
{"id": "5331552", "revid": "247222", "url": "https://it.wikipedia.org/wiki?curid=5331552", "title": "Zero (Renato Zero)", "text": ""}
{"id": "5331560", "revid": "1305772", "url": "https://it.wikipedia.org/wiki?curid=5331560", "title": "Dirty Talk", "text": ""}
{"id": "5331566", "revid": "1924342", "url": "https://it.wikipedia.org/wiki?curid=5331566", "title": "B92", "text": "B92 \u00e8 un'emittente televisiva con copertura nazionale che ha sede a Belgrado, Serbia. La sua audience \u00e8 rappresentata principalmente dalla popolazione urbana e giovane. Veran Mati\u0107 \u00e8 l'amministratore delegato ed uno dei fondatori di B92. Dragan \u0110ilas \u00e8 anch'esso uno dei fondatori di B92 ed era caporedattore della stazione radio. Dal marzo 2012 B92 ha un logo a forma di cubo con la scritta B92 in minuscolo.\nL'emittente fu un organo di stampa indipendente il cui ruolo fu apprezzato soprattutto nel periodo del regime di Slobodan Milo\u0161evi. B92d ha sempre appoggiato le manifestazioni che vennero organizzate a Belgrado durante i turbolenti anni '90. Per questo B92 vinse l MTV Free Your Mind Award nel 1998 e tanti altri riconoscimenti per il giornalismo e la lotta per i diritti umani. B92 \u00e8 protagonista del libro best seller \"This is Serbia Calling\".\nNell'aprile 2008, B92 lanci\u00f2 un secondo canale TV chiamato B92 Info con una copertura delle notizie 24/24. Il canale \u00e8 soltanto via cavo.\nIl 3 novembre 2014, B92 ha cominciato a trasmettere in 16:9.\nStoria.\nLa stazione radio and\u00f2 in onda per la prima volta nel 1989 grazie al sostegno finanziario della Fondazione Soros e USAID. Nei suoi primi anni di vita per\u00f2 venne chiusa pi\u00f9 volte dalle autorit\u00e0 serbe.\nNel 1999, durante i bombardamenti NATO su Belgrado, l'emittente fu chiusa dal governo serbo, che elimin\u00f2 tutti i canali pro-occidentali. Il governo prese il controllo della stazione nel 1999 ma il team di B92 continu\u00f2 a trasmettere in altri studi con il nome di B2 92. Durante un'incursione della polizia nei locali radio nel maggio 2000, gli uomini del governo sequestrarono tutto il materiale della radio, ma la trasmissione continu\u00f2 da studi clandestini, via internet. Le due stazioni furono unite solo dopo l'allontanamento di Milo\u0161evi\u0107 nell'ottobre del 2000. Da allora la stazione radio combina musica e notizie.\nDurante le guerre jugoslave degli anni '90, B92 fu una delle poche fonti di informazione a non essere sottoposta al controllo da parte del governo. Sebbene il governo dell'epoca avesse cercato in tutti i modi di impedire a B92 di trasmettere i propri programmi, ci\u00f2 non avvenne. Con l'aiuto di un internet provider olandese, XS4All, B92 inizi\u00f2 a trasmettere i suoi programmi via internet nel 1996. Queste trasmissioni furono ritrasmesse tramite BBC World Service, mentre altre stazioni locali resero possibile la copertura dei programmi in Serbia. Nel 1996 l'Internationale Medienhilfe Organisation premi\u00f2 Radio B92 come \"Stazione radio dell'anno\" .\nIn seguito nacque una stazione televisiva, un portale internet ed ISP, e venne creata una casa discografica ed una editoriale.\nRadio.\nLa stazione radio B92 fu fondata nel maggio 1989 a Belgrado come stazione orientata ad un pubblico giovanile in onda sul canale 92.5 MHz FM. Negli anni si \u00e8 trasformata in una radio nazionale con un pubblico pi\u00f9 ampio. La stazione radio aveva giornalmente 400.000 ascoltatori, circa il 35% degli ascolti in Serbia su circa un'ottantina di canali radio in circolazione. Ad oggi, B92 copre tutto il territorio della Serbia.\nIl programma pi\u00f9 conosciuto della radio era \"Ka\u017eiprster\" (ovvero \"dito\") trasmesso in diretta oppure occasionalmente registrato con interviste a personaggi pubblici, il programma mattutino \"Dizanje\" (\"alzarsi\") e Pe\u0161\u010danik (\"clessidra\"), talk show di ampie vedute, una sorta di radio blog prodotto da Svetlana Vukovic e Svetlana Luki\u0107. Queste ultime due giornaliste hanno ricevuto nel 2001 il premio \"Konstantin Obradovic\" da parte del Centro per i Diritti Umani di Belgrado per la promozione della cultura dei diritti umani.\nNel pomeriggio del 9 luglio 2015, buona parte dei dipendenti della radio venne licenziata. Si trattava di impiegati della sezione musicale o della sezione notizie, parti distintive di Radio B92. Nello stesso giorno vennero cancellati tutti i programmi radio, lasciando solo la trasmissione di musica e due operatori che la gestissero.\nIl 13 luglio 2015 la nuova Play Radio ha cominciato a trasmettere su 92.5 MHz FM, trasmettendo solamente musica anche se nel promo della stazione venne menzionato il nome di B92. Dopo il cambiamento di nome il sito della sezione radio di B92 fu ridiretto al sito Play Radio che \u00e8 possibile seguire in streaming. La stazione ha cominciato a trasmettere alle sei di mattina del 31 agosto 2015.\nTelevisione.\nStoria.\nNell'ottobre del 2000 B92 TV ha iniziato a trasmettere come stazione televisiva locale che raggiungeva la municipalit\u00e0 di Belgrado e gran parte della Vojvodina. Negli anni seguenti, la stazione ha ampliato il suo network di ripetitori ed ora il canale televisivo pu\u00f2 essere seguito in gran parte della Serbia.\nNell'aprile del 2006 B92 ha avuto la licenza commerciale nazionale ufficiale insieme a TV Pink, Fox Televizija, TV Avala e TV Ko\u0161ava. I programmi pi\u00f9 seguiti sono \"Utisak nedelje\" (\"impressioni della settimana\") di Olja Be\u0107kovi\u0107, Poligraf (\"poligrafo\") di Jugoslav \u0106osi\u0107 ed Antonela Riha e Timofejev di Aleksandar Timofejev. La serie \"Insajder\" (\"insider\") di Brankica Stankovi\u0107 viene trasmessa in modo intermittente ed \u00e8 uno dei rari casi di giornalismo investigativo della TV serba. Negli ultimi anni, B92 si \u00e8 trasformato in un canale molto pi\u00f9 commerciale. Dal 2006, ha trasmesso la versione serba del Grande Fratello (\"Veliki brat\") grazie al quale ha ottenuto un forte aumento di ascolti uniti per\u00f2 alle proteste degli spettatori tradizionali. Tale tendenza \u00e8 continuata con la trasmissione degli show \"Uzmi ili ostavi\" e \"\u017delite li da postanete milioner?\" (le versioni locali rispettivamente di \"Affari Tuoi\" e \"Chi vuol essere milionario?\")\nB92 ha anche acquistato i diritti per la trasmissione sul mercato serbo di UEFA Champions League per il triennio 2003-2006.\nStagione 2007-08.\nNella stagione che va dal settembre 2007 al luglio 2008 B92 ha introdotto una programmazione molto pi\u00f9 commerciale.\nIl network ha acquistato i diritti per trasmettere un nuovo show locale \"Na\u0161a mala klinika\". Allo show parteciparono molti attori ed attrici serbi. Un altro show locale chiamato \"Vrati\u0107e se rode\" era in programma. Il network aveva prodotto una nuova serie della commedia popolare \"Mile vs. Tranzicija\". Altri show popolari su temi politici e quiz saranno trasmessi l'anno successivo.\nStagione 2008-09.\nIl progetto pi\u00f9 importante della stagione della stazione televisiva fu\" Operacija Trijumf\". \"Operacija Trijumf \"(Star Academy) fu uno dei pi\u00f9 grandi reality show musicali dei Balcani e sarebbe stato trasmesso anche in Montenegro (IN TV) in Croazia (Nova TV) in Slovenia, in Macedonia e in Bosnia. La stazione acquist\u00f2 i diritti anche per Wimbledon (per i successivi 4 anni). Le partite di Champions League saranno anch'esse trasmesse da B92.\nStagione 2011.\nLa stagione cominci\u00f2 in aprile. Nel 2011, oltre alle notizie e alle serie TV, B92 introdusse molti programmi. La stazione trasmise gli incontri di tennis in cui erano presenti giocatori serbi (tornei Grand Slam, ATP Masters 1000 series, ATP World Tour Finals), calcio (UEFA Europa League, La Liga) e basket (Liga ABA).\nStagione 2013.\nNel 2013 B92 diffuse la popolare telenovela croata\" Larin izbor\" e nel settembre ha trasmesso per la prima volta delle serie televisive turche e anche la maggiore TV commerciale serba ha fatto lo stesso.\nProposta di rinominare la compagnia in OTV.\nA fine ottobre 2014, il giornale serbo Blic riport\u00f2 che alla fine del 2014 B92 avrebbe cambiato il nome in OTV in seguito ad una petizione, firmata da 1500 persone, lanciata da ex dipendenti per chiedere che il network cambiasse il nome. Pare che le decisione della petizione sia stata presa in seguito alla chiusura del talk show politico domenicale \"Utisak nedelje\". In ogni caso B92 non ha negato n\u00e9 confermato la notizia rivelata dal quotidiano.\nOTV sarebbe stata una televisione dedicata allo spettacolo.\nIl cambiamento non interessava B92 Info che continuava a trasmettere con il suo nome e Radio B92.\nLa trasmissione della rete televisiva B92 ha continuato fino al primo gennaio 2015.\nIntrattenimento.\nSerie internazionali trasmesse da B92 (aggiornato al novembre 2013)\nNovit\u00e0.\nNegli ultimi anni il notiziario di B92 era diventato molto popolare. Il servizio delle news era il secondo pi\u00f9 seguito dopo quello nazionale. L'edizione del pomeriggio \u00e8 quella delle 16 mentre la principale \u00e8 alle otto di sera. Quest'ultima \u00e8 l'unica che avviene con due presentatori (un uomo ed una donna). Le notizie fornite da B92 sono esaurienti e questo ha contribuito all'aumento degli ascoltatori.\nL'11 ottobre, B92 News ha introdotto il ticker, poi sostituito dal flipper il 19 marzo 2012. Si ritorn\u00f2 al ticker il 4 febbraio 2013 che fu rimpiazzato dal flipper il 3 febbraio 2015.\nMusica e casa editrice.\nB92 gestisce anche una casa discografica, anche se negli ultimi anni ha distribuito pochissimi dischi. Alcuni dei pi\u00f9 noti musicisti che B92 ha aiutato a lanciare sono Eyesburn, Darkwood Dub, Kanda, Kod\u017ea i Neboj\u0161a, Intruder, Vrooom, Kal etc. La casa ha realizzato anche dei dischi di musicisti gi\u00e0 affermati come Boban Markovi\u0107, Rambo Amadeus, Eva Braun, Jarboli.\nLa casa editrice di B92 \u00e8 Samizdat B92 che ha pubblicato i lavori di giovani autori promettenti come Marko Vidojkovi\u0107 e Sr\u0111an Valjarevi\u0107, e altri autori esteri.\nB92 gestisce anche il centro culturale Rex in via Jevrejska.\nB92.net (ex OpenNet).\nB92.net si \u00e8 formato come OpenNet alla fine del 1995 come la sezione internet di B92. Nei primi mesi del suo funzionamento si \u00e8 utilizzata una connessione analogica con il provider XS4ALL ad Amsterdam. All'inizio del 1996 OpenNet fu il primo Internet provider della Jugoslavia utilizzando una linea analogico affittata da XS4ALL e sei linee commutate locali.\nOpenNet ha supportato il network locale di Radio B92, ANEM Radio and ANEM Television garantendo una trasmissione internet non stop live dei programmi Radio e TV di B92 insieme alla distribuzione dei materiali audio e video tra la radio ANEM e le stazioni televisive. In questo modo, tutto quello che era trasmesso da B92 e ANEN era disponibile su internet.\nDurante i bombardamenti NATO sulla Jugoslavia, quando rappresentanti del governo compirono delle incursioni dei locali di B92 e disattivarono i suoi trasmittenti, OpenNet ha continuato a trasmettere i programmi radio su internet. Il segnale venne ritrasmesso via satellite da altre stazioni radio di paesi confinanti. Tutto questo fu possibile grazie al sostegno di RealNetworks.\nB92 Net \u00e8 dal 1996 il principale sito serbo. Ad oggi la media delle visualizzazione delle pagine internet supera il milione, mentre la media dei visitatori giornalieri supera i 200.000. Alexa.com classifica B92 alla posizione 917 mentre Google Page lo classifica al 7 posto ma \u00e8 al primo posto per il Sud Est Europa.\nB92 Info.\nB92 Info \u00e8 un programma di notizie lanciato da B92 il 7 Aprile 2008, come una sorta di versione serba della CNN. Il canale \u00e8 trasmesso da tutti i principali sistemi cavo del paese e su internet. Tutti i principali programmi relativi alle notizie incluso\" Poligraf,\" \"B92 Investigates\", \"Insajder\", \"Ka\u017eiprst\", Dizanje ed i programmi sportivi saranno trasmessi su tale canale. B92 ha definito il progetto di B92 Info come il pi\u00f9 grande progetto della sezione televisiva della compagnia. B92 Info \u00e8 ora anche disponibile in Austria."}
{"id": "5331576", "revid": "1185701", "url": "https://it.wikipedia.org/wiki?curid=5331576", "title": "Guglielmo Marin", "text": "Biografia.\nSi laurea nel 1877 alla Scuola di Applicazione di Padova. Nel 1880 entra a far parte della Societ\u00e0 Veneta Ferrovie con incarichi per progettazioni e costruzioni di parti ferroviarie, stradali o portuali.\nNel 1893 veniva mandato in Romania dalla Societ\u00e0 Veneta Ferrovie dove gi\u00e0 nel 1894 ne diventava rappresentante generale per la filiale romena.\nIn questo frangente diresse la costruzione del tronco ferroviario diretto al ponte sul Danubio di Cernavod\u0103, la costruzione del ponte ferroviario di Barbosi, l'edificazione dei porti di Cernavod\u0103 e di Severin e la fabbricazione della strada della Stanisora.\nNel 1897 veniva eletto Presidente della Societ\u00e0 italiana di mutuo Soccorso e Beneficenza di Bucarest. Nello stesso anno veniva nominato Ministro Plenipotenziario d'Italia, con ruoli nella Commissione per la Scuola Italiana e come Consigliere del Circolo Italiano a Bucarest.\nNel 1901 inaugura la Scuola Italiana di Bucarest, costruita con i fondi della Societ\u00e0 di Mutuo Soccorso di cui era presidente.\nDurante la sua permanenza in Romania fu anche insignito della Croce di Cavaliere dell'Ordine della Corona Rumena.\nDopo il 1901 la societ\u00e0 per cui lavora Marin cessa le sue attivit\u00e0 in Romania e quindi il Menin stesso rientra in Italia dove diriger\u00e0 la costruzione della ferrovia Alessandria-Ovada e il tratto Piove-Adria, lavorer\u00e0 anche nel Porto di Genova ed in altri cantieri minori.\nPremi a suo nome.\nPremio di studio Ingegnere Guglielmo Marin: premio in memoria dell'ing. Guglielmo Marin, destinato ai laureati di specialistica in Ingegneria nell'Universit\u00e0 di Padova . Conferisce una borsa di studio finalizzata a trascorrere un periodo della durata di almeno otto mesi presso un Istituto o Laboratorio di ricerca straniero, allo scopo di seguirvi un corso di perfezionamento o per svolgervi attivit\u00e0 di ricerca."}
{"id": "5331579", "revid": "767487", "url": "https://it.wikipedia.org/wiki?curid=5331579", "title": "Little Witches", "text": "Little Witches \u00e8 un film del 1996 diretto da Jane Simpson con protagoniste Mimi Rose, Sheeri Rappaport e Jennifer Rubin.\nIl film and\u00f2 in onda in prima visione nella programmazione notturna della rete privata Italia uno il 20 luglio 1999.\nTrama.\nSei studentesse di una scuola cattolica femminile, non potendo ritornare a casa per le vacanze pasquali, si trattengono nell'istituto passando le giornate della Settimana santa tra le pulizie in cucina e le visite notturne alle rovine di un misterioso tempio pagano, da poco scoperto sotto la chiesa del collegio in seguito all'apertura di un cantiere edile. Una notte, dopo aver compiuto per gioco un rito occulto intorno a un pozzo del sotterraneo, le ragazze trovano un libro di magia nera nel quale \u00e8 descritta la cerimonia per l'evocazione del Demonio. Jamie, la pi\u00f9 cinica e ambiziosa del gruppo, riuscir\u00e0 a trascinare quattro delle sue compagne nel cruento rituale, mentre l'umile e devota Faith dovr\u00e0 tentare da sola di sottrarle alla forza del Maligno.\nProduzione.\nIl film venne prodotto congiuntamente dalle societ\u00e0 Le Monde Entertainment e Planet Productions e fu girato a Santa Barbara in California.\nDistribuzione.\nLa prima del film negli Stati Uniti risale al 23 dicembre del 1996. Il 10 febbraio del 1997 \"Little Witches\" fu presentato al Festival internazionale del cinema di Porto."}
{"id": "5331580", "revid": "1160947", "url": "https://it.wikipedia.org/wiki?curid=5331580", "title": "Lariofiere", "text": "Lariofiere \u00e8 il polo fieristico di Erba e del triangolo lariano, di propriet\u00e0 della Camera di commercio di Como e Lecco e del comune di Erba. \nStoria.\nIl quartiere fieristico di Erba, nato come Elmepe (Ente Lariano Manifestazioni Economiche Provinciali Erba) grazie alle volont\u00e0 di Pietro Baragiola e di Bassano Porro, viene inaugurato il 5 settembre 1973. Mentre in Municipio si tiene la cerimonia ufficiale e un convegno internazionale a cui partecipano 12 nazioni, nei padiglioni si svolge la terza edizione della MIC (Mostra internazionale di coniglicoltura), prima ospitata nei capannoni provvisori costruiti dalla Camera di commercio di Como e dal Comune di Erba nel parco di Villa Majnoni. Nello stesso anno, l'Elmepe inaugura anche la mostra bovina, organizzata in collaborazione con l'Associazione Provinciale Allevatori, e la mostra ornitologica.\nIl 28 settembre 1974 nasce la Mostra Mercato dell'Artigianato della Provincia di Como, che rappresenta una delle manifestazioni pi\u00f9 visitate del calendario fieristico erbese e che, ai suoi albori, favorisce la fondazione dei consorzi artigiani \u201cCabiate Produce\u201d e \u201cForbiciai e coltellinai\u201d di Canzo.\nIl 17 gennaio 1985 i capannoni dell'Elmepe crollano sotto il peso di un'abbondante nevicata: l'intero quartiere fieristico viene distrutto, ad eccezione del Padiglione C, realizzato l'anno prima in cemento armato. Il nuovo progetto, curato dagli architetti Ferdinando Pulella e Enrico Nava, vede la luce il 25 ottobre 1986. Nello stesso anno, l'Elmepe diventa Ente Fieristico grazie ad una legge regionale che ne riconosce ufficialmente lo status.\nNel 1997, il polo fieristico erbese abbandona il vecchio nome \u201cElmepe\u201d e viene ribattezzato \u201cLariofiere\u201d: tre anni dopo, una modifica dello Statuto datata 11 dicembre 2000 permette l'ingresso della Camera di Commercio di Lecco nella compagine societaria, cos\u00ec come delle Amministrazioni Provinciali di Como e di Lecco.\nIl polo fieristico.\nIl polo fieristico Lariofiere, con i suoi 14.500 m\u00b2 di superficie espositiva, suddivisa in tre distinti padiglioni, si trova a 15 chilometri da Como e Lecco e a 40 chilometri da Milano. Per raggiungerlo in auto \u00e8 necessario imboccare la superstrada Milano-Lecco o l'autostrada A9 Milano-Como, mentre il collegamento ferroviario \u00e8 garantito dalle Ferrovie Nord Milano. L'area totale occupa una superficie di 52 019 m2, di cui 14500 m2 coperti. \nI tre padiglioni principali sono chiamati Manzoni, Volta e padiglione C.\nOltre ai padiglioni sono presenti anche diverse sale meeting. La sala principale occupa 330 m\u00b2 e ha una capienza massima di 300 persone.\nManifestazioni fieristiche.\nA Lariofiere vengono organizzate ogni anno pi\u00f9 di trenta incontri e manifestazioni, con un flusso di visitatori di pi\u00f9 di 100.000 persone."}
{"id": "5331581", "revid": "88740", "url": "https://it.wikipedia.org/wiki?curid=5331581", "title": "Pornografia amatoriale", "text": "La pornografia amatoriale \u00e8 una categoria della pornografia caratterizzata dalla realizzazione di filmati eseguita in proprio da attori non pagati, spesso filmando atti sessuali spontanei e naturali di coppie. Negli ultimi anni si \u00e8 assistito alla creazione di video professionali che cercano di imitare lo stile dei video amatoriali.\nStoria.\nL'introduzione di macchine fotografiche Polaroid nel 1960 ha permesso a dei veri appassionati di autoprodurre in proprio, senza la necessit\u00e0 di inviare a laboratori di stampa delle immagini senza incorrere in eventuali leggi sull'oscenit\u00e0 nonch\u00e9 preservando la propria privacy.\nUno dei pi\u00f9 significativi incrementi alla fotografia amatoriale pornografica si deve all'avvento di internet, all'introduzione di scanner per immagini e macchine fotografiche digitali, ancora pi\u00f9 recentemente a telefoni cellulari dotati di fotocamera.\nQueste nuove tecnologie hanno permesso alle persone di catturare foto private e condividerle quasi istantaneamente, senza la necessit\u00e0 di passare per una distribuzione costosa, questo ha portato la movimentazione di sempre maggiori quantit\u00e0 di materiale. Si \u00e8 sostenuto anche che l'era di Internet ha reso pi\u00f9 socialmente accettabile la realizzazione e la diffusione della pornografia amatoriale. \nA partire dal 1990 immagini pornografiche sono state condivise e scambiate tramite servizi online come American Online. Siti di condivisione foto come Flickr e social networking come MySpace sono stati utilizzati anche per condividere fotografie pornografiche amatoriali, solitamente nudi artistici ma anche foto hardcore.\nUn metodo pi\u00f9 privato e controllabile di condivisione delle foto \u00e8 stato possibile con sistemi quali Yahoo! o Google che permettono accessi limitati ai soli membri del gruppo registrato."}
{"id": "5331586", "revid": "287204", "url": "https://it.wikipedia.org/wiki?curid=5331586", "title": "Firebrand (personaggio)", "text": ""}
{"id": "5331587", "revid": "70994125", "url": "https://it.wikipedia.org/wiki?curid=5331587", "title": "Ducato Ultradunense", "text": ""}
{"id": "5331588", "revid": "1305772", "url": "https://it.wikipedia.org/wiki?curid=5331588", "title": "Rude", "text": ""}
{"id": "5331590", "revid": "1924342", "url": "https://it.wikipedia.org/wiki?curid=5331590", "title": "The Avalanches", "text": "I The Avalanches sono un gruppo musicale australiano di musica elettronica originario di Melbourne e attivo dal 1997.\nBiografia.\nIl primo album in studio del gruppo, \"Since I Left You\" (2000) fu costruito sfruttando i campionamenti estratti da dischi acquistati alle vendite di beneficenza di Sydney e ha avuto successo in Australia e in buona parte d'Europa.\nIl disco \u00e8 uscito negli Stati Uniti nel 2001 e successivamente in Giappone. Nel 2003 il gruppo passa alla Elektra Records. Nel 2005 la band inizia a lavorare ad un secondo album, ma da allora non d\u00e0 pi\u00f9 notizie di s\u00e9 per anni.\nSolo nel 2014 il gruppo ritorna a far parlare di s\u00e9 su internet. \nNel giugno 2016 la band pubblica il singolo \"Frankie Sinatra (Extended Mix)\". L'album \"Wildflower\", secondo disco in studio, viene pubblicato nel luglio 2016."}
{"id": "5331592", "revid": "38120", "url": "https://it.wikipedia.org/wiki?curid=5331592", "title": "Ciclone (DC Comics)", "text": ""}
{"id": "5331593", "revid": "287204", "url": "https://it.wikipedia.org/wiki?curid=5331593", "title": "Ciclone (personaggio)", "text": ""}
{"id": "5331594", "revid": "1632387", "url": "https://it.wikipedia.org/wiki?curid=5331594", "title": "Eskobar", "text": "Gli Eskobar sono un gruppo musicale indie pop svedese originario di \u00c5kersberga e attivo dal 1995.\nIl loro brano musicale pi\u00f9 famoso \u00e8 \"Someone New\" (feat. Heather Nova) pubblicato nel 2002."}
{"id": "5331595", "revid": "6923", "url": "https://it.wikipedia.org/wiki?curid=5331595", "title": "Porto di Giurgiule\u015fti", "text": "Il Porto di Giurgiule\u0219ti ufficialmente Porto Internazionale Franco Giurgiule\u0219ti (in romeno \"Portul Interna\u021bional Liber Giurgiule\u0219ti\"; \"PILG\") e \u00e8 il maggior porto della Moldavia. Il porto \u00e8 localizzato nel comune di Giurgiule\u0219ti sul fiume Prut, a meno di un chilometro dalla confluenza col Danubio.\nAperto il 26 ottobre 2006 dopo circa dieci anni di costruzione, \u00e8 l'unico porto della Moldavia accessibile alle navi marittime. Si trova nel sud della Moldavia, al confine con Romania e Ucraina, a circa 133,8 Km (72,2 miglia marine) dalla foce del Danubio nel Mar Nero. Il porto opera come terminal per petrolio, granaglie e passeggeri.\nIl terminal passeggeri di Giurgiule\u0219ti \u00e8 stato aperto ufficialmente il 17 marzo 2009 con il primo viaggio di linea Giurgiule\u0219ti-Istanbul-Giurgiule\u0219ti.\nIl terminal per il grano \u00e8 stato aperto il 24 luglio 2009."}
{"id": "5331596", "revid": "599013", "url": "https://it.wikipedia.org/wiki?curid=5331596", "title": "Arturo Codecasa", "text": "Carriera.\nInizia la carriera nel Viareggio, esordendo all'et\u00e0 di 17 anni nel campionato di Seconda Divisione (la seconda serie dell'epoca) nella stagione 1923-1924; chiude il suo primo campionato con 3 presenze senza reti. L'anno seguente gioca 13 partite nella medesima categoria, mettendo anche a segno i primi 5 gol della sua carriera. Nella stagione 1925-1926 disputa invece un'unica partita, nella quale realizza una doppietta. A fine anno lascia Viareggio per effettuare il servizio militare; durante questo periodo milita nello Spezia, con cui segna due gol in 16 presenze in Prima Divisione, categoria che a partire da quella stagione sostituiva la Seconda Divisione come secondo livello del calcio italiano.\nTerminato il servizio militare fa ritorno al Viareggio, con cui nella stagione 1927-1928 vince il campionato di Seconda Divisione, nel quale mette a segno 10 gol in 21 presenze; nella stagione 1928-1929 gioca invece in Prima Divisione, andando a segno 5 volte in 25 presenze. Nella stagione 1929-1930 gioca in Seconda Divisione (nel frattempo declassata a quarto livello del campionato italiano) con la maglia della Odero-Terni di La Spezia, mentre nella stagione 1930-1931 veste la maglia del Cosenza in Prima Divisione, categoria in cui milita anche nelle stagioni 1931-1932 e 1932-1933 (nella qual gioca 26 partite), entrambe con la maglia dell'Arezzo.\nSuccessivamente, dopo una stagione trascorsa in Terza Divisione con il Sansepolcro, nella stagione 1934-1935 fa ritorno al Viareggio, con la cui maglia gioca una partita nel campionato di Serie B. Nella stagione 1935-1936 gioca invece nel neonato campionato di Serie C nel Le Signe, totalizzando 10 presenze nel corso delle quali non segna nessuna rete. Negli anni seguenti ha continuato a giocare nelle serie minori, con le maglie di Popoli (con cui nella stagione 1936-1937 ottiene una promozione in Serie C), U.S. Gioiese e G.I.L. Olbia, con cui disputa un campionato di Serie C, nella stagione 1939-1940; in questa stagione disputa 12 partite senza mai segnare.\nIn carriera ha giocato complessivamente 59 partite nei vari campionati di seconda serie, segnandovi 14 gol."}
{"id": "5331597", "revid": "1305772", "url": "https://it.wikipedia.org/wiki?curid=5331597", "title": "You're Gonna Miss Me", "text": ""}
{"id": "5331599", "revid": "1924342", "url": "https://it.wikipedia.org/wiki?curid=5331599", "title": "Reni Jusis", "text": ""}
{"id": "5331609", "revid": "287204", "url": "https://it.wikipedia.org/wiki?curid=5331609", "title": "Giannis Fountoulis", "text": ""}
{"id": "5331611", "revid": "287204", "url": "https://it.wikipedia.org/wiki?curid=5331611", "title": "Bruno Mello", "text": "L'attivit\u00e0 di scenografo.\nDal 1927 al 1939 lavora per il Gran Teatro La Fenice di Venezia e firma le scene e i bozzetti per le maggiori compagnie drammatiche del periodo come Ruggeri, Falconi, Melato ed altre.\nDal 1930 al 1939 esegue per conto dell'Ente Esposizione Internazionale d\u2019Arte di Venezia le messe in scena degli spettacoli all'aperto: \"La bottega del caff\u00e8\" di Carlo Goldoni, \"La nave\" di Gabriele D'Annunzio e \"I masnadieri\" di Friedrich Schiller. Sempre per la Biennale di Venezia collabora con lo scenografo Bruno Montonati alla messa in scena delle opere goldoniane \"Le baruffe chioggiotte\" e \"Il ventaglio\", e per i shakespeariani \"Romeo e Giulietta\" e \"Otello\".\nDal 1939 \u00e8 scenografo e assistente all'allestimento scenico delle opere liriche per il Maggio Fiorentino presso il Teatro Comunale di Firenze. Sono firmate da lui le scene per \"Il flauto magico\", per il \"Don Giovanni\", il \"Rigoletto\" e per \"La fanciulla del West\". Inoltre collabora con altri scenografi per la messa in scena di diversi allestimenti sempre per il Maggio Fiorentino come: \"La boh\u00e8me\", \"Il trovatore\", \"Un ballo in maschera\", \"Carmen\", \"Guglielmo Tell\" e molti altri.\nDal 1965 al 1967 realizza i bozzetti e le messe in scena per la Settimana Musicale Senese promossa dall'Accademia Musicale Chigiana presso il Teatro dei Rinnovati di Siena. La \"Pia de\u2019 Tolomei\" di Gaetano Donizetti, \"Gli astrologi immaginari\" di Giovanni Paisiello e \"L\u2019equivoco stravagante\" di Gioacchino Rossini sono alcune delle opere per cui crea scene e bozzetti.\nNel 1971 realizza le scenografie per il balletto \"Cenerentola\" presso il Teatro La Pergola di Firenze.\nInfine, dagli anni '60 al 1973, realizza le messe in scena per conto dell'Ente Teatrale Italiano (E.T.I.) e per il Piccolo Teatro Stabile Citt\u00e0 di Firenze, tra cui: \"Congedo\" di Renato Simoni (1962), \"La cena della beffe\" di Umberto Giordano (1972) e \"Amore mio\" di Terence Rattigan."}
{"id": "5331612", "revid": "70217", "url": "https://it.wikipedia.org/wiki?curid=5331612", "title": "Agenda Digitale Locale", "text": ""}
{"id": "5331613", "revid": "1442080", "url": "https://it.wikipedia.org/wiki?curid=5331613", "title": "Mario Delle Piane", "text": "Biografia.\nLaureatosi in Giurisprudenza nel 1937 con una tesi dal titolo \"Il pensiero politico di Gaetano Mosca\" (relatore Felice Battaglia), nello stesso anno aderiva a un gruppo antifascista di ispirazione crociana, finalizzato a intraprendere un'opposizione \"legale\" al regime. Tra il 1938 e il 1941 insegn\u00f2 storia e filosofia nei licei di Modena e Siena, pubblicando al contempo una serie di saggi sul liberalismo. Nel 1940 fu ammesso alla Scuola di storia moderna e contemporanea diretta da Gioacchino Volpe e Gaetano De Sanctis, e qui conobbe tra gli altri Enrico Sestan. \nDurante la guerra Delle Piane scrive una serie di articoli e recensioni, nelle quali propaganda il progetto di un rinnovamento democratico e liberale, attirando l'attenzione dell'Ovra che per queste ragioni nell'aprile 1943 lo arrester\u00e0 per attivit\u00e0 antifascista. Una volta libero partecip\u00f2 alla Resistenza nelle file del Partito d\u2019Azione e collabor\u00f2 al CLN. \nConseguita nel 1948 la libera docenza in Storia delle dottrine politiche, insegn\u00f2 nella facolt\u00e0 di Giurisprudenza di Siena dal 1956 al 1976, quando pass\u00f2 alla cattedra di Storia contemporanea; ricopr\u00ec per oltre vent'anni la carica di direttore della biblioteca del Circolo giuridico.\nGli studi.\nGli studi di Delle Piane ebbero vasta notoriet\u00e0, in particolare quelli sul pensiero politico medievale come il fondamentale saggio su Pietro Dubois, e sulla teoria della classe politica di Gaetano Mosca; fu inoltre impegnato nel dopoguerra e per tutta la sua vita nella politica attiva, come membro dell'amministrazione locale senese. Fu legato da grande amicizia e da comune esperrienza di lotta politica con molti celebri autori di ispirazione liberale e democratica, come Guido Calogero, Arturo Carlo Jemolo, Aldo Capitini e don Zeno Saltini, fondatore della comunit\u00e0 di Nomadelfia, testimoniato da una vasta corrispondenza che riflette i temi del suo impegno di intellettuale laico. Il suo legame con l'Universit\u00e0 di Siena \u00e8 durato oltre cinquanta anni: fu infatti collocato in pensione il 31 ottobre 1989, all'immediata vigilia della morte a avvenuta a Siena il 1\u00ba novembre 1989."}
{"id": "5331614", "revid": "1924342", "url": "https://it.wikipedia.org/wiki?curid=5331614", "title": "Kasia Kowalska", "text": "Biografia.\nHa iniziato la propria carriera negli anni '80 collaborando con diversi gruppi come Human, Fatum e Talking Pictures. Nel 1994 si \u00e8 avviata nella carriera solista pubblicando l'album \"Gemini\". Nel 1995 ha preso parte al Festival internazionale della canzone di Sopot dove ha vinto il Gran Prix. \nSuccessivamente ha pubblicato il suo secondo album.\nNel 1996 ha rappresentato la Polonia all'Eurovision Song Contest 1996 presentando il brano \"Chc\u0119 zna\u0107 sw\u00f3j grzech...\".\nNell'ambito degli MTV Europe Music Awards 2001 ha vinto il premio come miglior artista polacco."}
{"id": "5331620", "revid": "118212098", "url": "https://it.wikipedia.org/wiki?curid=5331620", "title": "Casa Toninello", "text": "La casa Toninello \u00e8 un piccolo edificio ad appartamenti di Milano, nel quartiere dell'Isola.\nCostruita dal 1933 al 1935 su progetto degli architetti Lingeri e Terragni, costituisce pur nella sua modestia un esempio interessante di architettura razionalista applicata ad un tema ordinario.\nStoria.\nLa casa venne costruita su progetto degli architetti Lingeri e Terragni dal 1933 al 1935, in un periodo in cui i due professionisti avevano stabilito un sodalizio professionale che li port\u00f2 a progettare svariate case ad appartamenti a Milano.\nCaratteristiche.\nLa casa occupa un lotto di limitate dimensioni (12 metri di affaccio, 28 metri di profondit\u00e0) posto lungo via Perasto, e limitato lateralmente da altri lotti analoghi.\nLa costruzione si compone di due corpi di fabbrica (uno in fregio alla via, uno sul fondo del lotto) che delimitano un piccolo cortile interno; i due corpi sono collegati fra loro da un ballatoio che conduce al corpo scale, posto in posizione mediana lungo il limite del lotto per sfruttare adeguatamente il poco spazio disponibile.\nLa struttura portante \u00e8 in calcestruzzo armato, con pilastri disposti in senso longitudinale che sostengono tre campate; dalla tripartizione strutturale deriva il disegno della facciata, con un gioco di avanzamenti e arretramenti compresi in un motivo a griglia, e conclusi da una cornice superiore."}
{"id": "5331621", "revid": "767487", "url": "https://it.wikipedia.org/wiki?curid=5331621", "title": "Pleymo", "text": "I Pleymo sono un gruppo musicale nu metal francese formatosi nel 1997. Il gruppo \u00e8 inattivo dal 2007."}
{"id": "5331623", "revid": "567822", "url": "https://it.wikipedia.org/wiki?curid=5331623", "title": "Naege geojinmal-eul haebwa", "text": ""}
{"id": "5331642", "revid": "767487", "url": "https://it.wikipedia.org/wiki?curid=5331642", "title": "T.Love", "text": "I T.Love, inizialmente chiamati anche Teenage Love Alternative, sono un gruppo musicale rock polacco originario di Cz\u0119stochowa e attivo dal 1982."}
{"id": "5331645", "revid": "767487", "url": "https://it.wikipedia.org/wiki?curid=5331645", "title": "S\u00f4ber", "text": "I S\u00f4ber sono un gruppo musicale alternative rock spagnolo originario di Madrid e attivo dal 1994 al 2005 e poi nuovamente dal 2010."}
{"id": "5331654", "revid": "1573940", "url": "https://it.wikipedia.org/wiki?curid=5331654", "title": "Menaam", "text": "Menaam (in olandese: Menaldum) \n\u00e8 un villaggio di circa 2.600 abitanti del nord-est dei Paesi Bassi, facente parte della provincia della Frisia e della municipalit\u00e0 di Waadhoeke \u00c8 stato il capoluogo della ex-municipalit\u00e0 di Menameradiel/Menameradeel.\nEtimologia.\nIl toponimo \"Menaam/Menaldum\", attestato per la prima volta intorno al 1300 e anticamente anche nelle forme \"Meynaldym\" (1399) , \"Menaldem\" (1400) , \"Meinaldum\" (1412), \"Menaem\" (1550) e nella forma \"Menaldum\" sin dal 1407, significa letteralmente \"luogo abitato/casa (\"heem\") di Meynald\", dove Meynald deve intendersi come un nome proprio di persona.\nCollocazione.\nMenaam/Menaldum si trova nella parte nord-occidentale della provincia della Frisia, a met\u00e0 strada tra Franeker e Leeuwarden (rispettivamente ad est/nord-est della prima e ad ovest/nord-ovest della seconda) e a circa 20\u00a0km a nord di Wiuwert/Wieuwerd e a circa a circa 5\u00a0km a nord di Dronryp/Dronrijp.\nStoria.\nIl villaggio di Menaam/Menaldum si \u00e8 sviluppato principalmente come villaggio dedito all'agricoltura.\nNel 1397 fu combattuta attorno al villaggio una battaglia tra gli Schieringer e i Vetkoper.\nArchitettura.\nIl villaggio di Menaam/Menaldum vanta 23 edifici classificati come rijksmonumenten.\nMonumenti e luoghi d'interesse.\nChiesa protestante.\nTra gli edifici d'interesse di Menaam figura la chiesa protestante, eretta nel 1874.\nMulino \"De Kievit\".\nAltro edificio d'interesse di Menaam \u00e8 il mulino De Kievit, risalente al 1802.\nMulino \"De Rentmeester\".\nAltro storico mulino a vento di Menaam il mulino De Rentmeester, risalente al 1833."}
{"id": "5331655", "revid": "1924342", "url": "https://it.wikipedia.org/wiki?curid=5331655", "title": "Diskoteka Avarija", "text": "I Diskoteka Avarija () sono un gruppo musicale russo originario di Ivanovo e attivo dal 1990. Anche se hanno conosciuto un moderato successo in Russia negli anni '90, sono considerati pionieri della musica house in quel paese, dal momento che il genere \u00e8 iniziato solo nel 2000. Dopo la morte di Zhukov nel 2002, il trio ha perso lentamente la popolarit\u00e0, e si sono orientati in un movimento di Elettropop\nNell'ambito degli MTV Europe Music Awards 2002 hanno vinto il premio come miglior artista russo."}
{"id": "5331657", "revid": "736476", "url": "https://it.wikipedia.org/wiki?curid=5331657", "title": "Menaldum", "text": ""}
{"id": "5331667", "revid": "767487", "url": "https://it.wikipedia.org/wiki?curid=5331667", "title": "Winston (film)", "text": "Winston (\"Feast\") \u00e8 un cortometraggio di animazione del 2014 diretto da Patrick Osborne e prodotto dai Walt Disney Animation Studios.\n\u00c8 stato proiettato in anteprima al Festival internazionale del film d'animazione di Annecy il 10 giugno 2014 ed ha debuttato al cinema il 7 novembre 2014 assieme a Big Hero 6.\nNel 2015 il film ha vinto l'Annie Award al miglior cortometraggio d'animazione. Ai premi Oscar 2015 ha inoltre vinto l'Oscar al miglior cortometraggio d'animazione.\nTrama.\nIl corto parla di un cane (Winston) che verr\u00e0 trovato da un signore. Il cane viene subito abituato a mangiare tanto e ad abbuffarsi su tutto. Un giorno, per\u00f2, il suo padrone conosce una donna con cui inizia, poi, ad uscire. C'\u00e8 un problema per\u00f2: lei \u00e8 vegetariana quindi \u00e8 anche abituata a mangiare poco ma il cane no.\nPer il cane sono tempi un po' difficili fino a quando un giorno i due, ormai fidanzati, litigano e lei se ne va. L'uomo, caduto in una specie di depressione, rinizia a nutrire il cane in modo smisurato. Il cane, naturalmente, \u00e8 felice ma pian piano capisce che il suo padrone ha un problema che ha a che fare con la ragazza. Allora Winston prende una fogliolina, che all'uomo ricordava la sua ex, e scappa fino al ristorante dove lavora la donna; il padrone insegue il cane e si ritrova davanti a lei; lui fa per andarsene ma lei lo trattiene e si baciano. I due si sposano e (scena finale del film) avranno dei figli, con cui il cane si divertir\u00e0 molto."}
{"id": "5331668", "revid": "535133", "url": "https://it.wikipedia.org/wiki?curid=5331668", "title": "Mercat del Born", "text": ""}
{"id": "5331670", "revid": "767487", "url": "https://it.wikipedia.org/wiki?curid=5331670", "title": "One-T", "text": "Gli One-T sono una \"virtual band\", ossia un gruppo musicale animato, francese, attivo dal 2000."}
{"id": "5331672", "revid": "47767", "url": "https://it.wikipedia.org/wiki?curid=5331672", "title": "M\u00e9es", "text": ""}
{"id": "5331677", "revid": "47767", "url": "https://it.wikipedia.org/wiki?curid=5331677", "title": "Lieke", "text": ""}
{"id": "5331680", "revid": "1924342", "url": "https://it.wikipedia.org/wiki?curid=5331680", "title": "Glukoza", "text": "Nell'ambito degli MTV Europe Music Awards 2003 ha vinto il premio come miglior artista russo."}
{"id": "5331683", "revid": "1924342", "url": "https://it.wikipedia.org/wiki?curid=5331683", "title": "Neverstore", "text": "I Neverstore sono un gruppo musicale pop punk svedese originario di Sk\u00f6vde e formatosi nel 2000."}
{"id": "5331687", "revid": "827882", "url": "https://it.wikipedia.org/wiki?curid=5331687", "title": "Sm\u00f6rg\u00e5sbord", "text": "Lo sm\u00f6rg\u00e5sbord (IPA , letteralmente \"tavola di tramezzini\" da \"bord\" = tavola e \"sm\u00f6rg\u00e5s\" = tramezzino imburrato)) \u00e8 un pasto a buffet originario della Svezia ma pi\u00f9 in generale tipico dei Paesi scandinavi; in Norvegia \u00e8 chiamato \"koldtbord\" (\"tavola fredda\").\nDescrizione.\nLo sm\u00f6rg\u00e5sbord si compone di vari antipasti, piatti caldi e freddi, pesce, \"k\u00f6ttbullar\" (polpette di carne), formaggi, insalate, ecc.\nVarianti.\nUna variante dello sm\u00f6rg\u00e5sbord \u00e8 lo \"julbord\", preparato in occasione delle festivit\u00e0 natalizie.\nStoria.\nLo sm\u00f6rg\u00e5sbord, le cui origini risalgono al XIX secolo, venne fatto conoscere anche negli Stati Uniti da una delegazione svedese, in occasione della Fiera Internazionale del 1939."}
{"id": "5331696", "revid": "726373", "url": "https://it.wikipedia.org/wiki?curid=5331696", "title": "Peuraha-ui yeon-in", "text": "Peuraha-ui yeon-in (hangeul: \ud504\ub77c\ud558\uc758 \uc5f0\uc778, lett. \"Amanti a Praga\"; titolo internazionale Lovers in Prague) \u00e8 un serial televisivo sudcoreano trasmesso su SBS dal 24 settembre al 20 novembre 2005. \u00c8 la seconda delle serie della trilogia \"Lovers\", preceduta da \"Pari-ui yeon-in\" nel 2004 e seguita da \"Yeon-in\" nel 2006.\nTrama.\nLa figlia del presidente, Yoon Jae-hee, \u00e8 una diplomatica coreana a Praga, Repubblica Ceca, appena ripresasi dalla rottura, avvenuta cinque anni prima, con Ji Young-woo, il figlio di un importante uomo d'affari. Un giorno incontra Choi Sang-hyun, un detective arrivato a Praga alla ricerca della fidanzata Kang Hye-joo, che lo ha appena lasciato con una telefonata. Sang-hyun e Jae-hee diventano amici e poi s'innamorano, ma, quando tornano in Corea, i rispettivi ex e il diverso ceto sociale mettono alla prova il loro amore."}
{"id": "5331697", "revid": "767487", "url": "https://it.wikipedia.org/wiki?curid=5331697", "title": "Fatal Bazooka", "text": "I Fatal Bazooka sono un gruppo musicale rap/R&amp;B francese formatosi nel 2006."}
{"id": "5331703", "revid": "1924342", "url": "https://it.wikipedia.org/wiki?curid=5331703", "title": "Karpe Diem", "text": "I Karpe Diem sono un gruppo musicale hip hop norvegese formatosi nel 2000 e originario di Oslo.\nIl duo ha vinto numerosi Spellemannprisen nel corso degli anni: nel 2008 nella categoria \"Hip-hop\" per l'album \"Fire vegger\", nel 2010 nella categoria \"Spellemann dell'anno\", nel 2010 nella categoria \"pop\" per \"Kors p\u00e5 halsen, Ti kniver i hjertet, Mor og Far i d\u00f8den\", nel 2015 per con \"Hvite menn som pusher 50\" per il \"miglior video musicale dell'anno\" e nel 2016 nella categoria \"Urban\" e in quella \"album dell'anno\" con \"Heisann Montebello\"."}
{"id": "5331708", "revid": "1305772", "url": "https://it.wikipedia.org/wiki?curid=5331708", "title": "Good Day", "text": ""}
{"id": "5331713", "revid": "1924342", "url": "https://it.wikipedia.org/wiki?curid=5331713", "title": "Kasia Nosowska", "text": "Biografia.\nDal 1992 \u00e8 la vocalist del gruppo grunge Hey.\nNel corso della sua carriera solista, avviata nel 1996 con la pubblicazione del primo album \"puk.puk\", ha sperimentato anche la musica elettronica.\n\u00c8 attiva come \"colonnista\" per diverse riviste polacche.\nHa vinto diversi Premi Fryderyk."}
{"id": "5331715", "revid": "298229", "url": "https://it.wikipedia.org/wiki?curid=5331715", "title": "WrestleMania 31", "text": "WrestleMania 31 \u00e8 stata la trentunesima edizione dell'omonimo evento in pay-per-view prodotto annualmente dalla WWE. L'evento si \u00e8 svolto il 29 marzo 2015 presso il Levi's Stadium di Santa Clara (California).\nQuest'edizione di WrestleMania \u00e8 stata la prima a presentare il nuovo logo della WWE.\nStoryline.\nAlla Royal Rumble, Brock Lesnar ha difeso con successo il WWE World Heavyweight Championship contro John Cena e Seth Rollins in un Triple Threat match, mentre il Royal Rumble match \u00e8 stato vinto da Roman Reigns: i due quindi si sarebbero dovuti sfidare al main event di WrestleMania per il titolo. Tuttavia, nella puntata di \"Raw\" del 2 febbraio, \u00e8 stato deciso dall'Authority che Reigns avrebbe dovuto mettere il suo status di primo sfidante in palio a Fastlane, con Reigns che ha accettato; pi\u00f9 tardi quella sera Daniel Bryan ha sconfitto Rollins, ottenendo il diritto di affrontare Reigns al pay-per-view. A Fastlane, Reigns ha vinto il match, ottenendo definitivamente l'opportunit\u00e0 di sfidare Lesnar.\nIl 23 novembre 2014, alle Survivor Series, Sting ha fatto la sua prima apparizione nella WWE interferendo nel main event, attaccando Triple H e aiutando Dolph Ziggler a schienare Rollins, dando la vittoria al Team Cena e causando l'estromissione al potere dell'Authority, che era stata messa come seconda stipulazione del match. Il 19 gennaio 2015, Sting ha fatto il suo debutto a \"Raw\" apparendo durante il main event, un 3-on-1 handicap match tra John Cena e il team formato da Big Show, Kane e Seth Rollins: le luci nell'arena si sono oscurate mentre Sting ha raggiunto lo stage indicando l'Authority (che \u00e8 intanto ritornata al potere) che era a bordo ring; la distrazione ha permesso a John Cena di schienare Rollins per la vittoria, facendo riottenere il lavoro ai licenziati (\"kayfabe\"), Ziggler, Erick Rowan e Ryback. Il 26 gennaio, sul sito ufficiale della WWE \u00e8 stato annunciato che Triple H avrebbe avuto un confronto verbale con Sting in un faccia a faccia a Fastlane. Il 9 febbraio a \"Raw\", Triple H ha invitato Sting sul ring per accettare la sua sfida; le luci si sono spente e un gruppo di seguaci di Sting \u00e8 apparso intorno e dentro all'arena illuminati dalle luci, mentre un video messaggio appariva sul titantron affermando che Sting accettava la sfida di Triple H. A Fastlane, i due hanno un faccia a faccia fino a quando Triple H ha attaccato Sting, il quale ha per\u00f2 preso il sopravvento tenendo Triple H sotto tiro con la sua mazza da baseball, per poi indicare il logo di WrestleMania con Triple H che ha accettato la sfida. Pi\u00f9 tardi quella sera \u00e8 stato annunciato che Triple H avrebbe affrontato Sting a WrestleMania 31.\nSin dal febbraio 2015, Bray Wyatt ha cominciato a realizzare alcuni promo criptici, apparentemente indirizzati a The Undertaker, fino a Fastlane, dove lo ha ufficialmente sfidato. Nella puntata di \"Raw\" del 9 marzo, Undertaker ha accettato la sfida di Wyatt per un match a WrestleMania 31 dando fuoco alla sedia a dondolo di Wyatt, senza per\u00f2 fare alcuna apparizione.\nNella puntata di \"Raw\" del 23 febbraio \u00e8 stata annunciata la seconda annuale battle royal dedicata alla memoria di Andr\u00e9 the Giant che si sarebbe svolta a WrestleMania. The Miz, Curtis Axel e Ryback sono stati i primi ad annunciare la loro partecipazione al match.\nIl 26 febbraio, la WWE ha annunciato che Bad News Barrett dovr\u00e0 difendere l'Intercontinental Championship in un Ladder match, a pi\u00f9 uomini, a WrestleMania 31. Tra la puntata di \"Raw\" del 2 marzo e la puntata di \"SmackDown\" del 12 marzo, R-Truth, Dean Ambrose, Luke Harper, Dolph Ziggler, Stardust e Daniel Bryan sono stati aggiunti a tale match.\nIl 22 febbraio, a Fastlane, Rusev ha difeso con successo lo United States Championship contro John Cena. Cena ha poi tentato di avere una rivincita per WrestleMania 31, ma sia Stephanie McMahon che lo stesso Rusev hanno rifiutato. Nella puntata di \"Raw\" del 9 marzo Cena ha attaccato Rusev rinchiudendolo nella \"STF\", rifiutandosi in seguito di lasciare la presa anche se Rusev aveva ceduto. Cena ha continuato a mantenere la presa fino a quando Lana gli ha concesso un rematch per lo United States Championship contro Rusev a WrestleMania.\nNella puntata di \"Raw\" del 20 ottobre 2014, Randy Orton, Kane e Seth Rollins (al tempo membri dell'Authority) hanno sconfitto John Cena e Dean Ambrose in un 3-on-2 Handicap Street Fight match. Al termine del match, dopo un dissenso tra Orton e Rollins, quest'ultimo ha eseguito un \"Curb Stomp\" ai danni di Orton. Nella puntata di \"Raw\" del 27 ottobre, Orton si \u00e8 vendicato effettuando una \"RKO\" su Rollins. Nella puntata di \"Raw\" del 3 novembre Orton ha attaccato Rollins durante un match di quest'ultimo contro l'allora Intercontinental Champion Dolph Ziggler; di conseguenza Orton ha chiesto all'Authority di avere un match contro Rollins e Triple H lo ha accontentato, in modo tale da mantenere lo stesso Orton all'interno dell'Authority. Successivamente, dopo che il match \u00e8 stato vinto da Rollins, Orton ha iniziato ad attaccare tutti i membri dell'Authority lasciando la \"stable\" ed effettuando un \"turn face\"; salvo poi essere colpito da un \"Curb Stomp\" di Rollins, il quale lo infortuna (\"kayfabe\") e lo costringe ad assentarsi per diversi mesi. Il 22 febbraio 2015, a Fastlane, Orton ha fatto il suo ritorno per attaccare l'Authority. Nella puntata di \"SmackDown\" del 12 marzo Orton ha sfidato Rollins ad un match per WrestleMania 31. Nella puntata di \"Raw\" del 16 marzo, Rollins ha accettato la sfida di Orton.\nNella puntata di \"Raw\" del 2 marzo Paige ha sconfitto la Divas Champion Nikki Bella per squalifica a causa dell'interferenza di Brie Bella; dunque Nikki \u00e8 rimasta campionessa. In seguito Brie e Nikki hanno continuato ad attaccare Paige, finch\u00e9 AJ Lee non ha fatto il suo ritorno aiutando Paige. Nella puntata di \"Raw\" del 9 marzo \u00e8 stato annunciato che le Bella Twins avrebbero affrontato AJ e Paige a WrestleMania 31.\nIl 22 febbraio, a Fastlane, Cesaro e Tyson Kidd hanno sconfitto gli Usos (Jey Uso e Jimmy Uso) conquistando cos\u00ec il WWE Tag Team Championship. Nella puntata di \"Raw\" del 23 marzo \u00e8 stato annunciato che Kidd e Cesaro avrebbero difeso i titoli di coppia in un Fatal 4-Way Tag Team match contro i Los Matadores (Diego e Fernando), il New Day (Big E e Kofi Kingston) e gli Usos nel Kick-off di WrestleMania 31."}
{"id": "5331716", "revid": "124123", "url": "https://it.wikipedia.org/wiki?curid=5331716", "title": "Morti nel 111", "text": ""}
{"id": "5331721", "revid": "1543377", "url": "https://it.wikipedia.org/wiki?curid=5331721", "title": "Ferruccio Varagnolo", "text": "Fu allievo di Leandro Bisiach, attivo a Milano nel primo quindicennio del Novecento.\nI suoi strumenti, prevalentemente violini e viole, hanno all'interno della cassa l'etichetta con la seguente dicitura:\n\"Varagnolo Ferruccio Padovano, alunno di Leandro Bisiach, fece in Milano l'anno 19...\""}
{"id": "5331728", "revid": "767487", "url": "https://it.wikipedia.org/wiki?curid=5331728", "title": "Teoman", "text": ""}
{"id": "5331743", "revid": "767487", "url": "https://it.wikipedia.org/wiki?curid=5331743", "title": "Nil Karaibrahimgil", "text": ""}
{"id": "5331747", "revid": "1924342", "url": "https://it.wikipedia.org/wiki?curid=5331747", "title": "Emre Ayd\u0131n", "text": "Carriera.\nDal 1999 al 2003 ha fatto parte di un gruppo alternative rock chiamato 6. Cadde. Ha pubblicato anche un disco con questo gruppo nel 2003.\nNel 2006 ha pubblicato il suo primo album da solista.\nNell'ambito degli MTV Europe Music Awards 2008 ha vinto i premi come miglior artista europeo e miglior artista turco."}
{"id": "5331749", "revid": "827882", "url": "https://it.wikipedia.org/wiki?curid=5331749", "title": "Bubble", "text": ""}
{"id": "5331750", "revid": "767487", "url": "https://it.wikipedia.org/wiki?curid=5331750", "title": "Casiokids", "text": "I Casiokids sono un gruppo musicale synthpop norvegese formatosi nel 2005 e originario di Bergen."}
{"id": "5331766", "revid": "767487", "url": "https://it.wikipedia.org/wiki?curid=5331766", "title": "Muhamed D\u017eakmi\u0107", "text": "Carriera.\nNazionale.\nGioca la sua unica partita internazionale il 10 dicembre 2010 contro la Polonia (2-2)."}
{"id": "5331767", "revid": "287204", "url": "https://it.wikipedia.org/wiki?curid=5331767", "title": "Enrico da Monza", "text": "Biografia.\nNato a Milano, viene ricordato nelle fonti per la prima volta in un documento del 7 febbraio 1225 come membro del consiglio di Credenza della sua citt\u00e0 natale. La sua famiglia, nota in Genova come Monsia, venne inserita nella nobilt\u00e0 genovese e dal 1528 ascritta agli alberghi Cybo, Uso di Mare e Promontorio.\nNel 1229 \u00e8 a Tortona, ove cerc\u00f2 invano di impedire l'alleanza tra la citt\u00e0 e Sacro Romano Impero, avvenuta nel 1231.\nNel 1234 diviene comandante della \"Societ\u00e0 dei forti\", organizzazione militare milanese, distinguendosi per il valore e venendo soprannominato \"Mettefogus\". Nel 1237 viene eletto comandante delle truppe milanesi inviate a Brescia per la difesa della citt\u00e0 dalle truppe imperiali. La citt\u00e0 venne liberata ma, le truppe di Enrico furono successivamente attaccate e costrette alla fuga.\nNel 1238 viene eletto podest\u00e0 di Piacenza (alleata di Milano), carica che ricopr\u00ec sino al dicembre di quell'anno, venendo sostituito da Goffredo da Pirovano.\nNel 1240 viene eletto podest\u00e0 di Genova, succedendo a Filippo Vicedomino, ove promosse una sempre pi\u00f9 stretta alleanza tra i liguri, Milano e Piacenza. Enrico riusc\u00ec inoltre a riportare sotto il dominio genovese la ribelle Porto Maurizio, provocando per\u00f2 la reazione imperiale nel ponente ligure, guidata da Giacomo Del Carretto. Il 3 febbraio 1241 cedette l'incarico podestarile al piacentino Guglielmo Surdo.\nRitornato nella citt\u00e0 natale, continu\u00f2 ad impegnarsi nella resistenza contro l'impero. Nel marzo 1246 viene eletto podest\u00e0 di Vercelli, riuscendo a creare un'alleanza tra Milano e la storica nemica Novara. Lasci\u00f2 l'incarico podestarile il 1\u00ba aprile 1247, riuscendo a far eleggere il consanguineo Romualdo da Monza.\nNel 1252 viene eletto podest\u00e0 di Bologna e l'anno dopo di Parma, incarico che tenne sino al 20 maggio. Di Enrico non vi sono notizie successive al suo congedamento dall'incarico podestarile di Parma."}
{"id": "5331768", "revid": "287204", "url": "https://it.wikipedia.org/wiki?curid=5331768", "title": "Tuono (DC Comics)", "text": ""}
{"id": "5331770", "revid": "287204", "url": "https://it.wikipedia.org/wiki?curid=5331770", "title": "Associazione Calcio Mantova 1979-1980", "text": "Questa pagina raccoglie le informazioni riguardanti l'Associazione Calcio Mantova nelle competizioni ufficiali della stagione 1979-1980.\nStagione.\nNella stagione 1979-1980 con 32 punti in classifica si \u00e8 piazzato in dodicesima posizione.\nPur essendo una bandiera dell'ACM Ugo Tomeazzi viene esonerato il 12 dicembre 1979. \nI virgiliani sono reduci dalla sconfitta di Biella, penultimi in classifica con 6 punti in dieci partite. Per il presidente Romano Ferri una difficile decisione. Al suo posto arriva Ottavio Bianchi che condurr\u00e0 i biancorossi ad una salvezza ottenuta con largo anticipo."}
{"id": "5331771", "revid": "186864", "url": "https://it.wikipedia.org/wiki?curid=5331771", "title": "Ntc 2008", "text": ""}
{"id": "5331772", "revid": "1318658", "url": "https://it.wikipedia.org/wiki?curid=5331772", "title": "Europa Star Programme", "text": "L'Europa Star Programme, conosciuto anche con il nome European Silver Programme oppure Eurostar Programme \u00e8 una iniziativa di cooperazione tra alcune zecche europee dedicata all'emissione di monete a scopo collezionistico, iniziata nel 2004.\nCaratteristiche delle emissioni.\nLe monete hanno corso legale e sono costituite da metallo prezioso, perlopi\u00f9 argento, atte a celebrare l'identit\u00e0 europea.\nOgni stato europeo pu\u00f2 emettere delle monete da inserire nel Programma Europa legate al tema scelto per ogni anno; se emette pi\u00f9 di una moneta, queste possono differire per il valore facciale ma non per il disegno.\nLe monete sono emesse nella valuta in vigore in quel momento nel paese emittente.\nIl marchio d'identificazione del Programma.\nLa partecipazione al programma \u00e8 segnalata da un marchio speciale (il logo del Programma Europa) apposto sulle monete. Il logo \u00e8 una combinazione stilizzata tra una \"E\" (per l'Europa o il simbolo dell'euro) ed una stella (presente nella bandiera europea).\nLe monete emesse devono mostrare il logo chiaramente e visibile ad occhio nudo ma non deve essere parte integrante del disegno della moneta.\nIl logo \u00e8 stato progettato dal finlandese Hannu Veijalanen e utilizzato per la prima volta su una moneta del valore di 5 euro, emessa dall'Austria nel 2004.\nA partire dal 2016 le zecche che partecipano al programma hanno deciso di caratterizzare ancora di pi\u00f9 le monete coniate appositamente per la partecipazione adottando una faccia comune caratterizzata da una struttura portante basata su una grande stella a cinque punte e tre cerchi concentrici. Nel cerchio pi\u00f9 esterno viene inserito il tema dell'anno, nel cerchio centrale viene menzionato il nome del paese emittente mentre il cerchio centrale conterr\u00e0 un simbolo diverso per ogni paese.\nLa storia delle emissioni.\nOgni anno le zecche coinvolte nel programma scelgono un tema comune.\n2004.\nIl tema scelto \u00e8 stato: Allargamento dell'Unione europea\n2005.\nIl tema scelto \u00e8 stato: 60 anni di pace in Europa\n2006.\nIl tema scelto \u00e8 stato: Illustri personalit\u00e0 europee\n2007.\nIl tema scelto \u00e8 stato: Avvenimenti europei\n2008.\nIl tema scelto \u00e8 stato: Patrimonio culturale\n2009.\nIl tema scelto \u00e8 stato: Patrimonio europeo\n2010.\nIl tema scelto \u00e8 stato: Architettura europea\n2011.\nIl tema scelto \u00e8 stato: Esploratori europei\n2012.\nIl tema scelto \u00e8 stato: Artisti europei\n2013.\nIl tema scelto \u00e8 stato: Scrittori europei\n2014.\nIl tema scelto \u00e8 stato: Compositori europei\n2015.\nIl tema scelto \u00e8 stato: 70\u00ba Anniversario delle Nazioni Unite\n2016.\nIl tema scelto \u00e8 stato: Personaggi del XX secolo\n2017.\nIl tema scelto \u00e8 stato: Architettura del ferro e del vetro"}
{"id": "5331773", "revid": "599013", "url": "https://it.wikipedia.org/wiki?curid=5331773", "title": "Ivica Jozi\u0107", "text": "Carriera.\nClub.\nDopo aver giocato per alcuni anni in patria, nel 1992 si trasferisce in Germania. In seguito gioca con la squadra riserve dello Schalke 04, poi passa al Wattenscheid, inizialmente in Bundesliga e successivamente in seconda divisione. Dopo aver giocato anche a Wolfsburg (sempre nel secondo livello del calcio tedesco), si trasferisce in Belgio, vestendo le casacche di Anversa e Waregem prima di tornare in Germania, in una societ\u00e0 di terza categoria. Termina la carriera nel 2004, giocando in quarta divisione. Totalizza pi\u00f9 di 200 presenze in tutte le competizioni, solo 15 delle quali nelle prime divisioni di Jugoslavia, Germania e Belgio.\nNazionale.\nIl 24 aprile 1996 \u00e8 convocato per la sfida tra Bosnia e Albania (0-0): gioca tutta la sfida per 90'."}
{"id": "5331777", "revid": "1305772", "url": "https://it.wikipedia.org/wiki?curid=5331777", "title": "PartyNextDoor", "text": "\u00c8 stato il primo artista a firmare per OVO Sound, etichetta discografica del collega Drake, con la quale ha pubblicato il suo primo EP eponimo nel 2013. L'anno successivo pubblica \"PartyNextDoor Two\" e \"PNDColours\", seguiti da \"PartyNextDoor 3\" nel 2016. Nel corso della sua carriera ha collaborato con molti artisti, tra cui spiccano Drake, Rihanna, Big Sean e Jeremih.\nCome cantautore ha avuto successo dopo aver scritto \"Work\", singolo di Rihanna pubblicato all'interno dell'album \"Anti\", che ha raggiunto la vetta della \"Billboard\" Hot 100; per DJ Khaled ha scritto \"Wild Thoughts\", che ha raggiunto la seconda posizione nella classifica statunitense ed \u00e8 stato certificato cinque volte disco di platino dalla RIAA.\nBiografia.\nJahron Brathwaite nasce da madre giamaicana e padre trinidadiano a Missisauga, in Canada.\nPrimi anni e il debutto nella musica (2007\u20132014).\nIl cantante inizia la sua carriera musicale fondendo la musica elettronica con l'R&amp;B, producendo sotto il suo vero nome; all'et\u00e0 di 18 anni firma un contratto con l'etichetta Warner Chappell Music, e sceglie di usare lo pseudonimo PartyNextDoor. Il 1\u00ba luglio 2013 pubblica il suo primo EP, \"PartyNextDoor\", su iTunes Store: il disco debutta alla sesta posizione della Top Heatseekers edita da \"Billboard\", vendendo unit\u00e0. Il 20 luglio raggiunge la trentaquattresima posizione nella Top R&amp;B/Hip-Hop Albums. La sua prima collaborazione \u00e8 quella con il rapper canadese Drake nell'album \"Nothing Was the Same\": il canto di PartyNextDoor \u00e8 stato usato come voce di sottofondo nelle tracce \"Own It\" e \"Come Thru\".\nIl suo album in studio di debutto viene pubblicato il 30 luglio 2014 sotto il nome di \"PartyNextDoor Two\", anticipato dai singoli \"Muse\", \"Her Way\" e \"Recognize\", realizzata in collaborazione con Drake, che ha raggiunto la centrotreesima posizione nella \"Billboard\" Hot 100. Nel mese di dicembre ha pubblicato l'EP di quattro tracce \"PNDColours\", che avr\u00e0 un seguito con \"Colours 2\" nel 2017. Nel 2015 produce tre brani per Drake, \"Legend\", \"Preach\" e \"Wednesday Night Interlude\", contenuti nel mixtape \"If You're Reading This It's Too Late\".\n\"PartyNextDoor 3\" (2015\u20132018).\nPartyNextDoor vede la prima posizione nella \"Billboard\" Hot 100 come cantautore dopo aver scritto il testo di \"Work\", singolo di Rihanna pubblicato il 27 gennaio 2016 e contenuto nell'album \"Anti\". Il singolo ha tenuto la vetta per nove settimane consecutive. Oltre a \"Work\", PartyNextDoor ha scritto anche il testo di \"Sex with Me\", contenuto nello stesso disco.\nIl 25 marzo viene pubblicato \"Come and See Me\", singolo che presenta Drake come ospite ed estratto dal secondo album in studio \"PartyNextDoor 3\". Il video musicale di accompagnamento \u00e8 stato pubblicato il 23 giugno su Snapchat; diretto da Adrian Martinez, contiene le apparizioni di Kylie Jenner, Big Sean e Jhen\u00e9 Aiko. Il singolo ha ricevuto una candidatura alla 59\u00aa edizione dei Grammy Awards come miglior canzone R&amp;B, ed \u00e8 stato inserito nella colonna sonora del videogioco NBA 2K17. Il 15 giugno il cantante statunitense Jeremih ha annunciato un album collaborativo con PartyNextDoor su radio Real 92.3 LA, denominato \"Late Night Party\". I due collaborano quindi per la realizzazione di \"Like That\", singolo che presenta Lil Wayne come featuring, e vanno in tour insieme.\nIl 21 giugno viene annunciata la pubblicazione del secondo album in studio, \"PartyNextDoor 3\", prevista per il 12 agosto e anticipata dal secondo estratto \"Not Nice\".\nIl 4 giugno 2017 viene pubblicato l'EP \"Colours 2\", seguito di \"PNDColours\", senza alcun preavviso. Il progetto \u00e8 stato accompagnato da un cortometraggio pubblicato una settimana dopo, il 12 giugno. PartyNextDoor pubblica il suo quarto EP il 29 settembre sotto il nome di \"Seven Days\", supportato dagli artisti Halsey e Rick Ross, presenti come ospiti.\nL'8 febbraio 2018 collabora con Calvin Harris al singolo \"Nuh Ready Nuh Ready\", che raggiunge la quarantottesima posizione nella britannica Official Singles Chart e l'ottantatreesima nella Billboard Canadian Hot 100.\n\"Partymobile\" (2019\u2013presente).\nDopo un periodo di pausa, il cantante torna nella musica pubblicando i singoli \"The News\" e \"Loyal\", quest'ultimo in collaborazione con Drake. I due brani sono stati pubblicati il 22 novembre 2019 come estratti dal terzo album in studio \"Partymobile\", previsto per febbraio 2020. La data fu poi posticipata al 27 marzo, dove il disco \u00e8 stato pubblicato per OVO Sound e Warner Records, raggiungendo la terza posizione nella Billboard Canadian Hot 100 e l'ottava nella \"Billboard\" 200."}
{"id": "5331781", "revid": "852396", "url": "https://it.wikipedia.org/wiki?curid=5331781", "title": "Salyut 6", "text": ""}
{"id": "5331785", "revid": "852396", "url": "https://it.wikipedia.org/wiki?curid=5331785", "title": "Salyut 7", "text": ""}
{"id": "5331797", "revid": "729019", "url": "https://it.wikipedia.org/wiki?curid=5331797", "title": "Ken Patera", "text": "Carriera.\nWrestling.\nPatera inizi\u00f2 la sua carriera di lottatore nel 1973; dopo un breve stint in AWA, il suo primo feud di rilievo fu nella Mid-Atlantic contro l'allora United States Heavyweight Champion Johnny Valentine, con Patera nel ruolo del \"babyface\".\nNel corso degli anni settanta ed ottanta lott\u00f2, principalmente come heel, nella World Wrestling Federation (WWF), nella National Wrestling Alliance (NWA), e nella American Wrestling Association (AWA). Nel 1977, sfid\u00f2 Bruno Sammartino per il WWWF Heavyweight Championship, senza per\u00f2 riuscire a sconfiggere \"The Italian Strongman\".\nNel 1980, all'apice della carriera, Patera detenne il titolo Intercontinentale WWF (secondo campione in assoluto dopo aver sconfitto il primo detentore del titolo Pat Patterson), e l'NWA Missouri Heavyweight Championship, due titoli molto prestigiosi all'epoca. Fu uno dei wrestler pi\u00f9 odiati dal pubblico della sua era (vinse il premio \"Most Hated Wrestler\" di \"Pro Wrestling Illustrated\" nel 1977), e spesso era solito \"infortunare\" i suoi avversari con la sua mossa Full Nelson.\nPatera torn\u00f2 nel territorio della Mid-Atlantic da heel, sconfiggendo Chief Wahoo McDaniel per la cintura Mid-Atlantic Heavyweight Championship nell'aprile 1978. Difesa la cintura per circa un anno, la perse contro Tony Atlas per poi riconquistarla in seguito. Patera perse definitivamente il titolo in un match con Jim Brunzell, a Richmond, in Virginia.\nMembro fisso della stable heel The Heenan Family nell'AWA (1982\u20131983), e successivamente anche in WWF (1984\u20131985), mentre si trovava nella AWA, ebbe dei feud con l'emergente Hulk Hogan, con Greg Gagne, e con Jim Brunzell. Durante l'assenza di Bobby Heenan dalla federazione nel 1983, a causa di un infortunio alla schiena, Patera prese come manager Sheik Adnan El-Kaissie e form\u00f2 un tag team con Jerry Blackwell denominato \"The Sheiks\"; entrambi indossavano il tipico copricapo arabo e si scontrarono con gli High Flyers (Greg Gagne &amp; Jim Brunzell) per il AWA World Tag Team Championship, vincendo le cinture nel giugno 1983. Patera &amp; Blackwell persero poi le cinture in favore di Baron Von Raschke &amp; The Crusher. Nella WWF, Patera riesum\u00f2 il suo feud con Hogan, ed aiut\u00f2 Big John Studd nella sua rivalit\u00e0 con Andr\u00e9 the Giant.\nIl 6 aprile 1984, Patera venne arrestato per una rissa avvenuta in un ristorante McDonald's a Waukesha, Wisconsin. Sedici mesi dopo, fu condannato a due anni di carcere.\nLa WWF port\u00f2 nuovamente Patera nella compagnia nella primavera del 1987, questa volta come lottatore face. Ebbe delle discussioni con il suo ex manager Bobby Heenan che culminarono in un attacco fisico di Patera nei confronti di Heenan, che dovette portare un collare ortopedico per mesi dopo l'accaduto (kayfabe). Quindi, Patera inizi\u00f2 un feud con la Heenan Family (all'epoca composta da Paul Orndorff, Harley Race, King Kong Bundy e Hercules). Nel suo primo match dopo il ritorno, sconfisse The Honky Tonk Man per sottomissione con una presa bearhug, venendo acclamato dal pubblico.\nPoco tempo dopo il suo ritorno in WWF, Patera ebbe un serio infortunio al bicipite destro, che in breve tempo lo fece precipitare al rango di mid-card. Nel suo ultimo match trasmesso in televisione alla fine del 1988 (una sconfitta contro Bad News Brown e \"Outlaw\" Ron Bass), i commentatori Gorilla Monsoon e Lord Alfred Hayes affermarono in diretta che Patera era in declino e che stava per ritirarsi dalla lotta.\nPatera ritorn\u00f2 nella AWA all'inizio del 1989 e cerc\u00f2 senza successo di conquistare il titolo AWA World Championship sfidando Larry Zbyszko. Fece coppia con Brad Rheingans in un team chiamato \"The Olympians\". Il team sconfisse i Badd Company per il AWA World Tag Team Championship poco tempo dopo, ma il loro regno da campioni fu breve.\nVerso il finale di carriera, Ken Patera and\u00f2 a combattere nella UWF di Herb Abrams, nella PWA ed in altre federazioni minori del circuito indipendente in Minnesota.\nIl 12 agosto 2011, Patera ha fatto un ritorno a sorpresa sul ring in occasione dell'evento \"Legends &amp; Icons\" organizzato dalla Juggalo Championship Wrestling, perdendo contro Bob Backlund.\nVita privata.\nKen Patera \u00e8 il fratello minore di Jack Patera, allenatore in NFL dei Seattle Seahawks dal 1976 al 1982.\nSi \u00e8 sposato tre volte e ha due figlie.\nNel corso di una intervista \"shoot\" del 2008 per la RF Video, Patera ha affermato di essere un alcolista."}
{"id": "5331798", "revid": "1869172", "url": "https://it.wikipedia.org/wiki?curid=5331798", "title": "9 (Negrita)", "text": "9 \u00e8 il nono album in studio del gruppo musicale italiano Negrita, pubblicato il 24 marzo 2015 dalla Black Out.\nDescrizione.\nRegistrato al Grouse Lodge di Rosemount, nell'Irlanda del Nord, e masterizzato da Ted Jensen presso lo Sterling Sound di New York, l'album \u00e8 stato anticipato dal singolo \"Il gioco\", pubblicato il 27 febbraio 2015."}
{"id": "5331799", "revid": "599013", "url": "https://it.wikipedia.org/wiki?curid=5331799", "title": "Aventino Pavese", "text": "Carriera.\nCresce nell'Asti, con cui debutta nel campionato di Serie C 1939-1940. Lascia la squadra nel 1940, chiamato a svolgere il servizio militare, e gioca prima nel (con \u00e8 impiegato solamente nelle 3 partite di Coppa Italia) e poi nel Foggia, con cui disputa una sola partita. Nel 1942 torna all'Asti, e vi rimane anche nel campionato di Divisione Nazionale 1943-1944, nel quale \u00e8 l'unico astigiano in una squadra composta prevalentemente da giocatori in prestito. Gioca 13 partite con 5 reti, che lo rendono capocannoniere della squadra, e viene riconfermato anche per il successivo campionato di Serie C 1945-1946.\nNel settembre 1946 viene acquistato dal , in Serie B, insieme al compagno di squadra Cornelio Marchetto. Schierato come ala sinistra, disputa 26 partite con 6 reti nel campionato 1946-1947; a fine stagione, sempre insieme a Marchetto, torna all'Asti in Serie C. Vi rimane fino al 1950, per poi concludere la carriera nelle serie inferiori con squadre piemontesi."}
{"id": "5331800", "revid": "729019", "url": "https://it.wikipedia.org/wiki?curid=5331800", "title": "Sergej Jakirovi\u0107", "text": "Carriera.\nClub.\nDurante la sua ventennale carriera ha vestito 13 maglie diverse, giocando tra Croazia, Slovacchia, Slovenia, Bulgaria e Austria. I suoi unici titoli in carriera sono conquistati nel 2006, con il CSKA Sofia, quando in pochi mesi vinse Coppa e Supercoppa nazionale sconfiggendo rispettivamente Cherno More Varna in finale nella prima competizione (3-1) e Levski Sofia ai rigori nella seconda.\nNazionale.\nEsordisce il 17 agosto 2005 contro l'Estonia (1-0)."}
{"id": "5331801", "revid": "767487", "url": "https://it.wikipedia.org/wiki?curid=5331801", "title": "J\u00e1nos Neu", "text": "Carriera.\nMilita come calciatore nel MTK Hungaria e nel Budai 11. Viene anche convocato in alcune occasioni nella Nazionale ungherese, pur senza scendere mai in campo.\nSmessi i panni del calciatore, nel 1934 esordisce come allenatore segnalandosi come tecnico pi\u00f9 attento al lato umano che a quello strettamente tattico. Si trasferisce in Grecia, dove allena il Kavala e poi passa come direttore tecnico all'Aris Salonicco, con cui arriva in finale di Coppa di Grecia nel 1940.\nDopo la Seconda Guerra Mondiale entra nei quadri dirigenziali del MTK e si diploma in educazione fisica alla Scuola Superiore di Budapest. Nel 1948 lascia l'Ungheria e dopo un breve periodo in Austria nel 1949 si trasferisce in Italia, chiamato a collaborare con il dal connazionale Egri Erbstein. Dopo la Tragedia di Superga passa al nella Serie C 1949-1950, venendo esonerato a favore di Antonio Bisigato con la squadra al sesto posto in classifica ma ancora in lotta per la promozione in Serie B, che arriver\u00e0 sotto il suo successore. Nel gennaio 1951 subentra a Bruno Barbieri sulla panchina del e dall'anno successivo allena l'Aosta, entrambe in Serie C. Nel capoluogo valdostano rimane fino al 1954, quando si trasferisce sulla panchina della Pro Vercelli, in IV Serie. Nell'aprile 1955 rassegna le dimissioni per contrasti con la dirigenza, ma viene riconfermato alla guida della squadra . Allena le \"bianche casacche\" per due stagioni, sfiorando in entrambe la promozione in Serie C.\nNel marzo 1957 affianca Vincenzo Coltella come direttore tecnico sulla panchina dell'Ivrea.\nTerminata l'attivit\u00e0 calcistica si stabilisce definitivamente in Valle d'Aosta, restando sempre nell'orbita societaria dell'Aosta come dirigente."}
{"id": "5331803", "revid": "125109857", "url": "https://it.wikipedia.org/wiki?curid=5331803", "title": "Episodi di Atlantis (prima stagione)", "text": "La prima stagione della serie televisiva Atlantis, composta da 13 episodi, \u00e8 stata trasmessa dal canale britannico BBC One dal 28 settembre al 28 dicembre 2013.\nIn Italia la stagione \u00e8 stata trasmessa da Rai4 dal 12 aprile al 28 giugno 2015.\nIl toro della terra.\nTrama.\nUn giovane di nome Giasone si imbarca su una nave alla ricerca del padre scomparso. Si immerge con un batiscafo nel punto in cui sa che il genitore ha fatto l'ultima immersione ma una luce ed un vortice misterioso lo attirano verso di loro. Si risveglia su una spiaggia di una terra misteriosa in un'epoca remota e ignota, piena di creature mitologiche, vicino ad una citt\u00e0 cinta da antiche mura che si chiama Atlantide, governata da un re di nome Minosse. L\u00ec trova rifugio presso la casa di due uomini che si fanno chiamare Ercole e Pitagora: il primo narra delle gesta eroiche compiute mentre il secondo \u00e8 uno studioso. Giasone scopre che ogni anno viene fatta un'offerta umana al dio Poseidone: alcuni cittadini estratti a sorte vengono condotti nel labirinto dov'\u00e8 rinchiuso il Minotauro come sacrificio. Ai tre la fortuna non sorride, e sono costretti ad entrare nell'antro, dove incontreranno il Minotauro.\nLa figlia scomparsa.\nTrama.\nGiasone ed i suoi amici sono alla costante ricerca di soldi per poter campare. Quando un uomo anziano, che \u00e8 venuto a conoscenza dei tre dopo l'uccisione del Minotauro, chiede il loro aiuto per ritrovare la figlia scomparsa, essi accettano perci\u00f2 senza indugio. Ma la missione non si rivela semplice: la giovane, infatti, \u00e8 stata rapita dalle Menadi, seguaci fanatiche del dio Dioniso, per farne una di loro. Giasone e gli altri riescono ad entrare nel palazzo dove risiedono le Menadi ed incontrano la ragazza, che si chiama Medusa.\nUn ragazzo insignificante.\nTrama.\nIl nuovo successo del trio porta loro onore ma anche nuovi pericoli. La figlia del re, Arianna, si invaghisce di Giasone ma ella \u00e8 promessa sposa ad un giovane nobile fin da tenera et\u00e0. La regina, Pasifae, che spinge per il matrimonio tra Arianna ed il giovane, non vede di buon occhio l'interesse della figlia per Giasone. Intanto Giasone ed i suoi amici vengono arrestati per aver percosso per strada, senza saperlo, Eptariano, proprio il promesso sposo di Arianna. Il re Minosse decide quindi che il trio partecipi ad uno spettacolo di tauromachia in onore di Poseidone affinch\u00e9 sia il dio a giudicarli e decidere del loro destino. Pasifae vuole approfittare dell'evento per eliminare Giasone.\nScherzo del destino.\nTrama.\nMentre sono a caccia sulle montagne i nostri eroi incontrano un bambino abbandonato. Giasone si rifiuta di lasciarlo l\u00ec da solo e decide di portarlo ad Atlantide. Questo gesto porta per\u00f2 altri guai a Giasone ed ai suoi amici, che si ritrovano nel mezzo di un intricato dedalo di segreti e bugie che ruotano intorno al bambino che hanno salvato, che si scopre essere il figlio del re Laio, sovrano della citt\u00e0 di Tebe, che lo sta cercando ad Atlantide. Laio vuole il bambino morto perch\u00e9 stando a una profezia lui un giorno lo uccider\u00e0 e sposer\u00e0 la madre, comunque Giasone, Ercole e Pitagora portano il bambino in salvo, infine lo lasciano alle cure di un gruppo di uomini che si prenderanno cura di lui, prima di separarsi dall'infante, per\u00f2, lo battezzano con il nome di Edipo.\nBugie a fin di bene.\nTrama.\nArianna viene raggiunta da un messaggero giunto in citt\u00e0 per portargli delle notizie inattese di una persona che non vede da molto tempo, suo fratello in esilio. Decide di incontrarlo di nascosto e chiede aiuto a Giasone per portarla al luogo dell'appuntamento, eludendo la sorveglianza del palazzo di corte e dei suoi genitori. Il fratello vuole informare Arianna dei motivi per cui \u00e8 stato esiliato e dei giochi di potere che si stanno svolgendo a corte, che potrebbero portare al rovesciamento dello stesso re Minosse.\nIl canto delle sirene.\nTrama.\nDeciso a conquistare il cuore di Medusa dopo un incontro di lotta in cui ha perso mettendosi in ridicolo agli occhi di lei, Ercole chiede aiuto alla maga Circe, nota per essere una strega malefica, che gli dona una pozione magica. Ercole la offre a Medusa che si innamora di lui. Ma la pozione si rivela essere anche un potente veleno e la ragazza inizia a sentirsi molto male. Vedendo la sua amata in quelle condizioni, Ercole confida ai suoi amici il motivo della malattia di Medusa. Giasone decide di partire verso l'antro di Circe ma, prima di lui, parte anche Ercole deciso a risolvere la questione da solo. Ma Ercole cade in una trappola della maga. Giasone dovr\u00e0 non solo evitare la pericolosa Circe, che ha ben altro in mente, ma trovare anche un modo per salvare i suoi amici.\nLa promessa sposa.\nTrama.\nQuando Giasone apprende che Arianna convoler\u00e0 a breve a nozze con Eptariano, egli decide di partecipare al torneo di combattimenti in onore dei futuri sposi, deciso a sconfiggere il suo contendente ed a conquistare cos\u00ec la mano della figlia di Minosse. I suoi amici, prima riluttanti, decidono comunque di assecondarlo perch\u00e9 capiscono le ragioni che spingono Giasone in quest'impresa. Pasifae trama affinch\u00e9 Eptariano non perda.\nLe Erinni.\nTrama.\nL'arrivo inatteso del fratello di Pitagora aumenta il gruppo di Giasone, che vede finalmente la sorte girare a loro favore quando ad Ercole viene proposto come lavoro di scortare un giovane ed i suoi beni attraverso il deserto in cambio di una lucrosa ricompensa. Ma la cosa si rivela pi\u00f9 pericolosa del previsto: dopo aver trascorso una notte all'interno del tempio delle Erinni, spiriti della notte che vengono evocati per vendicare gli assassinii, la carovana viene attaccata da forze misteriose e malvagie che mettono in pericolo la vita di Giasone e dei suoi amici.\nLo scrigno di Pandora.\nTrama.\nKyros, uno strozzino a cui Ercole deve del denaro, fa rapire Medusa promettendo di liberarla in cambio dello scrigno di Pandora, che si trova nascosto nell'Ade. Con l'aiuto di Eunapio, un vecchio servitore della dea dell'oltretomba Persefone, Giasone ed Ercole riescono a raggiungere il regno dei morti mettendosi alla ricerca del prezioso oggetto. Ma il tempo stringe: Kyros ha concesso solo 24 ore di tempo per avere ci\u00f2 che chiede altrimenti uccider\u00e0 Medusa. Grazie all'aiuto di un sacerdote, Ercole e Giasone raggiungono il mondo dei morti, dove ritrovano il loro amico Ciro, che li conduce nel Tartaro, dove trovano lo scrigno, la mostruosa creatura che \u00e8 a guardia dell'oggetto dice agli avventurieri che se lo scrigno venisse aperto, cosa che accadrebbe di sicuro dato che esercita un potere sugli altri, tutti i mali del mondo verrebbero liberati. Nonostante tutto decidono di prendere lo scrigno, poi ritornano nel mondo dei vivi, ma comunque Giasone non se la sente di dare lo scrigno a Kyros, quindi ne creano un duplicato, e poi lasciano lo scrigno a casa loro. Giasone e gli altri vanno a prendere Medusa, dando a Kyros lo scrigno falso, poi lui lo apre e scopre che non \u00e8 quello vero, al suo interno c'era un serpente. Giasone e i suoi amici scappano, Medusa va a nascondersi a casa loro, Giasone poi uccide Kyros. Intanto Medusa, a casa dei suoi salvatori, viene sedotta dallo scrigno, che la spinge ad aprirlo, poi lei lo richiude, ma anche se \u00e8 rimasto aperto per poco, lo scrigno ha avuto il tempo necessario per maledire la giovane ragazza, trasformandola in una creatura con dei serpenti al posto dei capelli, e quando lo sguardo di una persona incrocia il suo, essa viene pietrificata. Medusa scappa via da Atlantide, poi Giasone va dall'Oracolo che gli dice che questo era il destino della ragazza, ma il peggio non finisce, la donna gli rivela che un giorno Giasone dovr\u00e0 uccidere Medusa per il bene di Atlantide, e suo malgrado, Giasone decide di accettare il suo destino. \nIl prezzo della speranza.\nTrama.\nPitagora chiede a Dedalo di decifrare le scritte riportate sullo scrigno di Pandora, intenzionato a trovare una cura per la maledizione che ha colpito Medusa: i due scoprono, per\u00f2, che l'unico rimedio \u00e8 il sacrificio della vita di Ercole. Pitagora decide di non rivelare la cosa al suo amico che per\u00f2, parte di nascosto alla ricerca di Medusa dopo che ha saputo da una sua fonte che lei si \u00e8 nascosta in una grotta lungo la spiaggia. Quando Giasone e Pitagora si accorgono della partenza di Ercole, cercano di raggiungerlo ma tutti e tre cadono prigionieri degli Sciti. Giasone viene ferito, ma lui e Pitagora vengono salvati da una ragazza di nome Atlanta, che gli medica la ferita. Ercole poi raggiunge i suoi amici, il giorno dopo raggiungono la spiaggia, e trovano Medusa in una caverna. Ercole, che ha scoperto che solo il suo sacrificio far\u00e0 ritornare la sua amata come prima, decide di morire lasciandosi pietrificare da lei, ma Giasone riesce a impedirglielo, inoltre viene messo in evidenza il fatto che lui \u00e8 immune allo sguardo di Medusa. Quest'ultima parla con Ercole dicendogli che non vuole il suo sacrificio, perch\u00e9 se l'unico modo per farla tornare normale fosse la morte di Ercole, lei non riuscirebbe pi\u00f9 a essere felice. Giasone, Pitagora ed Ercole lasciano la spiaggia, ma prima di andarsene Ercole promette a Medusa che trover\u00e0 il modo di riportarla alla normalit\u00e0, ma Medusa \u00e8 ben consapevole che non ci riuscir\u00e0 mai. \nI morsi della fame.\nTrama.\nGiasone, spinto dalla fame, ruba in un piccolo santuario un pezzo di carne che \u00e8 stato offerto alla dea Ecate. Tornato a casa, lo mangia completamente da solo, senza condividerlo con i suoi amici. Ben presto, per\u00f2, comincia a manifestare i sintomi di una maledizione, lui durante le notti si trasforma in una specie di lupo aggressivo, infatti Pitagora e Ercole gli spiegano che rubare le offerte elargite a un dio equivale a un sacrilegio, perci\u00f2 Giasone si \u00e8 trasformato, e l'unico modo per liberarlo dalla maledizione \u00e8 quello di fargli ingerire dell'argento. Pasife avvelena suo marito, il quale \u00e8 sempre pi\u00f9 debole. Ercole e Pitagora chiedono aiuto ad Arianna, la quale d\u00e0 ai due l'argento. Intanto Eptariano si \u00e8 messo alla ricerca di una strana creatura che \u00e8 comparsa in citt\u00e0, ovvero Giasone, ma Ercole e Pitagora riescono a nasconderlo, infine gli fanno ingerire l'argento salvandolo.\nPrescelto dagli Dei (prima parte).\nTrama.\nLa maga Circe appare in sogno a Giasone per ricordargli il patto che hanno stilato: egli deve uccidere sua sorella Pasife, pena la morte di Giasone e dei suoi amici. Al suo risveglio, Giasone organizza l'omicidio entrando con un sotterfugio nel palazzo reale. Giunto per\u00f2 nella stanza di Pasife, Giasone non riesce ad ucciderla nel sonno. Pasife si sveglia e d\u00e0 l'allarme. Giasone viene nascosto da Arianna, che gli medica la ferita che una delle guardie gli ha inflitto, poi gli fa passare l\u00ec la notte. Giasone decide di chiudere con Circe, quindi va da lei e la uccide, ma prima di morire la strega crea dei guerrieri scheletrici che cercano di uccidere Giasone, ma lui li sconfigge con l'aiuto di Ercole. Purtroppo l'ancella di Arianna trova il panno sporco di sangue con il quale lei aveva medicato Giasone, consegnandolo alla regina, che processa la figliastra con l'accusa di tradimento, dalla quale lei non si difende. Pitagora informa Giasone che la sua amata Arianna \u00e8 stata condannata a morte. Intanto il re Minosse \u00e8 sul letto di morte, gli rimane poco da vivere a causa del veleno.\nPrescelto dagli Dei (seconda parte).\nTrama.\nArianna viene processata da Pasifae venendo riconosciuta colpevole di tradimento e per questo condannata a morte. Giasone, con l'aiuto del capo delle guardie, Ramos, fedele al re, organizza la liberazione della principessa. Ramos permette a Giasone, Arianna, Ercole e Pitagora di scappare via da Atlantide, a costo della vita, infatti Ramos viene ucciso da Heptarian. Su consiglio dell'oracolo, il gruppo di amici fugge verso le miniere di argento sul monte Pangeo, dove vengono nascosti da un gruppo di lebbrosi, tra essi c'\u00e8 un uomo di nome Aesone, molto gentile, che decide di aiutarli. Pasife e i suoi soldati li raggiungono, e rapiscono Arianna, e mentre la donna si appresta a uccidere Giasone, all'ultimo momento arriva Aesone che la convince a non farlo perch\u00e9 il ragazzo \u00e8 suo figlio, avuto tanto tempo fa dallo stesso Aesone, infatti Pasife e Aesone sono i genitori di Giasone. Alla luce della sconcertante rivelazione, la malvagia regina se ne va senza fargli del male. Heptarian aggredisce Aesone e Giasone ma perisce per mano di quest'ultimo. Le strade di Giasone e Aesone si dividono, lui e i suoi amici tornano ad Atlantide, intanto Pasife \u00e8 ancora dell'idea di giustiziare Arianna, ma Minosse, dopo essersi ripreso, dato che Melas (avendo capito che la salute del re non stava peggiorando a causa di una malattia ma per l'assunzione di un veleno) gli ha fatto bere un antidoto per guarire, salva sua figlia dalla sentenza di morte rimproverando sua moglie per il suo comportamento. Saputo che Giasone ha salvato Arianna da morte certa, Minosse lo ringrazia, ma avendo capito che lui ama sua figlia, gli consiglia di dimenticarla."}
{"id": "5331804", "revid": "124125609", "url": "https://it.wikipedia.org/wiki?curid=5331804", "title": "Buffet", "text": "Buffet (pronuncia francese ; pronuncia italianizzata ) \u00e8 un termine francese di etimo incerto originario del XVIII secolo, il quale indicava originariamente il mobile sul quale erano disposte le vivande, in modo ben visibile ai consumatori.\nIn tempi pi\u00f9 recenti questo tipo di arredamento ha cominciato a essere poco frequente nelle abitazioni e relegato all'ambito ristorativo, perci\u00f2 la parola buffet ha cominciato a essere usata non pi\u00f9 per indicare l'arredamento ma per designare la disposizione delle portate e del servizio agli ospiti, in cui il cibo \u00e8 posto in un'area pubblica dove i commensali si servono da soli, scegliendo secondo preferenza cosa consumare.\nIl mobile: buffet e controbuffet.\nArredo che inizi\u00f2 ad essere introdotto nelle case a partire dal XVIII secolo, era posto nella sala da pranzo ed era costituito da un mobile con una spaziosa superficie che veniva apparecchiata disponendo le vivande su vassoi e piatti da portata. Il mobile poteva essere abbinato ad un secondo, di foggia similare e definito \"controbuffet\", che faceva da riscontro al buffet vero e proprio riprendendone le fogge in dimensioni minori. A volte buffet e controbuffet erano provvisti di specchiera o solo uno dei due.\nI materiali di fabbricazione erano di legno con i ripiani d'appoggio in pietra, marmo, vetro, specchio o altro. La loro estetica ha seguito le mode dei periodi nei quali \u00e8 stato impiegato. Successivamente furono introdotti anche materiali pi\u00f9 moderni come plastica e melamminico.\nIl servizio a buffet.\nIl nome deriva da quello del mobile dove erano disposti i piatti da consumare, dal quale ha traslato il significato, anche se solo di recente ha iniziato ad identificare il modo di presentare il cibo e non pi\u00f9 il supporto. In questo tipo di servizio i commensali possono vedere direttamente il cibo e immediatamente scegliere quali piatti si desiderano consumare, e quindi anche quanto cibo prendere.\nCome l'arredo omonimo, questo tipo di servizio prese piede nel Settecento e rimase in voga per tutto l'Ottocento e il Novecento fino ad oggi, variando principalmente le pietanze offerte, adattandosi bene alle circostanze sociali pi\u00f9 affollate. \u00c8 storicamente \"a buffet\" la colazione del servizio all'inglese nelle case delle classi pi\u00f9 abbienti, mentre pranzi e cene erano invece serviti da camerieri al tavolo.\nI buffet possono contemplare sia piatti caldi sia freddi e di solito comportano l'utilizzo di posate, ma esiste anche la possibilit\u00e0 di un \"buffet a dito\" (\"finger food\"), dove, solo per una serie di alimenti, si riesce a consumarli con una mano sola, come ad esempio fette di pizza, piccole tartine e crostini, salumi vari, ecc.\nL'uso di buffet \u00e8 utile quando bisogna servire un gran numero di persone tutte assieme, come in contesti istituzionali, \"convention\" aziendali o grandi feste. Alcuni esercizi commerciali sono specializzati in un servizio a buffet e offrono solitamente un men\u00f9 a prezzo fisso secondo la formula \"a volont\u00e0\" (in inglese \"all-you-can-eat\", che significa \"tutto quello che puoi mangiare\")."}
{"id": "5331805", "revid": "287204", "url": "https://it.wikipedia.org/wiki?curid=5331805", "title": "Janos Neu", "text": ""}
{"id": "5331806", "revid": "671029", "url": "https://it.wikipedia.org/wiki?curid=5331806", "title": "Beta Ethniki 1974-1975", "text": "La Beta Ethniki 1974-1975 \u00e8 la 16\u00aa edizione del campionato greco di calcio di secondo livello.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nTriangolare retrocessione.\nIncontri\nClassifica\nLegenda:"}
{"id": "5331807", "revid": "110157", "url": "https://it.wikipedia.org/wiki?curid=5331807", "title": "Episodi di Atlantis (seconda stagione)", "text": "La seconda ed ultima stagione della serie televisiva Atlantis, composta da 13 episodi, \u00e8 stata trasmessa dal canale britannico BBC One dal 15 novembre 2014 al 16 maggio 2015.\nIn Italia \u00e8 andata in onda dal 12 febbraio, con un'anteprima dei primi due episodi, per proseguire dal 7 marzo al 9 maggio 2016, su Rai4."}
{"id": "5331808", "revid": "1543377", "url": "https://it.wikipedia.org/wiki?curid=5331808", "title": "Undicesimo arsenale tecnico aeronavale", "text": "L', indicato anche come o semplicemente abbreviato in Hiro, fu un dipartimento della Marina imperiale giapponese basato a Hiro, villaggio alla periferia di Kure in seguito inglobato nel suo tessuto urbano, al quale era assegnato il compito della progettazione e sviluppo di velivoli come dotazione dei reparti della Dai-Nippon Teikoku Kaigun K\u014dk\u016b Hombu, la propria componente aerea.\nProvvisto di uno stabilimento di produzione, realizz\u00f2 alcuni modelli di idrovolante e motori aeronautici, nonch\u00e9 contribu\u00ec alla costruzione di modelli di aereo su licenza prima e durante lo svolgimento della Seconda guerra mondiale, venendo quasi totalmente distrutto dalle missioni di bombardamento strategico statunitensi nel raid del 5 maggio 1945 ad opera dei Boeing B-29 Superfortress."}
{"id": "5331809", "revid": "287204", "url": "https://it.wikipedia.org/wiki?curid=5331809", "title": "Buffet (disambigua)", "text": ""}
{"id": "5331812", "revid": "29044", "url": "https://it.wikipedia.org/wiki?curid=5331812", "title": "Mail", "text": ""}
{"id": "5331826", "revid": "61051", "url": "https://it.wikipedia.org/wiki?curid=5331826", "title": "Undicesimo Arsenale Tecnico Aeronavale", "text": ""}
{"id": "5331827", "revid": "61051", "url": "https://it.wikipedia.org/wiki?curid=5331827", "title": "Hiro Kaigun Kosho", "text": ""}
{"id": "5331828", "revid": "785863", "url": "https://it.wikipedia.org/wiki?curid=5331828", "title": "Omoide no Marnie", "text": ""}
{"id": "5331838", "revid": "1543377", "url": "https://it.wikipedia.org/wiki?curid=5331838", "title": "Cholat\u010dachl'", "text": "Cholat\u010dachl' o Cholat Sjachyl (\"montagna morta\" in lingua mansi, o \u0425\u043e\u043b\u0430\u0442-\u0421\u044f\u0445\u044b\u043b) \u00e8 una montagna sita nel nord della regione degli Urali in Russia. Spesso il nome della montagna viene tradotto come \"Montagna dei Morti\" o \"Montagna della Morte\" dando al luogo un aspetto sinistro. Sembra in realt\u00e0 che il nome derivi dal fatto che \u00e8 priva di cacciagione. La parola Mansi \"Kholat\" significa infatti sia \"morto\" che \"magra\".\nLa montagna \u00e8 oggetto di diverse importanti leggende Mansi.\nEventi legati al Cholat\u010dachl'.\nIncidente del passo Djatlov.\nNel febbraio 1959 un gruppo di nove escursionisti guidati da Igor Djatlov mor\u00ec in circostanze misteriose sul fianco orientale della montagna. Gli investigatori sovietici che si occuparono delle indagini stabilirono che le morti erano state provocate da \"una irresistibile forza sconosciuta\". Dopo l'incidente la zona fu interdetta per tre anni agli sciatori e a chiunque altro intendesse avventurarvisi. Lo svolgimento dei fatti resta tuttora non chiaro anche per l'assenza di sopravvissuti."}
{"id": "5331866", "revid": "767487", "url": "https://it.wikipedia.org/wiki?curid=5331866", "title": "Jan Delay", "text": "Il suo nome d'arte \u00e8 un omaggio a Young Deenay, rapper tedesca attiva negli anni '90.\nCarriera.\nNel 1991 ha iniziato a lavorare nel mondo musicale facendo parte del gruppo Beginner, tra i primi gruppi hip hop tedeschi.\nNel 2001 ha pubblicato il suo primo album da solista."}
{"id": "5331874", "revid": "587663", "url": "https://it.wikipedia.org/wiki?curid=5331874", "title": "Adobe Distiller", "text": "Adobe Distiller \u00e8 un programma per computer per convertire documenti dal formato PostScript a quello PDF, il formato nativo della famiglia dei prodotti Adobe Acrobat. \u00c8 stato pubblicato per la prima volta come componente di Acrobat nel 1993 ."}
{"id": "5331880", "revid": "767487", "url": "https://it.wikipedia.org/wiki?curid=5331880", "title": "Hadag Nahash", "text": "Gli Hadag Nahash (in ebraico \u05d4\u05d3\u05d2 \u05e0\u05d7\u05e9) sono un gruppo musicale hip hop/funk israeliano fondato nel 1996 a Gerusalemme. La band \u00e8 schierata politicamente con l'ideologia della sinistra e spesso scrive canzoni di protesta."}
{"id": "5331888", "revid": "767487", "url": "https://it.wikipedia.org/wiki?curid=5331888", "title": "Nik &amp; Jay", "text": "Nik &amp; Jay sono un duo musicale hip hop/pop danese attivo dal 2002."}
{"id": "5331890", "revid": "47767", "url": "https://it.wikipedia.org/wiki?curid=5331890", "title": "Balbina", "text": ""}
{"id": "5331891", "revid": "125535373", "url": "https://it.wikipedia.org/wiki?curid=5331891", "title": "Clueso", "text": "Ha inciso anche brani reggae ed \u00e8 noto per aver duettato con Udo Lindenberg nella nuova versione della canzone di successo di costui, \"Cello\""}
{"id": "5331906", "revid": "1924342", "url": "https://it.wikipedia.org/wiki?curid=5331906", "title": "De Jeugd van Tegenwoordig", "text": "I De Jeugd van Tegenwoordig sono un gruppo musicale hip hop olandese attivo dal 2005."}
{"id": "5331912", "revid": "585241", "url": "https://it.wikipedia.org/wiki?curid=5331912", "title": "Diego d'Acebo", "text": "Biografia.\nPriore e poi vescovo di Osma nel 1201, insieme al giovane canonico Domenico di Guzm\u00e1n, intraprese alcuni viaggi di evangelizzazione in varie localit\u00e0 europee, recandosi fino a Roma da papa Innocenzo III, che li indirizz\u00f2 in Linguadoca per contrastare gli eretici catari. I due frati formarono il primo movimento missionario di predicatori in povert\u00e0 a Prouille, come preludio di quello che divenne in seguito l'Ordine domenicano.\nTuttavia, forse gi\u00e0 malato, Diego dovette rientrare velocemente a Osma, dove mor\u00ec nel 1207."}
{"id": "5331917", "revid": "309289", "url": "https://it.wikipedia.org/wiki?curid=5331917", "title": "Urali settentrionali", "text": "Gli Urali settentrionali () sono una delle cinque regioni geografiche degli Urali, la pi\u00f9 meridionale degli Urali del Nord (\u0423\u0440\u0430\u043b\u044c\u0441\u043a\u0438\u0439 \u0421\u0435\u0432\u0435\u0440), e la pi\u00f9 accessibile. Si trova a sud degli Urali subpolari, a nord degli Urali centrali, ad est del bassopiano sarmatico e ad ovest del bassopiano della Siberia occidentale.\nDal punto di vista amministrativo si trovano nella Repubblica dei Komi, nel Circondario autonomo degli Chanty-Mansi-Jugra, nel Territorio di Perm' e nell'Oblast' di Sverdlovsk.\nDescrizione.\nLa catena montuosa si estende dai massicci del Kos'vinskij Kamen' e del Kon\u017eakovskij Kamen' verso nord fino alle pendici settentrionali del Tel'posiz, o meglio, alla riva del fiume \u0160\u010dugor, che lo circonda da nord. La catena corre rigorosamente da sud a nord con diverse creste parallele per una larghezza totale fino a 50-60\u00a0km. Il rilievo \u00e8 di media montagna, con vette piatte, frutto del sollevamento di antiche montagne livellate e dell'impatto delle successive glaciazioni.\nLe principali vette degli Urali settentrionali, che si trovano spesso lontano dalla cresta spartiacque, sono: Kon\u017eakovskij Kamen' (1\u00a0569\u00a0m) [1], Dene\u017ekin Kamen (1\u00a0492\u00a0m) [2], \u010cistop (1\u00a0292\u00a0m), Otorten (1\u00a0182\u00a0m, su altri mappe l'altezza \u00e8 di 1\u00a0234\u00a0m), Ko\u017eim-Iz (1\u00a0195\u00a0m), Tel'posiz (1\u00a0617\u00a0m).\nLe montagne sono ricche di minerali. Qui vengono estratti tra l'altro: bauxite, manganese e minerali ferrosi.\nGli Urali settentrionali sono molto popolari tra i turisti, specialmente il famigerato \"passo di Djatlov\", dove, nell'incidente del 1959, persero la vita nove escursionisti in circostanze misteriose mai chiarite."}
{"id": "5331919", "revid": "1924342", "url": "https://it.wikipedia.org/wiki?curid=5331919", "title": "Atiye Deniz", "text": "Nell'ambito degli MTV Europe Music Awards 2011 ha vinto il premio come miglior artista turco."}
{"id": "5331930", "revid": "110157", "url": "https://it.wikipedia.org/wiki?curid=5331930", "title": "Coppa dell'Imperatrice 2014 (pallavolo)", "text": "La Coppa dell'Imperatrice 2014 si \u00e8 svolta dal 10 al 14 dicembre 2014: al torneo hanno partecipato 24 squadre di club giapponesi e la vittoria finale \u00e8 andata per la quarta volta, la terza consecutiva, alle .\nRegolamento.\nLa competizione prevede che vi prendano parte 24 squadre. Sono previsti due fasi: nella prima si svolgono i primi due turni preliminari ed i quarti di finale, nella seconda si svolge la final 4. I club provenienti dalla V.Premier League scendono in campo solo da secondo turno."}
{"id": "5331934", "revid": "287204", "url": "https://it.wikipedia.org/wiki?curid=5331934", "title": "L'edera (film)", "text": ""}
{"id": "5331937", "revid": "1924342", "url": "https://it.wikipedia.org/wiki?curid=5331937", "title": "Isac Elliot", "text": "Nell'ambito degli MTV Europe Music Awards 2013 e degli MTV Europe Music Awards 2014 ha vinto il premio come miglior artista finlandese."}
{"id": "5331941", "revid": "287204", "url": "https://it.wikipedia.org/wiki?curid=5331941", "title": "Dulce Maria", "text": ""}
{"id": "5331942", "revid": "729019", "url": "https://it.wikipedia.org/wiki?curid=5331942", "title": "Hiro Matsuda", "text": "Kojima inizi\u00f2 ad utilizzare il ring name Hiro Matsuda mentre lottava nel sud degli Stati Uniti, ispirandosi a wrestler del passato come Sorakichi Matsuda e Matty Matsuda. In veste di allenatore Matsuda era celebre per la sua severit\u00e0 e per i bruschi metodi di allenamento (spesso infortunava realmente i giovani allievi in modo che imparassero il rispetto verso la professione di lottatore). L'aneddoto pi\u00f9 famoso al riguardo, coinvolse un giovane Hulk Hogan al suo primo giorno di allenamento, al quale Matsuda spezz\u00f2 una gamba. Quando Hogan fu guarito, torn\u00f2 alla scuola di Matsuda, per continuare ad allenarsi. Matsuda rest\u00f2 cos\u00ec impressionato dalla determinazione di Hogan che inizi\u00f2 ad allenarlo seriamente negli anni seguenti.\nCarriera.\nDebutt\u00f2 nel mondo del wrestling nella Japanese Wrestling Association di Rikid\u014dzan, ma lasci\u00f2 presto il Giappone per andare a combattere negli Stati Uniti. Di tanto in tanto tornava in Giappone, dove form\u00f2 un tag team con Antonio Inoki, suo grande amico nella vita reale.\nNel 1987 lott\u00f2 nella Jim Crockett Promotions come heel prendendo parte ad un feud tra Dusty Rhodes e Lex Luger. Matsuda era all'angolo di Luger. Durante il feud, veniva annunciato come \"The Master of the Japanese Sleeper\", una presa di sottomissione.\nIn seguito, lavor\u00f2 per breve tempo nella World Championship Wrestling in qualit\u00e0 di manager per la stable Yamasaki Corporation (i Four Horsemen in Giappone).\nMorte.\nKojima mor\u00ec nel 1999 a Tampa (Florida) a causa di un cancro al colon."}
{"id": "5331971", "revid": "70999137", "url": "https://it.wikipedia.org/wiki?curid=5331971", "title": "Sant'Elfego di Canterbury", "text": ""}
{"id": "5331973", "revid": "256896", "url": "https://it.wikipedia.org/wiki?curid=5331973", "title": "Museo d'arte del Parlamento di S\u00e3o Paulo", "text": ""}
{"id": "5331974", "revid": "125693109", "url": "https://it.wikipedia.org/wiki?curid=5331974", "title": "Giuseppe Brindisi", "text": "Biografia.\nGiuseppe Brindisi da giovanissimo ha iniziato ad operare nel campo dello spettacolo e della radio come deejay e speaker radiofonico in Puglia: successivamente studi\u00f2 scienze politiche all'Universit\u00e0 di Bari, lavorando contemporaneamente come giornalista sportivo presso alcune radio private di Bari. Nel settembre 1990 giunse in televisione debuttando come corrispondente dalla Puglia per la \u00abredazione sport\u00bb di \"Pressing\", rotocalco sportivo a quel tempo in onda su Italia 1. Nel 1991 lasci\u00f2 Bari trasferendosi a Milano per entrare, come giornalista, nella \u00abredazione sportiva\u00bb di \"Videonews\" (testata giornalistica, indipendente dai tre telegiornali delle reti Mediaset, che a quel tempo si occupava solamente di sport) e ottenne due incarichi: inviato di \"Pressing\" e conduttore del \"telegiornale sportivo\" di Italia 1 \"Studio Sport\". Nel 1993 pass\u00f2 alla redazione di \"Studio Aperto\" (a quell'epoca diretto da Vittorio Corona e poi da Paolo Liguori) dove condusse, a pi\u00f9 riprese, tutte le edizioni del telegiornale. Nel 2000 (sotto la direzione di Paolo Liguori e poi di Mario Giordano) divenne il \u00abcapo della redazione romana\u00bb di \"Studio Aperto\", incarico che mantenne fino al 2001 (sotto la direzione di Mario Giordano) perch\u00e9 Brindisi in quell'anno lasci\u00f2 il TG di Italia 1.\nNel 2001 pass\u00f2 al \"TG5\" dove assunse l'incarico di capo della redazione Internet e quindi nel corso degli anni condusse prima l'edizione della notte e in seguito quella diurna delle ore 13.00 (prima con vari partner, poi in conduzione singola); l'impegno con il \"TG5\" dur\u00f2 fino al novembre 2011 con una sola interruzione: infatti nel 2005, dal 12 settembre al 23 dicembre, l'allora direttore del \"TG5\" Carlo Rossella nomin\u00f2 Brindisi conduttore di \"Verissimo\" (in quel periodo in onda nel day-time pomeridiano feriale dal luned\u00ec al venerd\u00ec) insieme a Benedetta Corbi al posto di Cristina Parodi; il duo Brindisi-Corbi venne poi rimosso dalla conduzione a causa dei bassi ascolti: infatti dal 9 gennaio 2006 \"Verissimo\" pass\u00f2 a Paola Perego, mentre Brindisi e Corbi tornarono al \"TG5\" per condurre l'edizione delle ore 13:00 (abbinati in coppia oppure in conduzione singola) negli anni seguenti.\nNel novembre 2011 Brindisi, insieme a Benedetta Corbi e altri, dopo molti anni passati a Roma, torn\u00f2 a Milano passando alla nuova testata giornalistica News Mediaset (a quel tempo diretta da Mario Giordano, che in seguito diventer\u00e0 direttore del TG4 dal gennaio 2014) perch\u00e9 divenne uno dei conduttori dei notiziari e delle rubriche di \"TGcom24\".\nNel luglio 2013 pass\u00f2 al \"TG4\" (a quell'epoca diretto da Giovanni Toti) come conduttore dell'edizione serale delle ore 18:55 e come caporedattore: contemporaneamente a questi impegni, nella stagione televisiva 2013-2014 (da settembre a giugno), ha condotto \"Dentro la notizia\" (programma di approfondimento di seconda serata prodotto dal \"TG4\") su Rete 4; nell'autunno 2014 torn\u00f2 a condurre la nuova edizione di \"Dentro la notizia\", ma il direttore del \"TG4\" Mario Giordano dovette cancellare questa seconda edizione del rotocalco perch\u00e9 gli ascolti erano scesi al di sotto della media auditel di Rete 4 e quindi Brindisi rimase al \"TG4\" come conduttore dell'edizione serale e caporedattore. Il 2 aprile 2018 abbandona temporaneamente, dopo quasi cinque anni, la conduzione dell'edizione delle 18:55 del \"TG4\" (che lui, tuttavia, torna a condurre dall'autunno dello stesso anno).\nDal 3 agosto al 4 settembre 2015 ha condotto \"Dalla vostra parte... anche d'estate\", versione estiva di \"Dalla vostra parte\", in sostituzione a Paolo Del Debbio, ottenendo un ottimo riscontro di pubblico; inoltre ha condotto la puntata del 25 marzo 2016 del programma \"Dalla vostra parte\" al posto di Del Debbio.\nDal 9 aprile 2018 al 27 ottobre 2019 ha condotto, insieme a Veronica Gentili, la trasmissione \"Stasera Italia\" (erede di \"Dalla vostra parte\") alle 20:30 su Rete 4, inizialmente dal luned\u00ec al venerd\u00ec e poi nella stagione 2018-2019 solo nei fine settimana e in estate mentre nella stagione 2019-2020 (fino ad ottobre 2019) solo nei weekend.\nDal 7 aprile 2021 conduce un nuovo programma di informazione e di attualit\u00e0 in onda in prima serata su Rete 4, intitolato \"Zona bianca\", che va in onda ogni mercoled\u00ec in sostituzione degli speciali di \"Stasera Italia\". Il programma va ininterrottamente in onda durante l'estate e le festivit\u00e0 natalizie, mentre dal 13 febbraio 2022 viene spostato nella prima serata della domenica per sfidare \"Non \u00e8 l'Arena\", talk show de LA7 condotto da Massimo Giletti."}
{"id": "5331975", "revid": "599013", "url": "https://it.wikipedia.org/wiki?curid=5331975", "title": "Baudouin Ribakare", "text": "Carriera.\nHa allenato la Nazionale del suo paese tra il 1992 e il 2000 e tra il 2003 e il 2004."}
{"id": "5331976", "revid": "76963", "url": "https://it.wikipedia.org/wiki?curid=5331976", "title": "Natalie Bassingthwaighte", "text": "Carriera.\nNel 2003 ha iniziato a recitare nella soap opera \"Neighbours\". Nel 2004 diventa la cantante del gruppo elettropop Rogue Traders. Due anni dopo lascia il suo ruolo in \"Neighbours\".\nNel 2006 una sua cover di \"Don't Give Up\" cantata con Shannon Noll ottiene molto successo in Australia.\nNel 2008 lascia il gruppo Rogue Traders per proseguire la carriera solista e l'anno seguente pubblica il suo primo album in studio \"1000 Stars\", che contiene le hit \"Alive\" e \"Someday Soon\".\nDal 2008 al 2010 conduce il programma televisivo \"So You Think You Can Dance Australia\".\nNel 2011 diventa \"giudice\" di \"X-Factor Australia\"."}
{"id": "5331979", "revid": "287204", "url": "https://it.wikipedia.org/wiki?curid=5331979", "title": "Helene Rochas", "text": ""}
{"id": "5331981", "revid": "599013", "url": "https://it.wikipedia.org/wiki?curid=5331981", "title": "Lofty Naseem", "text": "Carriera.\nHa allenato la Nazionale burundese tra il 2012 e il 2014."}
{"id": "5331984", "revid": "1305772", "url": "https://it.wikipedia.org/wiki?curid=5331984", "title": "Pump Up the Volume", "text": ""}
{"id": "5331985", "revid": "599013", "url": "https://it.wikipedia.org/wiki?curid=5331985", "title": "Wilfried Rainer", "text": "Carriera.\nHa partecipato ai Mondiali Under-17 del 2009 come allenatore della Nazionale giovanile del Burkina Faso; in precedenza aveva anche allenato per 5 anni l'Under-17 del Togo e per 10 anni la Nazionale femminile del Vietnam.\nDal 2014 al 2015 \u00e8 stato l'allenatore della nazionale burundese."}
{"id": "5331986", "revid": "726373", "url": "https://it.wikipedia.org/wiki?curid=5331986", "title": "Geujeo bara bodaga", "text": "Geujeo bara bodaga (hangeul: \uadf8\uc800 \ubc14\ub77c \ubcf4\ub2e4\uac00, lett. \"Guardando e basta\"; titolo internazionale The Accidental Couple, conosciuto anche come \"That Fool\") \u00e8 un serial televisivo sudcoreano trasmesso su KBS dal 29 aprile al 18 giugno 2009.\nTrama.\nHan Ji-soo \u00e8 una famosa attrice, segretamente impegnata con il figlio di un politico di spicco. Quando la coppia resta coinvolta in un incidente stradale, per evitare di essere scoperta Ji-soo chiede ad un testimone, l'impiegato postale Gu Dong-baek, di sostituirsi al fidanzato alla guida della vettura su cui viaggiavano. Uno dei paparazzi accorsi sul posto, per\u00f2, inizia a sospettare che l'autista fosse in realt\u00e0 qualcun altro, molto probabilmente il vero fidanzato della donna. Per allontanare l'insistente giornalista, Ji-soo chiede a Dong-baek di fingere, per sei mesi, di stare uscendo con lei. L'uomo, che \u00e8 un suo avido fan, accetta senza esitazioni, ma, con il passare del tempo, Ji-soo si ritrova attratta da lui."}
{"id": "5331989", "revid": "123063974", "url": "https://it.wikipedia.org/wiki?curid=5331989", "title": "Massimo Mida", "text": "Biografia.\n\u00c8 nato a Falconara Marittima, provincia di Ancona, il 5 maggio 1917. Mida, figlio dello scrittore Mario Puccini e fratello del regista Gianni Puccini e dell'ispanista Dario Puccini, prese il cognome di sua nonna come nome d'arte. Laureato in giurisprudenza e diplomato in regia al Centro sperimentale di cinematografia, \u00e8 stato in guerra lavorando per il \"Centro cinematografico dell'Aeronautica\". \u00c8 stato critico cinematografico per Paese Sera e l'Unione Sarda. Come sceneggiatore ha collaborato ad importanti film come \"Pais\u00e0\", \"Achtung! Banditi!\" ed \"Europa '51\"."}
{"id": "5332014", "revid": "697352", "url": "https://it.wikipedia.org/wiki?curid=5332014", "title": "Rhys Webb", "text": "Biografia.\nWebb inizi\u00f2 a giocare a livello professionistico nel 2007 con gli Ospreys; usato inizialmente come sostituto di Michael Phillips e del rincalzo neozelandese Jamie Nutbrown, trov\u00f2 posto in pianta stabile nella \"franchise\" gallese giocando 16 partite durante la Celtic League 2010-11.\nGi\u00e0 membro della nazionale sevens che vinse la Coppa del Mondo di rugby a 7 2009 di Dubai, Webb conobbe il suo debutto internazionale con il il 10 marzo 2012 durante la partita interna contro l' valevole per il Sei Nazioni di quell'anno.\nSubentrato dalla panchina per sostituire Michael Phillips, quella fu anche la sua unica presenza nell'edizione del torneo che vide il Galles conquistare il Grande Slam.\nNominato miglior giocatore del Pro12 2014-15, un infortunio al piede sub\u00ecto durante un \"test match\" contro l' in preparazione alla gli precluse la partecipazione alla manifestazione.\nNel 2017 fu convocato nei per il loro \"tour\" in Nuova Zelanda, nel corso del quale Webb ebbe occasione di scendere in campo in due dei tre \"test match\" in programma contro gli \"All Blacks\" realizzando anche una meta."}
{"id": "5332019", "revid": "729019", "url": "https://it.wikipedia.org/wiki?curid=5332019", "title": "Yokosuka K2Y", "text": "Lo Yokosuka K2Y, citato pure come Yokosho K2Y ed indicato anche in base alle convenzioni di designazione allora vigenti, fu un aereo da addestramento primario biposto, monomotore e biplano, sviluppato dall'ufficio di progettazione giapponese \"K\u016bgish\u014d\", il Primo arsenale tecnico aeronavale di Yokosuka nei tardi anni venti e prodotto, oltre che dallo stesso, da altre cinque diverse aziende aeronautiche nazionali.\nVariante depotenziata del britannico Avro 504N, venne impiegato per la formazione dei piloti della Dai-Nippon Teikoku Kaigun K\u014dk\u016b Hombu, la componente aerea della Marina imperiale giapponese, andando ad affiancare l'Avro L, la versione basata a terra realizzata su licenza dalla Nakajima Hik\u014dki, rimanendo in servizio fino ai primi anni quaranta.\nStoria del progetto.\nLo sviluppo del K2Y venne commissionato dallo stato maggiore della Marina imperiale nel 1928 come possibile sostituto degli Avro 504K che equipaggiavano le proprie scuole di volo dall'inizio del decennio, da quando il governo britannico invi\u00f2 in Giappone la Sempill Mission, un gruppo di istruttori aeronavali inglesi guidati dal capitano William Forbes-Sempill, per consentire alla marina imperiale di costituire una propria componente aerea. Il nuovo modello avrebbe dovuto esprimere prestazioni complessive superiori, non penalizzando per\u00f2 la gi\u00e0 ottima stabilit\u00e0 e manovrabilit\u00e0 dei 504, utilizzando inoltre motori di concezione nazionale.\nL'ufficio tecnico del Primo arsenale tecnico aeronavale, dipartimento al quale era demandato studio e progettazione di velivoli per la marina e situato presso la base navale di Yokosuka, svilupp\u00f2 un modello che riproponeva, con alcune migliorie, l'impostazione generale dei 504 gi\u00e0 in servizio. Il progetto presentava una cellula a struttura lignea ricoperta da pannelli di compensato che integrava i due abitacoli, aperti e separati, posti in tandem per allievo pilota e istruttore, abbinata a una nuova velatura biplana, anch'essa dalla struttura lignea, con piani alari collegati da una doppia coppia di montanti interalari per lato. Modifiche vennero introdotte anche nel disegno della coda e nel carrello d'atterraggio, sempre un biciclo fisso con pattino d'appoggio.\nIl prototipo, completato nell'aprile 1929, durante le prove di volo conferm\u00f2 le aspettative dimostrando anche limitate capacit\u00e0 acrobatiche e ottenuto il consenso da parte delle autorit\u00e0 militari venne avviato alla produzione in serie.\nImpiego operativo.\nIl K2Y inizi\u00f2 ad essere consegnato alle scuole di volo della marina fin dal 1929 rimanendo in servizio fino all'introduzione del pi\u00f9 recente Ky\u016bsh\u016b K9W venendo rimpiazzato dal nuovo modello nei primi anni quaranta."}
{"id": "5332036", "revid": "767487", "url": "https://it.wikipedia.org/wiki?curid=5332036", "title": "Lina Rafn", "text": "Carriera.\nDal 1997 fa parte del gruppo musicale dance Infernal assieme a Paw Lagermann. Il primo singolo pubblicato dal gruppo \u00e8 stato il brano strumentale \"Sorti de l'enfer\". La canzone pi\u00f9 famosa del gruppo \u00e8 invece \"From Paris to Berlin\" (2005).\nDal 2008 al 2010 e nuovamente dal 2014 \u00e8 tra i \"giudici\" del programma televisivo \"X Factor Danimarca\".\nNel 2011 ha pubblicato un singolo come membro del duo Paw &amp; Lina e tre singoli da solista."}
{"id": "5332045", "revid": "37401", "url": "https://it.wikipedia.org/wiki?curid=5332045", "title": "Nascita miracolosa", "text": "La nascita miracolosa \u00e8 un elemento comune nei testi religiosi e nella letteratura antica. Le narrazioni sulle nascite miracolose comprendono manifestazioni di entit\u00e0 soprannaturali (che annunciano preventivamente la nascita ai genitori tramite sogni o visioni o appaiono al momento della nascita), concepimenti a seguito di interventi divini, eventi celesti o astronomici particolari (come la comparsa di astri o di luci nel cielo) ed altri fenomeni straordinari. Esistono racconti di nascite straordinarie per divinit\u00e0 pagane, eroi mitologici, profeti delle grandi religioni ed anche per alcuni sovrani dell'antichit\u00e0. Le nascite miracolose comprendono diverse tipologie, tra cui il concepimento in assenza di rapporto sessuale, la fecondazione di una donna mortale da parte di una divinit\u00e0 maschile, l'incarnazione di una divinit\u00e0 o uno spirito preesistente nel grembo di una donna mortale. Un tipo particolare di nascita miracolosa \u00e8 la \"nascita verginale\", in cui una vergine viene resa gravida senza intervento umano. Nascite verginali sono narrate per Ges\u00f9, Lao Tzi, Perseo, Romolo e Remo, Alessandro Magno e Quetzalcoatl.\nInduismo.\nKrishna.\nLa storia di Krishna comincia con una nascita miracolosa. Per aiutare gli esseri umani, il dio Vi\u1e63\u1e47u si incarn\u00f2 nel grembo di Devaki (moglie di Vasudeva) e nacque come suo figlio. Secondo il Mah\u0101bh\u0101rata, Vasudeva e Devaki erano stati imprigionati dal re Kamsa e Krishna fu concepito da un capello nero di Vishnu caduto sul grembo di Devaki. Il Bh\u0101gavata Pur\u0101\u1e47a racconta che Vishnu appar\u00ec a Vasudeva e Devaki e disse loro che egli stesso sarebbe venuto al mondo come il loro ottavo figlio. Lo stesso testo descrive diversamente il concepimento miracoloso di Krishna: Vishnu trasfer\u00ec la sua gloria in Vasudeva e attraverso la mente del marito Devaki la ricevette. Il Vishnu Purana dice che prima della nascita di Krishna nessuno poteva guardare fisso Devaki a causa della luce che la investiva e coloro che contemplavano questo splendore sentivano la loro mente disturbata. Alcuni autori hanno riportato che la madre era vergine al momento del concepimento, ma ci\u00f2 non corrisponde a quanto riferito dalle Sacre Scritture ind\u00f9, secondo cui Devaki, al tempo della nascita di Krishna, era sposata con Vasudeva e aveva gi\u00e0 avuto sette figli e solo per il settimo di essi, Balar\u0101ma, si parla di un concepimento miracoloso (per la mitologia ind\u00f9, Balarama fu concepito da un capello bianco di Vishnu); i primi sei figli furono fatti uccidere dal re Kamsa, mentre Balarama fu salvato miracolosamente da Vishnu mediante il trasferimento nel grembo di Rohini (seconda moglie di Vasudeva). Secondo vari interpreti delle Scritture ind\u00f9, Krishna fu comunque concepito senza un rapporto sessuale, per cui la sua nascita, anche se non si pu\u00f2 definire verginale a causa dei precedenti figli di Devaki, \u00e8 comunque ritenuta soprannaturale.\nBuddismo.\nBuddha.\nNei J\u0101taka, una sezione del Canone p\u0101li, si afferma che prima della nascita lo spirito di Gautama Buddha si trovava nel \"Tushita\", uno dei cieli della mitologia ind\u00f9. Il Buddhacarita racconta che la madre di Gautama Buddha, la regina Maya (moglie del re Suddhodana) non aveva avuto figli fino a tarda et\u00e0. Una notte sogn\u00f2 che il Grande Essere entrava nel suo grembo sotto forma di un elefante bianco. Quando si svegli\u00f2 raccont\u00f2 il sogno al marito, che mand\u00f2 a chiamare i pi\u00f9 eminenti bramini per interpretarlo. Dopo essersi consultati tra di loro, essi dissero che la regina avrebbe partorito un bambino che avrebbe avuto una vita eccezionale. Maya rimase incinta e dopo dieci mesi lunari decise di andare a casa dei genitori per essere assistita dalla madre in occasione del parto; durante la strada ebbe le doglie e partor\u00ec nel boschetto di Lumbini. Sulla nascita di Buddha esistono numerose leggende. Durante la gravidanza, la madre fu vegliata da quattro guardiani divini, che accudirono madre e figlio in occasione del parto; Maya partor\u00ec in piedi ed appoggiata ai rami di un albero di fico e il figlio usc\u00ec dallo stesso fianco che nel sogno era stato trafitto; il bambino nacque perfettamente cosciente e fu subito in grado di camminare e di parlare; la notte in cui nacque Siddharta, si sent\u00ec il suono di musiche celestali e vi furono bagliori di luce nel cielo. Anche nel caso di Buddha, alcuni autori hanno riportato una nascita verginale, ma le Sacre Scritture buddiste non dicono che Maya fosse vergine e un simile evento \u00e8 ritenuto improbabile, dato che le stesse Scritture riferiscono che Maya e Suddhodana erano sposati da vent'anni. Alcune leggende tardive narrano che comunque la madre concep\u00ec miracolosamente il futuro Buddha senza l'intervento del marito (dopo una notte trascorsa in sua assenza), ma i racconti pi\u00f9 antichi, a parte la narrazione dei sogni premonitori, presentano l'evento come un fatto normale. Le tradizioni buddiste pi\u00f9 antiche raccontano che il concepimento ebbe luogo con il contributo di entrambi i genitori e di \"genio\".\nZoroastrismo.\nZarathustra nacque in una nobile famiglia; il padre era Pourusaspa, un uomo religioso e colto, mentre la madre si chiamava Dughdova. La nascita di Zarathustra fu voluta dal dio Ahura Mazd\u0101, che invi\u00f2 la \"Fravarti\" (anima individuale) del profeta in missione sulla Terra; quando il profeta fu concepito, la madre risplendette di una luce soprannaturale e le mura della casa furono incandescenti per tre giorni e tre notti. La madre sogn\u00f2 un angelo, che le disse che il nascituro sarebbe stato un grande profeta. Durante la gravidanza i demoni tentarono di distruggerlo, ma fu protetto da Ahura Mazda. Zarathustra nacque ridendo e tutto l'universo partecip\u00f2 alla sua gioia. Secondo una tradizione tardiva, avallata dall'informazione riportata da alcuni autori secondo cui Zarathustra era figlio unico, Dughdova era vergine e Zarathustra fu concepito da un raggio di luce. Secondo le scritture zoroastriane pi\u00f9 antiche ci\u00f2 non corrisponde al vero, dato che Zarathustra era il terzo di cinque figli; inoltre fu concepito con l'intervento di entrambi i genitori e gli spiriti del bene si limitarono a proteggere il concepimento e la gravidanza dall'attacco dei demoni.\nEbraismo.\nL'Antico Testamento contiene i racconti di diverse nascite miracolose riguardanti importanti personaggi della storia ebraica come Isacco, Giacobbe, Giuseppe, Sansone e Samuele, nati da madri sterili. Per Mos\u00e8 la Bibbia non parla di una nascita miracolosa ma solo di un salvataggio miracoloso del neonato, tuttavia la letteratura rabbinica descrive profezie ed interventi divini che avrebbero accompagnato anche la nascita di Mos\u00e8. Alle nascite citate, uno degli apocrifi dell'Antico Testamento aggiunge la nascita miracolosa di Melchisedec.\nIsacco.\nIsacco era figlio di Abramo e Sara. La madre era anziana e sterile, ma un angelo profetizz\u00f2 che lei e il marito avrebbero avuto un figlio. La profezia si avver\u00f2 e quando il bambino nacque fu chiamato Isacco, che significa \"colui che ride\", perch\u00e9 la madre aveva riso sentendo la profezia della sua nascita.\nEsa\u00f9 e Giacobbe.\nRebecca, moglie di Isacco, era sterile, cos\u00ec il marito preg\u00f2 Dio che gli concedesse di avere dei figli. La preghiera fu esaudita e Rebecca rest\u00f2 incinta ed ebbe due gemelli, Esa\u00f9 e Giacobbe.\nGiuseppe.\nRachele, seconda moglie di Giacobbe, non riusciva a dare figli al marito, cos\u00ec divenne gelosa della sorella maggiore Lia, prima moglie di Giacobbe (che aveva gi\u00e0 avuto quattro figli) e cos\u00ec propose al marito di unirsi con la sua schiava Bila, che diede a Giacobbe due figli. Solo dopo che Lia ebbe il sesto figlio, Dio esaud\u00ec le preghiere di Rachele, che rimase finalmente incinta e partor\u00ec un figlio che chiam\u00f2 Giuseppe.\nMos\u00e8.\nMos\u00e8 nacque da Amram e Jochebed, una coppia di ebrei schiavi in Egitto. Dato che il Faraone aveva ordinato di uccidere i figli maschi degli ebrei, la madre nascose il figlio per tre mesi, poi lo mise in una cesta cosparsa con bitume affidandolo alle acque del Nilo. La figlia del Faraone vide il bambino e lo salv\u00f2 dalle acque, quindi decise di adottarlo come figlio suo dandogli il nome di Mos\u00e8. Nella letteratura rabbinica, Jochebed, la madre di Mos\u00e8, viene identificata con Sifra, una delle levatrici a cui il Faraone ordin\u00f2 di impedire la nascita dei bambini ebrei; la donna non obbed\u00ec al comando e Jahv\u00e8 le promise che sarebbe diventata madre di due grandi personaggi della storia ebraica (che saranno Mos\u00e8 ed Aronne). Miriam, sorella di Mos\u00e8, fece un sogno in cui fu messa a conoscenza del fatto e disse a suo padre Amram che uno dei suoi figli sarebbe diventato il liberatore degli ebrei.\nSansone.\nLa moglie di Manoach era sterile e un angelo le comparve dicendo che avrebbe avuto un figlio maschio. L'angelo raccomand\u00f2 alla donna di non bere vino e liquori e di astenersi dai cibi impuri. Il figlio sarebbe stato consacrato a Dio per tutta la vita fin dal seno della madre. La donna ebbe un figlio maschio che fu chiamato Sansone.\nSamuele.\nAnna, moglie di Elkanah, era sterile e non poteva avere figli. Mentre si trovava insieme al marito al santuario di Silo, preg\u00f2 Dio che le concedesse di avere un figlio e gli promise che lo avrebbe consacrato al servizio divino. Successivamente, la donna si congiunse al marito e rest\u00f2 incinta. Ebbe un figlio maschio che chiam\u00f2 Samuele e come aveva promesso lo consacr\u00f2 al servizio di Dio.\nMelchisedec.\nIl Secondo libro di Enoch, un apocrifo dell'Antico Testamento, racconta che Melchisedec fu concepito per intervento divino nel grembo di una donna anziana e sterile, Sofonima, che non aveva rapporti da lungo tempo con il marito Nir, un sacerdote fratello di No\u00e8. La donna mor\u00ec prima di metterlo al mondo e Melchisedec venne fuori dal corpo della madre fisicamente sviluppato come un bimbo di tre anni, capace di parlare e di lodare Dio.\nCristianesimo.\nI Vangeli canonici riportano solo due nascite miracolose, quella di Giovanni il Battista e quella di Ges\u00f9. A queste, i Vangeli apocrifi aggiungono la nascita di Maria.\nGiovanni il Battista.\nGiovanni il Battista era figlio di Zaccaria, un sacerdote ebreo, e di sua moglie Elisabetta. I genitori erano anziani ed Elisabetta era sterile. L'arcangelo Gabriele apparve a Zaccaria e gli profetizz\u00f2 che avrebbe avuto un figlio che si sarebbe chiamato Giovanni. A causa del suo scetticismo, Zaccaria rimase muto per tutto il periodo della gravidanza ed anche dopo la nascita. Durante la circoncisione, al momento di indicare il nome scrisse su una tavoletta il nome di Giovanni e riacquist\u00f2 la parola.\nGes\u00f9.\nLa nascita di Ges\u00f9 \u00e8 raccontata dal Vangelo di Matteo e dal Vangelo di Luca. Luca racconta che l'arcangelo Gabriele apparve a Maria, una giovane donna di Nazareth promessa in sposa Giuseppe e gli annunci\u00f2 che avrebbe concepito e messo al mondo un figlio di nome Ges\u00f9, che sarebbe stato chiamato \"Figlio dell'Altissimo\". Di fronte all'incredulit\u00e0 di Maria, che era ancora vergine, l'arcangelo rispose che il concepimento sarebbe avvenuto per opera dello Spirito Santo e che niente \u00e8 impossibile a Dio. In seguito, a causa di un censimento voluto da Augusto, Giuseppe si rec\u00f2 a Betlemme, con Maria ancora incinta, per farsi registrare. L\u00ec Maria diede alla luce Ges\u00f9 e lo pose in una mangiatoia per animali. Avvertiti da un angelo, alcuni pastori si recarono nella grotta dove Ges\u00f9 era nato e lo adorarono. Secondo Matteo, Maria rest\u00f2 incinta ad opera dello Spirito Santo prima di andare ad abitare con Giuseppe. Il promesso sposo pens\u00f2 ad un concepimento adulterino, ma un angelo gli apparve in sogno e gli annunci\u00f2 che il bambino era stato concepito ad opera dello Spirito Santo. Successivamente, guidati da un astro, arrivarono alcuni Magi dall'Oriente ed adorarono il bambino offrendogli dei doni. Il racconto della nascita di Ges\u00f9 \u00e8 presente solo nei vangeli canonici di Matteo e Luca: Marco inizia infatti il suo vangelo con la predicazione di Giovanni Battista, mentre il prologo del Vangelo di Giovanni propone una riflessione teologica (preesistenza e incarnazione di Cristo), senza soffermarsi sulle vicende della nascita.\nMaria.\nIl concepimento e la nascita di Maria, madre di Ges\u00f9, sono raccontati da alcuni Vangeli apocrifi. Secondo il Protovangelo di Giacomo i genitori di Maria, Gioacchino e Anna, pur essendo sposati da molti anni non avevano figli. Un giorno Gioacchino fu scacciato dal Tempio con la sua offerta con l'accusa di essere un peccatore e perci\u00f2 decise di fare una ricerca sulla Sacra Scrittura; dopo avere scoperto che i giusti d'Israele avevano avuto una discendenza, per la vergogna decise di ritirarsi nel deserto digiunando e pregando. Nel frattempo Anna preg\u00f2 Dio di concederle un figlio e promise di consacrarglielo, maschio o femmina che fosse. Un angelo apparve ad Anna e le promise che avrebbe partorito. Poco dopo l'angelo apparve anche a Gioacchino e lo invit\u00f2 a tornare a casa, dicendo anche a lui che la moglie avrebbe partorito. Il \"Libro della nativit\u00e0 di Maria\" dice che i due sposi si incontrarono alla Porta d'Oro di Gerusalemme; l\u00ec si scambiarono un abbraccio e in quel momento avvenne il concepimento. Dopo nove mesi nacque una bambina, che fu chiamata Maria.\nIslam.\nGes\u00f9.\nIl Corano e altri testi della letteratura islamica contengono segnalazioni di alcune nascite miracolose, di personaggi biblici. Il Corano descrivere il concepimento verginale di Ges\u00f9 da parte di Maria (in arabo: Maryam), raccontato in diversi passaggi del testo. La narrazione racconta che Maria fu visitata dall'Arcangelo Gabriele, che le comunic\u00f2 che avrebbe dato alla luce un figlio, chiamato Isa' (Ges\u00f9), che sarebbe stato un grande profeta e che avrebbe parlato fin dall'infanzia, annoverandosi tra gli uomini devoti da adulto. A lui Dio avrebbe insegnato la saggezza, la Torah e l'Ingil (il vangelo nell'Islam). Quando la notizia fu data a Maria, lei domand\u00f2: \"Come potrei avere un bambino se mai un uomo mi ha toccata?\" Alla domanda l'angelo rispose: \"\"\u00c8 cos\u00ec che Allah crea ci\u00f2 che vuole: quando decide una cosa dice solo \"Sii\" ed essa \u00e8\"\". Il Corano dice ancora che Ges\u00f9 \u00e8 simile ad Adamo, che non aveva un padre ma fu creato miracolosamente da Allah.\nMaometto.\nSecondo alcune tradizioni islamiche, anche la nascita di Maometto sarebbe stata accompagnata da eventi straordinari. Amina, madre di Maometto, verso la fine della gravidanza sent\u00ec una voce soprannaturale che le rivel\u00f2 che avrebbe dato alla luce il pi\u00f9 grande dei profeti. Successivamente, la stessa voce le ordin\u00f2 di chiamare il bambino Muhammad, che significa \"il grandemente lodato\". Amina era sola quando partor\u00ec e fu assistita da alcuni angeli. Alla nascita di Maometto, una grande luce illumin\u00f2 il cielo da oriente ad occidente, tanto che Amina pot\u00e9 vedere i castelli di Damasco; inoltre il fuoco sacro dei Magi, che ardeva da mille anni, si spense improvvisamente. Maometto nacque gi\u00e0 circonciso, con il cordone ombelicale gi\u00e0 reciso.\nMitologia e religioni cinesi.\nHouji.\nHouji, eroe della mitologia cinese che invent\u00f2 l'agricoltura, fu concepito miracolosamente dalla madre dopo che mise un piede nell'impronta lasciata dal dio Shangdi. Secondo una versione del mito, la donna era una ragazza vergine, secondo un'altra versione era una donna sposata ma sterile.\nLao Tzu.\nSecondo le leggende taoiste, Lao Tzu fu concepito nel seno di una donna vergine che stava contemplando una stella cadente. La gravidanza dur\u00f2 62 anni (81 secondo altre versioni) e quando nacque aveva l'aspetto di un uomo anziano con la barba, perci\u00f2 fu chiamato Lao Tzu, che significa \"Vecchio Maestro\" o anche \"Vecchio bambino\". La madre partor\u00ec il figlio da un'ascella, mentre si trovava sotto un susino.\nConfucio.\nConfucio era figlio di un uomo anziano, Shuliang He, e di una giovane donna, Yan Zhengzai, che era la sua seconda moglie. La tradizione cinese racconta che Shuliang He aveva avuto dalla prima moglie soltanto delle figlie, perci\u00f2 Yan Zhengzai and\u00f2 in pellegrinaggio fino al monte sacro Niqiu e preg\u00f2 che le nascesse un maschio. Successivamente la donna ebbe in sogno la visione di un unicorno, che aveva il dono della parola e le rivel\u00f2 che da lei sarebbe nato un figlio che avrebbe goduto di un'enorme considerazione e sarebbe stato venerato come un \"re senza corona\". Nonostante i tentativi, il figlio non arrivava cos\u00ec la donna torn\u00f2 pi\u00f9 volte al monte Nuqiu. Durante una di queste visite, Yan Zhengzai si addorment\u00f2 sulla riva di uno stagno e le apparve in sogno una divinit\u00e0, l'Imperatore Nero (Signore del nord e delle acque), che le disse che avrebbe avuto un figlio che sarebbe stato il pi\u00f9 saggio degli uomini, ma avrebbe dovuto farlo nascere in un albero di gelso cavo. La donna rimase finalmente incinta e cerc\u00f2 a lungo l'albero senza trovarlo. Avvicinandosi l'epoca del parto, chiese aiuto al marito, che le disse che nelle vicinanze c'era una grotta detta \"del gelso cavo\". Al momento del parto, Yan Zhengzai si ritir\u00f2 in questa grotta e diede alla luce un maschio. Leggende posteriori hanno attribuito a Confucio un'origine semidivina ed hanno raccontato ulteriori eventi miracolosi che avrebbero accompagnato il concepimento e la nascita, ma tali leggende non sono accettate dai confuciani ortodossi, di tendenze razionaliste. Anche nel caso di Confucio, qualche autore ha riportato una nascita verginale, ma questa tesi non trova adeguati riferimenti nei testi antichi e nella tradizione cinese, in cui la madre di Confucio viene semplicemente descritta come una giovane donna di carattere forte.\nMitologia greco-romana ed ellenistica.\nDei.\nGli dei della mitologia greca sono figli di altri dei: Zeus ed Era hanno concepito Ares, Efesto ed Ebe (secondo alcuni miti Era concep\u00ec Ebe da sola, dopo essersi seduta su una lattuga), Apollo e Artemide sono figli di Zeus e Leto, Hermes \u00e8 figlio di Zeus e Maia, Persefone di Zeus e Demetra. Dioniso \u00e8 invece figlio di Zeus e di una mortale, Semele, ma viene divinizzato; secondo una versione del mito, Semele chiede a Zeus di vederlo nella sua forma divina, ma rimane folgorata, per cui il re degli dei recupera Dioniso dal grembo della donna e se lo cuce in una coscia fino al completamento della gestazione e alla sua nascita. Particolari sono le nascite di Atena e di Afrodite: la prima nacque dalla testa di Zeus, che aveva ingoiato la prima moglie Metide trasformata in una goccia d'acqua, la seconda nacque dalla spuma del mare, formatasi in seguito alla caduta del sangue di Urano, evirato dal figlio Crono (secondo un'altra versione del mito Afrodite \u00e8 invece figlia di Zeus e Dione). Nella mitologia romana, la nascita di Marte ha una variante, poich\u00e9 Giunone, con l'aiuto di Flora, lo concepisce toccando un fiore e quindi senza l'intervento di Giove.\nMitra.\nMitra era in origine una divinit\u00e0 indo-persiana; dall'Iran il suo culto arriv\u00f2 in Asia minore e successivamente divenne anche un dio ellenistico e romano. Nel mondo greco il mitraismo fu poco presente, mentre a Roma divenne popolare tra i soldati durante l'epoca imperiale. Sul mito della nascita di Mitra esistono diverse versioni. Secondo l'iconografia romana, Mitra nacque da una roccia e venne fuori gi\u00e0 fanciullo, a torso nudo, con un berretto frigio in testa, una fiaccola in una mano e una daga nell'altra mano. Secondo una tradizione iranica, Mitra nacque da una vergine, che per alcune fonti sarebbe la dea vergine Anahita, ma tale identificazione \u00e8 controversa, perch\u00e9 altre fonti indicano Anahita come la consorte di Mitra anzich\u00e9 la madre. Secondo le scritture indiane, Mitra nacque invece dalla dea Adit\u012b.\nEroi.\nNella mitologia greca vi sono diversi eroi, nati da un dio e una donna mortale o da una dea e un uomo mortale. Perseo \u00e8 figlio di Danae (una vergine figlia del re Acrisio) e di Zeus, che feconda la donna trasformandosi in una pioggia dorata; Eracle nasce da Alcmena e da Zeus, che per sedurla prese l'aspetto del marito; Elena \u00e8 figlia di Leda e Zeus, trasformatosi per l'occasione in un cigno. Anche Apollo gener\u00f2 figli con donne mortali: Ione nacque dalla sua unione con Creusa e Asclepio dalla sua unione con Coronide (o con Arsinoe secondo un'altra versione del mito). Particolari sono le nascite di Erittonio e di Attis: il primo fu concepito da Gea con lo sperma di Efesto caduto a terra in seguito ad un fallito tentativo di stupro ai danni di Atena, mentre il secondo fu concepito dopo che la madre Nana pos\u00f2 in grembo il frutto colto da un albero nato dal sangue fuoriuscito da una ferita del demone Agdistis. Anche nella mitologia romana vi sono nascite miracolose di eroi mitologici, come quella di Romolo e Remo, nati dall'unione di Marte con Rea Silvia, una vergine vestale.\nPersonaggi storici.\nNel mondo greco-romano vi sono anche leggende su nascite miracolose riguardanti personaggi storici: Plutarco nelle \"Vite parallele\" riferisce la leggenda che Alessandro Magno sarebbe stato concepito da Zeus la notte precedente il matrimonio della madre Olimpiade, mentre Svetonio nelle \"Vite dei Cesari\" racconta un'altra leggenda secondo cui Augusto sarebbe stato concepito da Apollo dopo che la madre Azia si assop\u00ec nel tempio del dio. Racconti di questo genere esistono anche per alcuni grandi filosofi greci: Porfirio riferisce che Pitagora era ritenuto figlio di Apollo, mentre Diogene Laerzio racconta una storia riportata da Speusippo secondo cui anche Platone era figlio di Apollo.\nMitologia egizia.\nHorus.\nNella mitologia egizia, il dio Horus, figlio di Osiride e di Iside, viene concepito in modo miracoloso. Esistono diverse versioni del mito, alcune delle quali frammentarie; quella pi\u00f9 completa \u00e8 stata raccontata da Plutarco nell'opera \"Iside e Osiride\". In questa versione del mito, il dio Osiride era stato ucciso dal fratello Seth, che aveva fatto a pezzi il suo cadavere gettandolo nel Nilo. La dea Iside riesce a ricomporre il corpo di Osiride ma non riesce a ritrovare il fallo, divorato da un pesce, pertanto lo sostituisce con un fallo artificiale. Con le sue arti magiche, Iside riporta temporaneamente in vita il marito e si congiunge con lui concependo Horus, che diventato adulto sconfigge Seth e insieme alla madre riesce a risuscitare Osiride, che inizia una nuova vita come re dei morti. Secondo una variante del mito, dopo avere ricomposto il cadavere di Osiride, Iside si trasforma in uno sparviero e si posa sul corpo del marito, quindi agita le ali per rianimarlo; dopo avere concepito Horus, Iside fugge nelle paludi del delta del Nilo, dove partorir\u00e0 il figlio. Anche nel caso di Horus, qualche autore parla di un concepimento verginale, ma secondo gli studiosi pi\u00f9 accreditati, le versioni classiche del mito tramandate dai testi pi\u00f9 antichi indicano che il concepimento di Horus sarebbe avvenuto attraverso un rapporto sessuale.\nPersonaggi storici.\nAlcuni monumenti egizi raccontano i miti della nascita divina di due sovrani, Hatshepsut e Amenofi III, concepiti dal dio Amon. Nel primo caso, Amon and\u00f2 da Iahmes dopo avere assunto l'aspetto del marito Thutmose I e la svegli\u00f2 con un odore piacevole, quindi pose l'Ankh, simbolo di vita, sul naso della donna, e Hatshepsut fu concepita. Nel secondo caso , Amon si present\u00f2 a Mutemuia sotto l'aspetto del marito Thutmose IV.\nMitologia azteca.\nHuitzilopochtli.\nSecondo una versione del mito, Huitzilopochtli era figlio di Coatlique, che rimase incinta per avere raccolto e posato in grembo una palla di piume caduta dal cielo.\nQuetzalcoatl.\nNella mitologia azteca ci sono diverse versioni della nascita di Quetzalcoatl. Nella prima, egli nacque da una vergine chiamata Chimalman, a cui il dio Ometeotl era apparso in sogno. In un'altra storia, la vergine Chimalman concep\u00ec Quetzacoatl ingoiando uno smeraldo. Una terza storia narra che Chimalman fu colpita al ventre da una freccia lanciata da Mixcoatl e nove mesi pi\u00f9 tardi mise al mondo Quetzacoatl. Talvolta Chimalman \u00e8 stata scambiata per Coalitque ed \u00e8 stata indicata come vedova anzich\u00e9 vergine.\nMitologia mongola.\nBondonchar Munkhag.\nNella mitologia mongola si racconta che Alan Goa, rimasta vedova del marito Dobun (da cui aveva avuto due figli) durante una notte fu svegliata da un bagliore e vide un essere splendente avvolto da una luce dorata che giaceva al suo fianco; l'essere fu poi portato via da un raggio di luce. La donna identific\u00f2 l'essere splendente con Tengri, dio supremo dei mongoli. Dopo l'episodio, Alan Goa rimase incinta ed ebbe un figlio. L'evento si ripet\u00e9 ed Alan Goa ebbe altri due figli, l'ultimo dei quali, Bondonchar Munkhag, diede origine al clan dei Borjigin, che fu la famiglia di Gengis Khan.\nGengis Khan.\nCome per il suo antenato Bondonchar Munkhag, anche a Gengis Khan fu attribuita una nascita miracolosa: secondo una leggenda diffusa dai suoi seguaci e tramandata da Kirakos di Gandzak, il condottiero mongolo sarebbe stato concepito miracolosamente da un raggio di luce che avrebbe colpito il grembo di sua madre. La storia segreta dei mongoli racconta invece che Gengis Khan nacque stringendo in un pugno un piccolo grumo di sangue, prefigurando il suo destino di grande guerriero.\nMitologia giapponese.\nKintar\u014d, personaggio della mitologia giapponese, secondo una versione del mito sarebbe figlio di Yama-uba e di un drago rosso, che lo avrebbe concepito mediante un raggio di luce da lui emesso ed inviato alla donna; Kintaro avrebbe ereditato dal drago il colore rossiccio della pelle."}
{"id": "5332064", "revid": "473173", "url": "https://it.wikipedia.org/wiki?curid=5332064", "title": "Soccorso in montagna", "text": ""}
{"id": "5332074", "revid": "965985", "url": "https://it.wikipedia.org/wiki?curid=5332074", "title": "Linda Lampenius", "text": ""}
{"id": "5332075", "revid": "767487", "url": "https://it.wikipedia.org/wiki?curid=5332075", "title": "Linda Brava", "text": ""}
{"id": "5332084", "revid": "1305772", "url": "https://it.wikipedia.org/wiki?curid=5332084", "title": "Broken Heart", "text": ""}
{"id": "5332086", "revid": "716642", "url": "https://it.wikipedia.org/wiki?curid=5332086", "title": "That Ras Club", "text": "Il That Ras Club, meglio noto come That Ras, \u00e8 una societ\u00e0 calcistica giordana di Al-Karak.\nFondato nel 1980, disputa le partite interne allo stadio Principe Faisal. Nel 2012-2013 ha vinto il suo primo trofeo, la Coppa di Giordania."}
{"id": "5332087", "revid": "767487", "url": "https://it.wikipedia.org/wiki?curid=5332087", "title": "Till Br\u00f6nner", "text": ""}
{"id": "5332090", "revid": "729019", "url": "https://it.wikipedia.org/wiki?curid=5332090", "title": "Liam Williams", "text": "Biografia.\nCresciuto nel Waunarlwydd, in cui trascorse tutte le giovanili e nella cui prima squadra riusc\u00ec ad assommare un paio di presenze, pass\u00f2 nel 2009 al che lo fece debuttare nella Welsh Premier Division.\nDue anni pi\u00f9 tardi esord\u00ec nella \"franchise\" regionale di Llanelli, gli , in Pro12.\nIl 2 giugno 2012 debutt\u00f2 internazionalmente a Cardiff contro i in un incontro cui la federazione gallese riconobbe lo \"status\" di \"test match\".\nFece parte della squadra gallese che partecip\u00f2 alla in Inghilterra e alla fine della stagione 2016-17 si laure\u00f2 campione del Pro12 con gli .\nIn quello stesso anno fu convocato nei British Lions per il loro \"tour\" in Nuova Zelanda, nei cui tre \"test match\" contro gli \"All Blacks\" ebbe l'occasione di venire schierato.\nDalla stagione 2017-18 milita in Inghilterra nei , formazione da lui scelta per motivi familiari, essendo legato sentimentalmente a una modella gallese che lavora a Londra."}
{"id": "5332093", "revid": "287204", "url": "https://it.wikipedia.org/wiki?curid=5332093", "title": "Uso di Mare", "text": "Gli Uso di Mare (o Usodimare) furono una famiglia aristocratica della Repubblica di Genova. Nel 1528 formarono uno dei 28 alberghi cittadini.\nStoria.\nSi hanno poche notizie biografiche su questa famiglia. Capostipite fu Bonifacio, figlio del patrizio genovese Otto Visconti, che fu soprannominato Uso di Mare per i suoi lunghi viaggi marittimi. Suo fratello Gionata (o Ogerio) fu capostipite dei De Mari, famiglia che in seguito si aggreg\u00f2 all'albergo Uso di Mare.\nAll'albergo formato in seguito alla riforma voluta da Andrea Doria nel 1528 si aggregarono le famiglie Borlasca, Cicheri, Delfino, Fabro, Gianelli di Castiglione, Isola, Giudice, Granelli, Macoli, Maggiolo, Manna, De Mari, Maragliano, Monza, Oliva, Pichenotti, Rovereto, Sansalvatore.\nTra i membri pi\u00f9 noti, Antoniotto fu un mercante e navigatore e nel 1456 fece parte della spedizione di Alvise Da Mosto per esplorare il fiume Gambia. Lanfranco fu un ammiraglio che nel 1320 combatt\u00e9 contro i ghibellini. &lt;br&gt;\nGherardo spos\u00f2 Teodorina Cibo (o Cybo), figlia naturale del cardinale Giovanni Battista Cibo, eletto papa nel 1484 con il nome di Innocenzo VIII. Dal loro matrimonio nacquero Battistina, sposa per breve tempo di Luigi d'Aragona, Peretta, sposa di Andrea Doria e Aranino, che ottenne dal nonno il permesso di adottare il cognome Cibo e fu padre del famoso botanico Gherardo Cibo.\nAlbergo Uso di Mare.\nNel 1528, in seguito alla riforma voluta da Andrea Doria, formarono uno dei 28 alberghi della citt\u00e0.\nArma.\nL'arma della famiglia era \"d'argento a tre fasce ondate di rosso\"."}
{"id": "5332101", "revid": "1086846", "url": "https://it.wikipedia.org/wiki?curid=5332101", "title": "Coppa Italia Dilettanti Lazio", "text": "La Coppa Italia Dilettanti Lazio \u00e8 il massimo torneo ad eliminazione diretta della regione Lazio, la prima edizione venne svolta nella stagione 1991-92, la squadra vincitrice ha diritto a partecipare alla fase nazionale della Coppa Italia Dilettanti.\nFormula.\nLa fase regionale laziale della Coppa Italia Dilettanti prevedeva fino al 2011 la partecipazione sia delle squadre di Eccellenza che di Promozione. La squadra di Eccellenza che vinceva la Coppa otteneva la qualificazione alla fase nazionale della Coppa Italia Dilettanti; qualora la squadra vincitrice fosse stata una squadra di Promozione, la stessa avrebbe ottenuto la promozione per il campionato di Eccellenza della stagione seguente (mentre la squadra di Eccellenza finalista partecipava alla fase nazionale della Coppa Italia Dilettanti).\nAttualmente partecipano solo le quarantotto squadre di Eccellenza; la squadra che vince la Coppa ottiene la qualificazione alla fase nazionale della coppa alla cui vincitrice spetta la promozione in Serie D.\nAlbo d'oro.\nDi seguito l'albo d'oro della Coppa Italia Dilettanti Lazio.\nIn \"corsivo\" le squadre che militavano in Promozione."}
{"id": "5332107", "revid": "33751", "url": "https://it.wikipedia.org/wiki?curid=5332107", "title": "Al-Wehdat Sports Club", "text": "L'Al-Wehdat Sports Club, meglio noto come Al-Wehdat, \u00e8 una societ\u00e0 calcistica giordana di Amman.\nFondato nel 1956, \u00e8 il secondo club pi\u00f9 titolato della Giordania, avendo vinto 17 campionati giordani, 10 Coppe di Giordania, 14 Supercoppe di Giordania e 10 Coppe della Federazione giordana (record).\nDisputa le partite interne allo stadio Re Abdullah di Amman. \nPalmar\u00e8s.\nCalciatori in rosa.\n\"Aggiornata al 2020.\""}
{"id": "5332109", "revid": "287204", "url": "https://it.wikipedia.org/wiki?curid=5332109", "title": "Associazione Calcio Venezia 1972-1973", "text": "Questa voce raccoglie le informazioni riguardanti l'Associazione Calcio Venezia nelle competizioni ufficiali della stagione 1972-1973."}
{"id": "5332130", "revid": "1305772", "url": "https://it.wikipedia.org/wiki?curid=5332130", "title": "Vacation", "text": ""}
{"id": "5332132", "revid": "1305772", "url": "https://it.wikipedia.org/wiki?curid=5332132", "title": "Torta ahogada", "text": "La torta ahogada (\"panino affogato\") \u00e8 uno dei piatti pi\u00f9 tipici e rappresentativi dello stato di Jalisco in Messico, particolarmente della citt\u00e0 di Guadalajara; anche se la sua popolarit\u00e0 si \u00e8 diffusa a differenti regioni del paese.\nStoria.\nLa torta ahogada ha le sue origini a Guadalajara agli inizi del secolo scorso. La \"leggenda urbana\" pi\u00f9 conosciuta racconta di un operaio che tornando a casa affamato, cerc\u00f2 di saziare il suo appetito, ma incontr\u00f2 solamente un pezzo di pane, una purea di fagioli, uno spezzatino di carne di maiale, salsa piccante e salsa di pomodoro. L'uomo prese gli ingredienti, prepar\u00f2 una merenda strana e gli piacque cos\u00ec tanto che chiese alla moglie di riprodurre gli ingredienti base e farne una ricetta.\nUna versione alternativa ci racconta che fu creata per incidente da una cameriera che, per distrazione, vers\u00f2 una salsa di pomodoro sopra il panino di un suo cliente, il quale lo mangi\u00f2 lo stesso e ne rimase cos\u00ec entusiasmato da chiederne il bis.\nIndipendentemente dall'origine la cosa sicura \u00e8 che esiste una sola forma per preparare la Torta ahogada con salsa di pomodoro allungata con acqua e salsa piccante, e gli abitanti di Guadalajara ne sono molto gelosi.\nPreparazione.\nLe tortas ahogadas si preparano con un pane conosciuto come \"birote\" o \"birote salado\", che \u00e8 caratteristico della regione e la cui consistenza e molto pi\u00f9 densa del pane bolillo normale e per questo con la crosta pi\u00f9 croccante e meno permeabile al suo interno per permettere una consistenza compatta nonostante venga sommerso nella salsa. Questa pagnotta salata si riempie di \"carnitas\" in stile Jalisco (carne di maiale fritta nello strutto), pu\u00f2 essere a fette, a cubetti o a pezzi, poi si sommerge dentro la salsa piccante di una variet\u00e0 di peperoncino chiamata \"chile de \u00e1rbol\" con condimento di aceto di vino, cumino e aglio. Successivamente si aggiunge la salsa di pomodoro. Si usa anche aggiungere fettine di cipolla bagnate con succo di limone.\nRecord.\nGuadalajara detiene il record per la torta ahogada pi\u00f9 grande del mondo con una lunghezza di 646 m, costituita da 1230 Kg di carne di maiale, 1640 Kg di pomodori, 546 Kg di limoni, 820 Kg di cipolla, 258 litri di salsa di peperoncino piccante."}
{"id": "5332133", "revid": "305248", "url": "https://it.wikipedia.org/wiki?curid=5332133", "title": "Lottizzazione politica", "text": ""}
{"id": "5332136", "revid": "767487", "url": "https://it.wikipedia.org/wiki?curid=5332136", "title": "Sonu Nigam", "text": "Canta e incide in diverse lingue, comprese le lingue kannada, hindi, oriya, tamil, assamese, punjabi, bengalese, malayalam, marathi, telugu e nepalese. Nell'ambito del cinema \u00e8 attivo come attore e cantante (doppiatore)."}
{"id": "5332140", "revid": "74801", "url": "https://it.wikipedia.org/wiki?curid=5332140", "title": "Mansi (popolo)", "text": "I mansi (in vogulo: \"maan's'i, maan's'i maahum\"), in passato noti come voguli, sono un gruppo etnico indigeno della Russia. Parlano una lingua appartenente al sottogruppo obugrico della famiglia linguistica uralica, cosa che li accomuna in particolare al vicino popolo dei chanty (o \"ostiachi\") ma anche ai popoli finnici di Russia. Vivono prevalentemente nel circondario autonomo degli Chanty-Mansi-Jugra, situato all'interno dell'oblast' di Tjumen', lungo un territorio che si estende dalle propaggini orientali degli Urali all'ampio bassopiano della Siberia occidentale.\nEtnonimo.\nQuesta popolazione ha come endoetnonimo i termini \"maan's'i\" e \"maan's'i maahum\", che significa \"popolo dei mansi\". Le trib\u00f9 orientali usano anche la denominazione \"m\u00e4n's\". Il significato originario del termine fa riferimento alla parola \"uomo\". Nel mondo i mansi sono per\u00f2 storicamente pi\u00f9 noti con l'esoetnonimo \"voguli\". L'uso di questo nome si diffuse inizialmente tra i chanty e i komi. Questi ultimi poi, facendo da guida per le armate russe nell'area del fiume Ob', lo trasmisero ai russi e da costoro si diffuse nelle altre lingue.\nIl primo resoconto scritto menzionante i voguli \u00e8 una cronaca russa del 1396. I resoconti precedenti, a partire da quelli attribuiti a Giurata Rogovi\u010d di Novgorod (1096), fanno riferimento alle genti della Jugra, senza distinguere fra chanty (\"ostiachi\") e mansi (\"voguli\"). Nelle fonti russe il termine \"mansi\" entr\u00f2 in uso nel 1785, ma solo verso gli anni venti del novecento divenne comune in Unione Sovietica. Ciononostante nel resto del mondo l'esoetnonimo di origine komi rimane pi\u00f9 usato.\nDemografia.\nNel 2010 i mansi in Russia erano . Ad eccezione di 259 individui stanziati nell'oblast' di Sverdlovsk, tutti gli altri vivono nel circondario di Khantia-Mansia e nel resto dell'oblast' di Tjumen'. Da un censimento ucraino del 2001 risult\u00f2 che nell'ex repubblica sovietica vivevano 43 mansi. In base ai dati statistici la popolazione mansi sembra relativamente stabile, tuttavia nel corso dei decenni \u00e8 diminuito il numero di coloro i quali considerano la lingua mansi come proprio idioma nativo.\nStoria.\nGli antenati dei popoli obugrici abitavano le aree occidentali della zona uralica. Durante il I millennio a.C. essi migrarono verso i tratti mediani del fiume Irty\u0161 e poi da questi ai tratti inferiori dell'Ob', dove si assimilarono alla popolazione locale (chiamata \"Por\" nelle leggende). Spostandosi verso la Siberia i popoli obugrici si separarono dai magiari, che sarebbero poi giunti in Europa centrale. Una pi\u00f9 netta distinzione fra mansi e chanty si produsse solo attorno al XIII secolo. La societ\u00e0 obugrica si divideva in due fratrie, quella dei \"mos\" e quella dei \"por\". Le famiglie mos consideravano come proprio animale totemico una lepre femmina, mentre per i por l'animale totemico era un maschio di orso. Nelle aree meridionali le trib\u00f9 allevavano bestiame e coltivavano la terra. Nella zona della taiga e della tundra le attivit\u00e0 pi\u00f9 diffuse iniziarono ad essere la caccia, la pesca e l'allevamento di renne. Si svilupp\u00f2 anche un ordine locale ed una struttura gerarchica.\nGi\u00e0 nel medioevo i mansi entrarono in contatto con la Rus'. Come testimoniato da alcuni ritrovamenti archeologici, gruppi di mansi erano stanziati lungo i corsi superiori del fiume Pe\u010dora, nelle vicinanze del regno komi della Grande Permia. Secondo alcune fonti i novgorodiani lanciarono delle campagne militari contro i chanty e i mansi gi\u00e0 verso la fine del I millennio d.C. La \"Prima Cronaca di Novgorod\" fa riferimento ad una campagna militare sotto la guida di Yadrei di Novgorod nel 1193, conclusasi con una disfatta per le forze russe.\nTra il XIII ed il XVIII secolo le trib\u00f9 chanty e mansi combatterono in pi\u00f9 occasioni, sotto la guida dei propri capi, non solo contro i russi ma anche contro i tatari. Verso la fine del XIII secolo i due popoli della Jugra entrarono nella sfera d'influenza di Novgorod, ma tra il XIV ed il XVI secolo pagarono dei tributi anche ai tatari. Questi ultimi comunque non interferirono con la struttura della societ\u00e0 mansi. In generale, rispetto ai chanty, i mansi si trovavano pi\u00f9 esposti agli attacchi di russi e tatari, specialmente a causa della posizione geografica pi\u00f9 vicina.\nNel XV secolo chanty e mansi diedero vita a diverse entit\u00e0 statali, tra cui il Principato di Pelym, il Principato di Kondia ed il Principato di Ljapin, tutti soggetti alle frequenti incursioni russe, capeggiate dal Gran Ducato di Mosca, ed in rapporto con il Khanato di Sibir'. Nel XVI secolo la conquista russa della Siberia ad opera del cosacco Ermak Timofeevi\u010d condusse al progressivo assoggettamento delle entit\u00e0 statali sviluppatesi in Jugra. Tale assoggettamento lasci\u00f2 ai chanty ed ai mansi una relativa autonomia fino al XVIII secolo.\nDopo la rivoluzione bolscevica i mansi e i chanty furono inquadrati nel \"circondario nazionale ostiaco-vogulo\", costituito nel 1930. Questo cambi\u00f2 nome nel 1940, venendo ribattezzato come \"circondario nazionale dei chanty-mansi\". Negli anni sessanta l'implementazione delle politiche di sfruttamento dei giacimenti petroliferi della Siberia occidentale condusse ad una significativa ondata migratoria verso le terre dei chanty e dei mansi, che col passare del tempo finirono per diventare una esigua minoranza della popolazione del circondario. Ci\u00f2 ha provocato dei cambiamenti anche traumatici nella vita del popolo mansi.\nLingua.\nLa lingua mansi (o \"vogula\") \u00e8 una lingua obugrica, appartenente alla famiglia linguistica uralica. Viene scritta in alfabeto cirillico ed \u00e8 divisa in vari dialetti. Le lingue da cui ha subito maggiore influsso sono quella komi e quella russa.\nReligione.\nTra i mansi le religioni pi\u00f9 diffuse sono lo sciamanesimo ed il cristianesimo ortodosso. Un primo tentativo di convertire i mansi all'ortodossia fu compiuto dal vescovo di Perm' Gerasim, ucciso dai mansi nel corso di un assedio nel 1447. La conversione di massa dei mansi avvenne solo nel XVIII secolo. Il compito fu affidato al monaco F\u00ebdor tra il 1714 ed il 1722. In precedenza solo alcuni principi avevano ricevuto il battesimo. Nonostante la conversione i culti sciamanici sopravvissero.\nCultura.\nNel XIX secolo furono avviati dei tentativi volti a creare la lingua letteraria mansi. G. Popov tradusse in lingua mansi il Vangelo secondo Matteo nel 1868. Qualche decennio dopo, nel 1903 il vescovo Nikonor pubblic\u00f2 un sillabario, ma gli sforzi dei missionari non bastarono a sviluppare una lingua letteraria.\nDopo la rivoluzione, come avvenuto per altri popoli indigeni della Russia settentrionale, le autorit\u00e0 sovietiche decisero di stimolare la creazione di una letteratura nazionale mansi, riguardante per\u00f2 principalmente il presunto progresso apportato ai mansi dalla rivoluzione. Il pi\u00f9 importante rappresentante della letteratura mansi fu lo scrittore Juvan \u0160estalov, il quale dopo la dissoluzione dell'URSS si convert\u00ec allo sciamanesimo e si fece propagandista della teoria che vede nei sumeri gli antenati delle popolazioni ugriche. La lingua letteraria mansi si basa sul dialetto \"sos'va\".\nInsieme ai khanty, i mansi hanno sviluppato una ricca mitologia obugrica.\nEconomia.\nLe occupazioni tradizionali dei mansi comprendono la pesca, la caccia nella taiga e l'allevamento di renne."}
{"id": "5332149", "revid": "1632387", "url": "https://it.wikipedia.org/wiki?curid=5332149", "title": "Manlio Cremonini", "text": "Origini e giovent\u00f9.\nNacque da famiglia di nobili origini. Sua bisnonna paterna era la contessa Cristina Ginanni Corradini Negri, appartenente a una delle pi\u00f9 antiche famiglie di Ravenna, figlia del conte Giuseppe e della contessa Antonia Carlotta Pompilj-Ariosti Pignatta, ultima discendente in linea indiretta di Ludovico Ariosto. Il nonno Giulio Cremonini, proveniente da una famiglia di militari e proprietari terrieri di vita \"more nobilium\", tenne la regalia postale ed il titolo di mastro di posta di Occhiobello e Santa Maria Maddalena sino all'avvento della ferrovia. La zia paterna, contessa Ida Negri degli Ariosto, era sposata con il pittore torinese Ernesto Pochintesta.\nCremonini si laure\u00f2 in Scienze Economiche e Commerciali presso l'universit\u00e0 Ca' Foscari di Venezia. Cominci\u00f2 a lavorare dapprima come libero professionista, quindi divenne proprietario e direttore del Bottonificio Marchigiano Cremonini ed infine socio accomandatario della Guglielmo Cremonini &amp; C., societ\u00e0 per gli appalti delle imposte di consumo, originata nel 1916 dalla scissione della societ\u00e0 'Cremonini &amp; Bossi' fondata nel 1889 dal padre Guglielmo e dallo zio Giovanni Cremonini.\nGi\u00e0 da studente manifest\u00f2 un forte interesse per la politica che lo port\u00f2 a fondare, insieme ai due futuri ministri Raffaello Riccardi e Augusto Liverani, il Fascio di Combattimento di Senigallia il 4 luglio del 1920, cominciando a riunire i sostenitori del nuovo partito presso il locale Circolo Cittadino, il club dove si incontravano le persone pi\u00f9 rispettabili. In realt\u00e0, la sezione senigalliese del Fascio avrebbe dovuto essere fondata un anno prima, tuttavia su consiglio di Benito Mussolini, in vacanza a Senigallia nell'estate del 1919, fu deciso di posticipare l'atto costitutivo a causa della esiguit\u00e0 degli iscritti. Nella primavera del 1919 furono molte le agitazioni studentesche a Senigallia, spesso represse severamente dall'allora Presidente del Consiglio Francesco Saverio Nitti, impegnato a trattare la ridefinizione postbellica dei confini nazionali. Nel maggio 1919, all'interno di una di queste manifestazioni, la 'giovane matricola Cremonini' fece la sua prima uscita pubblica arringando gli studenti assiepati sotto la lapide dedicata a Cesare Battisti, di fronte al Teatro 'La Fenice'.\nNel settembre del 1919, Cremonini, Vincenzo Joppolo e Nello Zazzarini, delusi dalla stipula del Trattato di Saint-Germain che abdicava ai diritti territoriali italiani in Dalmazia, tentarono di imbarcarsi su di un trasporto merci al fine di raggiungere Fiume, da pochi giorni occupata dai legionari di Gabriele d'Annunzio, ma il progetto svan\u00ec poich\u00e9 il capitano della nave salp\u00f2 prima dell'ora concordata, lasciandoli deliberatamente sul molo.\nNel 1922 Cremonini prese parte alla Marcia su Roma con le squadre d'azione marchigiane.\nIl 7 febbraio 1929 spos\u00f2 la nobile Giuseppina Benedetti-Forestieri, ispettrice della Croce Rossa Italiana, appartenente a un'antica casa aristocratica senigalliese imparentata con papa Pio IX e con monsignor Alessandro d\u2019Angennes, cappellano di Carlo Alberto. Attraverso il matrimonio, Cremonini si leg\u00f2 inoltre con il marchese Ottavio Thaon di Revel, gentiluomo di palazzo della regina Elena, con il Grande Ammiraglio Paolo Thaon di Revel e con il conte Eugenio Perrone di San Martino. Nel 1932 Vittorio Emanuele III lo cre\u00f2 Cavaliere dell'Ordine della Corona d'Italia. Nel 1941 lo stesso sovrano lo promosse Ufficiale nel medesimo Ordine.\nAl ritorno dalla guerra, Cremonini divorzi\u00f2 dalla moglie e si spos\u00f2 con la sorella minore di lei, Eugenia Benedetti-Forestieri.\nIl 12 novembre 1961 mor\u00ec improvvisamente mentre si trovava a Milano per affari. \u00c8 sepolto nella Cappella Cremonini presso il Cimitero Maggiore delle Grazie di Senigallia.\nL'attivit\u00e0 politica e amministrativa.\nSeguendo una veloce carriera all'interno del Partito Nazionale Fascista, Cremonini fu nominato nel\n1928 consigliere di amministrazione della neonata Azienda Autonoma di Cura e Soggiorno di Senigallia (la prima in\nItalia, insieme a Cortina d'Ampezzo). Nello stesso periodo diveniva consigliere di amministrazione del locale Teatro La Fenice. Fu consigliere comunale e commissario prefettizio del comune di Senigallia e nel 1930 fu tra i promotori della costruzione della Rotonda a Mare che diresse, come presidente della Azienda di Soggiorno, dal 1934 al 1939. Sotto la sua presidenza si organizz\u00f2 la visita del principe di Piemonte, Umberto di Savoia, che giunse a Senigallia per inaugurare la Colonia Maria Pia e la Rotonda stessa.\nSi occup\u00f2 anche di problemi politici ed economici come redattore de Il Popolo di Italia, contribuendo a quel giornale con articoli incentrati sull'esperienza fascista e sul corporativismo.\nIn qualit\u00e0 di presidente della Azienda di Soggiorno Cremonini commission\u00f2 all'amico Mario Caraf\u00f2li, giornalista de La Stampa, l'ideazione dello slogan pubblicitario \"Senigallia, la Spiaggia di Velluto\".\nTenne la carica di rettore della Amministrazione provinciale di Ancona dal 1929 al 1938.\nNel 1943 venne nominato segretario federale del fascio di Ancona e membro della Camera dei Fasci e delle Corporazioni.\nArmistizio, prigionia e dopoguerra.\nAllo scoppio della seconda guerra mondiale Cremonini, gi\u00e0 inquadrato in un reggimento di cavalleria, si arruol\u00f2 volontario e fu nominato capitano nel 13\u00ba reggimento Granatieri di Sardegna per essere poi inviato sul fronte jugoslavo. Nel 1943 venne quindi richiamato a Roma sino allo scioglimento del corpo, successivo agli scontri con reparti della Wehrmacht ed alla situazione di confusione generalizzata che viveva in quei giorni il Regio Esercito.\nDopo l'8 settembre 1943, trovandosi a Milano, venne fermato dalle autorit\u00e0 tedesche che gli prospettarono di scegliere se arruolarsi nelle milizie della RSI o se essere deportato in Germania. Cremonini si rifiut\u00f2 di aderire alla Repubblica Sociale e venne quindi inviato prima in Polonia ed in seguito in Germania ed internato nell'Oflag 83 presso la cittadina di Wietzendorf, dove conobbe, tra gli altri, lo scrittore Giovannino Guareschi. Rimase in detenzione sino alla fine della guerra.\nAll'arrivo degli Alleati, fu ulteriormente trattenuto, per qualche mese, allo scopo di chiarire la sua posizione di ex gerarca fascista.\nTorn\u00f2 quindi a Senigallia, a piedi, non appena libero.\nDopo la guerra, abbandonata l'esperienza fascista che considerava conclusa, simpatizz\u00f2 per i partiti di orientamento monarchico senza per\u00f2 pi\u00f9 praticare la politica attiva.\nAttivit\u00e0 filantropiche e sportive.\nNel 1921, con altri amici, fond\u00f2 la squadra di football Vigor Senigallia. Nel 1928, insieme al padre Guglielmo e ad altri appassionati, organizz\u00f2 il I Circuito Automobilistico di Senigallia al cui vincitore venne assegnato un premio dal capo del governo Benito Mussolini. Impegnato anche in attivit\u00e0 velica, partecip\u00f2 a diverse gare organizzate dalla Lega Navale con il suo cutter 'Falco'. Nel 1936 divenne consigliere della locale sezione del Club Alpino Italiano.\nNel 1955-56 fu tra i fondatori del Rotary Club di Senigallia.\nFu appassionato di numismatica, collezionista di monete, di antiquariato e di dipinti dei grandi maestri del passato."}
{"id": "5332151", "revid": "305248", "url": "https://it.wikipedia.org/wiki?curid=5332151", "title": "Lottizzazione urbanistica", "text": ""}
{"id": "5332153", "revid": "92723", "url": "https://it.wikipedia.org/wiki?curid=5332153", "title": "Eugenio Torre", "text": "Carriera scacchistica.\nNal 1974 divent\u00f2, all'et\u00e0 di 22 anni, il primo Grande maestro dell'Asia.\nDal 1970 al 2016 ha partecipato con la nazionale delle Filippine ad un record di 23 Olimpiadi degli scacchi (17 volte in prima scacchiera), ottenendo complessivamente il 59,6 % dei punti. Ha vinto tre medaglie di bronzo individuali in prima scacchiera (nel 1974, 1980 e 1986). e una medaglia di bronzo in terza scacchiera nel 2016.\nTre volte vincitore del campionato nazionale delle Filippine (1970, 2002, 2014).\nNel 1976 vinse il torneo quadrangolare \"Marlboro-Loyola Kings Challenge\" di Manila davanti ad Anatolij Karpov, Ljubomir Ljubojevi\u0107 e Walter Brown, diventando il primo giocatore a superare Karpov come campione del mondo in carica in un torneo (vinse anche l'incontro diretto con Karpov).\nNel 1982 vinse il torneo interzonale di Toluca alla pari con Lajos Portisch, davanti tra gli altri a Spasskij, Jusupov, Paluhae\u016dski, Seirawan e Nunn. Nel successivo torneo dei candidati perse 4-6 il match contro Zolt\u00e1n Ribli.\nAlcuni altri risultati:\nHa raggiunto il rating FIDE pi\u00f9 alto nel 1986, con 2619 punti Elo."}
{"id": "5332154", "revid": "661526", "url": "https://it.wikipedia.org/wiki?curid=5332154", "title": "Shreya Ghoshal", "text": "Biografia.\n\u00c8 attiva in particolare nell'ambito del cinema come cantante per playback. Canta e incide in diverse lingue, comprese le lingue kannada, hindi, oriya, tamil, assamese, punjabi, bengalese, malayalam, marathi, telugu e nepalese.\nHa vinto diversi premi tra cui quattro National Film Awards, cinque Filmfare Awards, tre State Film Awards e sette International Indian Film Academy Awards.\nNel gennaio 1998 ha pubblicato il suo primo album \"Bendhechhi Beena\". La sua carriera \u00e8 esplosa nel 2000, anno in cui ha vinto il talent-show \"Sa Re Ga Ma Pa\". Il primo film a cui ha preso parte come cantante per playback \u00e8 stato \"Devdas\" (2002).\nNel 2011 canta, insieme a Bappi Lahiri, \"Ooh La La\" per il film di Bollywood \"The Dirty Picture\".\nNel 2013 \u00e8 stata inserita da Forbes nella lista delle cento celebrit\u00e0 indiane pi\u00f9 importanti."}
{"id": "5332157", "revid": "253269", "url": "https://it.wikipedia.org/wiki?curid=5332157", "title": "Hugo Speer", "text": "Biografia e carriera.\n\u00c8 nato a Harrogate, North Riding of Yorkshire ed \u00e8 stato educato alla \"Harrogate Grammar School\". Ha iniziato la sua carriera da attore facendo delle apparizioni nelle serie televisive \"Metropolitan Police\" e \"Heartbeat\", e ha interpretato un ruolo minore nel film \"Picnic alla spiaggia\". La sua prima notabile apparizione \u00e8 stata quella nel ruolo di Guy nel film \"Full Monty - Squattrinati organizzati\" (1997). In seguito ha recitato anche in altri film, tra cui \"Swing\" (1999), \"Boudica\", \"Deathwatch - La trincea del male\" e \"The Interpreter\" (nel ruolo del fratello di Nicole Kidman).\nHa recitato pi\u00f9 assiduamente in televisione, in sitcom come \"Men Behaving Badly\", \"Clocking Off\" e \"The Last Detective\". Nel 2006 ha lavorato nella serie \"Sorted\" e nel 2008 ha recitato al fianco di Martine McCutcheon in \"Echo Beach\". Nel 2011 ha interpretato un personaggio nella serie \"Haven\". Ha recitato come John Foster nel penultimo e ultimo episodio della quarta stagione di \"Skins\". Nel 2013 compare nella pellicola \"Nymphomaniac\" del regista danese Lars von Trier, interpretando il personaggio di \"Mr. H\" all'interno del terzo capitolo del film (\"Mrs .H\").\nHa interpretato l'ispettore Valentine nella serie televisiva \"Padre Brown\" nella prima stagione e nel primo episodio della seconda. Dal 2014 interpreta il capitano Treville nella serie \"The Musketeers\". Dal 2015 \u00e8 sposato con l'attrice Vivienne Harvey, da cui nel 2013 ha avuto una figlia, Nico Belle."}
{"id": "5332159", "revid": "116209689", "url": "https://it.wikipedia.org/wiki?curid=5332159", "title": "Associazione Sportiva Verbania 1972-1973", "text": "Questa voce raccoglie le informazioni riguardanti l'Associazione Sportiva Verbania nelle competizioni ufficiali della stagione 1972-1973."}
{"id": "5332164", "revid": "2110845", "url": "https://it.wikipedia.org/wiki?curid=5332164", "title": "Alice Rahon", "text": "La sua opera contribu\u00ec alla nascita dell'astrattismo in Messico. Inizi\u00f2 la carriera come poetessa surrealista in Europa, poi divenne pittrice in Messico. Fu un'artista prolifica tra la fine degli anni quaranta e gli anni sessanta ed espose frequentemente in Messico e negli Stati Uniti, Paesi nei quali era circondata da molte amicizie. La sua opera rimase legata al surrealismo, in cui introdusse innovazioni tramite l'inclusione di elementi astratti e l'utilizzo di tecniche nuove come lo sgraffito e l'impiego di strutture preparate con la sabbia. Negli ultimi anni di vita rimase isolata per motivi di salute e venne dimenticata, nonostante la sua influenza sull'arte moderna messicana. Fecero eccezione le retrospettive del 1986 presso il Palacio de Bellas Artes e del 2009 e 2014 presso il Museo d'arte moderna di Citt\u00e0 del Messico.\nBiografia.\nPur essendo originaria del Doubs nella Franca Contea ad est della Francia, trascorse infanzia e giovinezza a Parigi. Da bambina era solita passare le vacanze estive e natalizie nella casa dei nonni paterni a Roscoff, in Bretagna, dove visit\u00f2 le spiagge di Morlaix, nella parte occidentale della Francia.\nAll'et\u00e0 di circa tre anni sub\u00ec un incidente che le caus\u00f2 la frattura dell'anca destra, e le cui conseguenze si ripercossero sul resto della vita. Costretta a letto per lunghi periodi, fin\u00ec per isolarsi dagli altri bambini, compresa la sorella minore Geo, e trascorse il tempo nel giardino di famiglia leggendo, scrivendo e mantenendo occupata la mente. L'isolamento aument\u00f2 quando a dodici anni cadde di nuovo e si ruppe una gamba. Tali eventi le conferirono un'identit\u00e0 fragile, e da adolescente la portarono a preferire la solitudine popolata di mondi immaginari. Per tutta la vita fu perseguitata da dolori ed assunse un'andatura claudicante.\nRimase incinta quando era ancora molto giovane, ma il bambino aveva difetti congeniti e mor\u00ec poco dopo la nascita.\nA Parigi conobbe lo stile bohemien. Nel 1931 incontr\u00f2 l'artista austriaco Wolfgang Paalen, che spos\u00f2 nel 1934. Insieme al marito entr\u00f2 in contatto con il movimento surrealista, di cui divenne ufficialmente membro nel 1936. Nello stesso anno inizi\u00f2 a pubblicare poesie con il nome di Alice Paalen e fece la conoscenza di altre artiste, come la fotografa svizzera Eva Sulzer, l'amicizia con la quale sarebbe durata tutta la vita. In questo periodo venne anche fotografata da Man Ray, e Picasso le dedic\u00f2 una poesia; con quest'ultimo ebbe una relazione a causa della quale il marito minacci\u00f2 di suicidarsi.\nInsieme a Paalen Alice inizi\u00f2 a viaggiare all'estero, abitudine che mantenne a lungo, recandosi in Alaska, Canada, Stati Uniti, Libano e Messico.. In particolare la visita, nel 1933, alla Grotta di Altamira con il marito, ed il viaggio in India nel 1936 insieme a Valentine Penrose ebbero un effetto che si ripercosse sulla vita e sull'arte di Alice, che in vecchiaia diede perfino il nome di Vi\u1e63\u1e47u e Subhashini a due gatti. Il viaggio in India contribu\u00ec anche a creare un rapporto di amicizia intima con Valentine Penrose, tanto che i versi poetici dell'una riecheggiarono quelli dell'altra per diversi anni.\nI coniugi Paalen ed Eva Sulzer vennero invitati in Messico da Andr\u00e9 e Jacqueline Breton e Frida Kahlo. Prima di raggiungere il Messico si erano recati in Alaska, nella Columbia Britannica e sulla costa occidentale degli Stati Uniti, dove Paalen era rimasto affascinato dall'arte indigena. La coppia giunse infine a Citt\u00e0 del Messico nel 1939, inizialmente risiedendo in un albergo nei dintorni di San \u00c1ngel, poi ospitata da Frida Kahlo e Diego Rivera, dei quali Alice divenne amica. Con Frida, in particolare, condivideva le frustrazioni di un corpo fragile e l'impossibilit\u00e0 di avere figli e cos\u00ec pure il ricorso all'arte ed alla scrittura per impiegare il tempo. In Messico infatti Alice inizi\u00f2 a dipingere sotto la guida del marito. Il legame con Frida port\u00f2 alla successiva creazione di un dipinto intitolato \"La balada para Frida Kahlo\". Sia il fascino del Paese, sia lo scoppio della seconda guerra mondiale spinsero Wolfgang ed Alice a stabilirsi in Messico. Alice, in particolare, assunse la cittadinanza messicana nel 1946.\nNel 1947 i coniugi Paalen divorziarono; Alice assunse il cognome di Rahon, probabilmente derivato dalla nonna bretone. Ebbe relazioni con la scrittrice Elizabeth Smart e con l'artista Sonja Sekula; spos\u00f2 infine il canadese Edward Fitzgerald, autore di scenografie per Bu\u00f1uel. Diversi anni pi\u00f9 tardi termin\u00f2 anche il secondo matrimonio, dopo il lavoro svolto insieme per un film. Alice Rahon si dedic\u00f2 infatti anche al teatro ed al cinema.\nDopo il secondo divorzio, la sua vita sociale gravit\u00f2 intorno a gruppi di amici conosciuti in Europa in ambito artistico, intellettuale e fra gli stranieri esiliati. Negli anni cinquanta tali amicizie includevano il pittore Rufino Tamayo, l'artista Carlos M\u00e9rida, il poeta Octavio Paz, lo scrittore Henry Miller, la scrittrice Ana\u00efs Nin, lo scultore Henry Moore, Gordon Onslow Ford, uno dei pittori del primo gruppo surrealista parigino, oltre a Frida Kahlo e Diego Rivera. Mantenne anche i contatti con gruppi di artisti a New York ed in California. Dopo la sua morte furono ritrovati gli appunti che lei stessa aveva tratto dalla biografia di queste persone.\nDopo il secondo divorzio Alice continu\u00f2 anche a viaggiare frequentemente, in parte per seguire le esposizioni delle proprie opere negli Stati Uniti ed in Messico, in parte per visitare varie citt\u00e0 messicane. Trascorse lunghi periodi ad Acapulco, in quanto era una nuotatrice provetta, nonostante i problemi fisici, e nell'acqua si trovava pi\u00f9 a proprio agio che sulla terraferma.\nNel 1967 ebbe un altro incidente: cadde lungo le scale all'inaugurazione di una mostra presso la Galer\u00eda Pecanins a Citt\u00e0 del Messico. La caduta danneggi\u00f2 la spina dorsale, ma Alice rifiut\u00f2 le cure mediche, dichiarando che i medici l'avevano torturata a sufficienza quando era bambina. Il danno la trasform\u00f2 in eremita. Le vennero dedicate un'esposizione presso la Galer\u00eda de Arte Mexicano nel 1975 ed una retrospettiva presso il Palacio de Bellas Artes nel 1986, ma trascorse il resto della vita in solitudine, con pochi amici che si recavano a farle visita. Fra questi Eva Sulzer ed il docente statunitense Wayne Siewart, che conosceva fin dagli anni cinquanta. Visse nella sua casa di San Angel circondata dai ricordi, dai libri come quelli di Breton e di Paul \u00c9luard, dalle poesie di Picasso, dalle lettere di Henry Moore e di Ana\u00efs Nin, dai dipinti dedicateli da Yves Tanguy e da Wolfgang Paalen, da vecchie fotografie e memorie.\nNegli ultimissimi tempi non riusc\u00ec pi\u00f9 ad essere autonoma e venne ricoverata in una casa di riposo, dove rifiut\u00f2 il cibo. La mancanza di nutrimento la port\u00f2 in pochi mesi alla morte, avvenuta nel settembre 1987.\nAttivit\u00e0.\nAlice Rahon inizi\u00f2 la propria carriera come poetessa. Nel 1935 entr\u00f2 a far parte del movimento surrealista in Europa, e tramite Paalen conobbe artisti quali Paul \u00c9luard e Max Ernst. In Francia nel 1936 pubblic\u00f2 tramite le \u00c9ditions Surr\u00e9alistes e con il nome di Alice Paalen la raccolta di poesie \"\u00c0 m\u00eame la terre\", contenente una stampa di Yves Tanguy ed un bozzetto di Benjamin P\u00e9ret; nel 1938 usc\u00ec \"Sablier Couch\u00e9\", illustrato da Joan Mir\u00f3. Entrambe le pubblicazioni trovarono il sostegno di Andr\u00e9 Breton.\nIn India scrisse \"Muttra\" ed altre poesie che risentivano dell'influenza hindi, oltre a versi dedicati ai pittori che preferiva, come Pablo Picasso.\nIn Messico Alice gradualmente abbandon\u00f2 la poesia, dopo avere pubblicato nel 1941 un'ultima raccolta intitolata \"Noir Animal\", contenente un suo ritratto dipinto da Paalen, ed aver contribuito con alcuni versi ed illustrazioni alla rivista d'arte DYN. Tale periodico, fondato dalla stessa Rahon, da Wolfgang Paalen e dal poeta e pittore surrealista peruviano C\u00e9sar Moro, pubblicava scritti sul Messico in inglese ed in francese per il pubblico straniero. Alice Rahon ebbe pi\u00f9 che altro un ruolo di curatrice della rivista, lavorando con scrittori quali Alfonso Caso, Miguel Covarrubias e Jorge Enciso, ma contribu\u00ec anche con diverse illustrazioni ed alcuni testi, fra i quali \"Po\u00e8me-tableau\" (1939). Quest'opera era composta di un guazzo e di una breve poesia: \nNel 1940 partecip\u00f2 insieme a Paalen all'esposizione internazionale del surrealismo tenutasi presso la Galeria de Arte mexicano.\nCome pittrice Rahon continu\u00f2 pur sempre ad essere legata alla poesia illustrando gli scritti di altri, per esempio \"Ch\u00e2teau de Grissou\" di Moro. Alice inizi\u00f2 a dipingere poco dopo essere arrivata in Messico nel 1939 e si dedic\u00f2 alla pittura per quasi quarant'anni. Il primo marito Wolfgang Paalen la incoraggi\u00f2 e l'aiut\u00f2 ad esporre tra il 1944 ed il 1945 in Messico, in California ed a New York. In seguito Rahon espose frequentemente le proprie opere, in particolare tra la fine degli anni quaranta e gli anni sessanta in Messico, negli Stati Uniti d'America e perfino a Beirut, non di rado lavorando insieme ad artisti e scrittori europei che si erano trasferiti all'estero.\nVerso la fine degli anni quaranta inizi\u00f2 ad interessarsi al teatro, in particolare quello dei burattini. Realizz\u00f2 la scenografia ed i costumi per un balletto, \"Ori\u00f3n, el gran hombre del cielo\", di cui tuttavia non vide mai la messa in scena, realizzata soltanto nel 2009 ad opera di un gruppo chiamato \"Laboratorio de la M\u00e1scara\", in occasione di una retrospettiva dedicatale dal Museo de Arte Moderno. Il gruppo utilizz\u00f2 le indicazioni ed i bozzetti originali di Rahon per creare l'ambientazione e la coreografia ispirate alle danze indiane.\nInsieme al secondo marito Edward Fitzgerald, Alice lavor\u00f2 ad un cortometraggio intitolato \"Les Magiciens\": la storia di un mago che viveva in fondo al mare. Il protagonista era talvolta impersonato da un attore, talvolta da una marionetta. Si tratt\u00f2 di un progetto lungo e costoso, spesso finanziato tramite la vendita di chutney e di altro cibo che Alice preparava personalmente. La separazione dal secondo marito comport\u00f2 la perdita dell'unica copia del film, di cui rimasero soltanto alcuni fotogrammi.\nNel 1955 espose a Parigi; in quell'occasione non ottenne riconoscimenti da Breton, pi\u00f9 sensibile alle sue poesie che alla sua pittura.\nFra gli anni cinquanta e sessanta cre\u00f2 una serie di dipinti che rendevano omaggio ai suoi amici; tuttavia verso la fine degli anni sessanta Rahon dipingeva sempre pi\u00f9 raramente. Si ritir\u00f2 dal mondo dell'arte con un'ultima esposizione retrospettiva presso il Palacio de Bellas Artes nel 1986, sponsorizzata da Teresa del Conde, che all'epoca dirigeva l'Instituto Nacional de Bellas Artes y Literatura (INBAL). L'isolamento in cui Rahon visse negli ultimi anni caus\u00f2 la mancata promozione della sua opera, al punto da venire quasi dimenticata dalle nuove generazioni di artisti e di storici dell'arte, nonostante l'importante ruolo da lei avuto nello sviluppo dell'arte messicana. Nel 2009, tuttavia, il Museo de Arte Moderno le dedic\u00f2 una retrospettiva, che, insieme ad una contemporanea mostra collettiva presso il Museo Mural Diego Rivera, ripropose le sue opere che non erano pi\u00f9 state esposte dal 1986.\nL'arte di Rahon.\nInizialmente Alice Rahon trov\u00f2 la propria espressione attraverso la poesia, influenzata dallo stile surrealista di Paalen, con cui rievocava scene e paesaggi dell'infanzia, l'infermit\u00e0 e la nostalgia.\nDopo l'arrivo in Messico inizi\u00f2 a dipingere, dapprima servendosi di acquarelli che meglio riproducevano i colori del luogo. In seguito cre\u00f2 disegni, collage ed oggetti. Se pure dipinse ad olio la maggior parte delle tele successive, a differenza di altre artiste surrealiste contemporanee, come lei emigrate dall'Europa al Messico, ad esempio Remedios Varo e Leonora Carrington, Rahon non si limit\u00f2 ad utilizzare i colori ad olio, bens\u00ec speriment\u00f2 altre tecniche, in special modo quelle legate alla struttura, mostrando l'influenza di Rufino Tamayo e fu fra le prime ad utilizzare la sabbia e lo sgraffito.\nCi\u00f2 che pi\u00f9 influenz\u00f2 la sua produzione artistica furono il surrealismo, specie quello di Paalen, ed il Messico, oltre alla poesia, resa in particolare attraverso l'utilizzo dei colori, la luce ed i paesaggi, e le pitture primitive e l'arte tribale viste durante i viaggi. Le sue opere vennero definite come primitive ed intensamente poetiche, \"un respiro di vita interiore\".\nI suoi temi includevano paesaggi, elementi mitologici e naturali, leggende, festivit\u00e0 messicane, ritratti insieme a citt\u00e0 mitologiche che rappresentano mondi introspettivi; fra gli elementi pi\u00f9 frequentemente ricorrenti, l'acqua venne riprodotta sia attraverso la forma sia tramite il colore azzurro. Una serie di quadri fu dedicata ai fiumi, sul genere di quelli creati da Paul Klee.\nRahon amava rendere omaggio agli artisti che pi\u00f9 ammirava: dipinse quadri in onore di Giorgio de Chirico, Joan Mir\u00f3, Pablo Neruda, Diego Rivera e Frida Kahlo. A quest'ultima in particolare dedic\u00f2 \"La balada de Frida Kahlo\", creato poco dopo la morte di Frida, e \"Frida aux yeux d\u2019hirondelle\" del 1956, rifatto una decina d'anni pi\u00f9 tardi.\nFin dall'inizio le opere di Rahon raggiunsero un certo grado di maturit\u00e0; rappresentavano qualcosa di concreto, quasi sempre fenomeni naturali, e contenevano elementi astratti, che il Messico dell'epoca non era pronto ad accettare. Pur di matrice surrealista, l'opera di Alice Rahon sanc\u00ec infatti l'inizio dell'astrattismo nel Messico degli anni quaranta, insieme a quella di Carlos M\u00e9rida, Gunther Gerzso e Wolfgang Paalen."}
{"id": "5332165", "revid": "767487", "url": "https://it.wikipedia.org/wiki?curid=5332165", "title": "Rossa (cantante)", "text": ""}
{"id": "5332187", "revid": "693426", "url": "https://it.wikipedia.org/wiki?curid=5332187", "title": "Yugra", "text": ""}
{"id": "5332188", "revid": "71001537", "url": "https://it.wikipedia.org/wiki?curid=5332188", "title": "Louco Amor", "text": ""}
{"id": "5332189", "revid": "71001550", "url": "https://it.wikipedia.org/wiki?curid=5332189", "title": "Roda de Fogo", "text": ""}
{"id": "5332191", "revid": "125739090", "url": "https://it.wikipedia.org/wiki?curid=5332191", "title": "Melanie Blatt", "text": "Biografia.\nNata nel borgo londinese di Camden, ha raggiunto il successo planetario nel 1997 come membro del gruppo femminile All Saints, pluripremiato ai BRIT Awards. Il gruppo si \u00e8 sciolto nel 2001 per poi riformarsi altre due volte nel 2006 e nel 2013.\nNel 2001 ha cantato con gli Artful Dodger nel singolo \"TwentyFourSeven\".\nNel 2003 ha iniziato a lavorare col team di produzione Xenomania e ha pubblicato il singolo \"Do Me Wrong\". Tuttavia il suo album da solista non \u00e8 uscito.\nNel 2005 \u00e8 tornata alla musica facendo uscire un altro singolo, \"See Me\". Ha preso parte alla reunion delle All Saints l'anno seguente.\nDal 2007 lavora in televisione presentando il programma musicale \"The Hot Desk\".\nNel 2013 \u00e8 diventata \"giudice\" di \"X Factor Nuova Zelanda\".\nVita privata.\nFino al 2006 \u00e8 stata sposata col bassista Stuart Zender, da cui ha avuto una figlia nata nel 1998."}
{"id": "5332192", "revid": "2091899", "url": "https://it.wikipedia.org/wiki?curid=5332192", "title": "Ippolito Borghese", "text": "Biografia.\nIppolito Borghese nasce a Sigillo nel 1568 ma poco si conosce della sua infanzia: seguace in un primo momento della scuola raffaellesca, opera prevalentemente a Napoli dove ben presto si trasferisce: la prima opera conosciuta \u00e8 datata al 1601, ossia la \"Vergine del Purgatorio\" nel santuario di Santa Maria la Grotta a Carpignano Salentino, mentre altra opera fondamentale del periodo \u00e8 la \"Vergine Assunta\", del 1603 e custodita al Monte di Piet\u00e0 a Napoli; in queste due tele si nota fortemente l'influsso di Francesco Curia, con cui intratteneva contatti diretti. Muta quindi il suo stile avvicinandosi a quello manierista e marginalmente a quello caravaggesco.\nRitorna in Umbria probabilmente intorno al 1617, anno in cui \u00e8 datata l\"'Annunciazione\" nella chiesa di Sant'Agostino a Sigillo ed \u00e8 ancora operativo in zona nel 1620, quando esegue alcuni lavori per la cattedrale di San Lorenzo a Perugia. Dal 1621 \u00e8 nuovamente al lavoro nel napoletano e nel resto del Mezzogiorno: muore tra il 1627 e il 1630."}
{"id": "5332203", "revid": "599013", "url": "https://it.wikipedia.org/wiki?curid=5332203", "title": "Katharina Althaus", "text": "\u00c8 sorella di Daniel e di Felix, a loro volta saltatori con gli sci di livello internazionale.\nBiografia.\nStagioni 2009-2013.\nHa debuttato a livello internazionale il 10 agosto 2008 a Bischofsgr\u00fcn in Coppa Continentale, giungendo 47\u00aa. Il 22 luglio 2011, giungendo terza a Zakopane, \u00e8 salita per la prima volta sul podio in una gara della massima competizione femminile di salto prima dell'istituzione della Coppa del Mondo nella stagione 2012.\nHa preso parte alla gara d'esordio assoluto della Coppa del Mondo a livello femminile, il 3 dicembre 2011 a Lillehammer, terminando in trentatreesima posizione; l'anno successivo ha conquistato la medaglia d'argento dal trampolino normale e quella d'oro nella gara a squadre ai I Giochi olimpici giovanili invernali di Innsbruck e nella stessa stagione, ai Mondiali juniores di Erzurum, ha vinto la medaglia di bronzo nella prova a squadre. Nel 2013 \u00e8 salita nuovamente sul podio nella prova a squadre ai Mondiali juniores di Liberec cogliendo la medaglia d'argento e ha preso parte ai Mondiali in Val di Fiemme concludendo la gara dal trampolino normale al 32\u00ba posto.\nStagioni 2014-2022.\nNella stagione 2014 ha partecipato ai XXII Giochi olimpici invernali di chiudendo in ventitreesima posizione l'unica gara in programma, quella dal trampolino normale. Ai Mondiali di Falun 2015 ha vinto la medaglia d'oro nella gara a squadre mista e si \u00e8 classificata 17\u00aa dal trampolino normale. Il 15 gennaio 2017 a Sapporo ha conquistato il primo podio in Coppa del Mondo (3\u00aa) e il 12 febbraio successivo la prima vittoria, a Ljubno; ai successivi Mondiali di Lahti 2017 si \u00e8 classificata 8\u00aa nel trampolino normale.\nAi XXIII Giochi olimpici invernali di ha vinto la medaglia d'argento nel trampolino normale. Ai Mondiali di Seefeld in Tirol 2019 ha vinto la medaglia d'oro nella gara a squadre e nella gara a squadre mista e quella d'argento nel trampolino normale e quell'anno in Coppa del Mondo \u00e8 stata 2\u00aa in classifica generale, superata dalla vincitrice Maren Lundby di 416 punti. Ai Mondiali di Oberstdorf 2021 ha vinto la medaglia d'oro nella gara a squadre mista e si \u00e8 classificata 10\u00aa nel trampolino normale, 12\u00aa nel trampolino lungo e 5\u00aa nella gara a squadre.\nAi XXIV Giochi olimpici invernali di ha vinto nuovamente la medaglia d'argento nel trampolino normale e si \u00e8 piazzata 9\u00aa nella gara a squadre mista."}
{"id": "5332205", "revid": "83531", "url": "https://it.wikipedia.org/wiki?curid=5332205", "title": "Associazione Calcio Vigevano 1972-1973", "text": "Questa pagina raccoglie le informazioni riguardanti l'Associazione Calcio Vigevano nelle competizioni ufficiali della stagione 1972-1973."}
{"id": "5332212", "revid": "180559", "url": "https://it.wikipedia.org/wiki?curid=5332212", "title": "Aarne Ruben", "text": "Biografia.\nRuben ha scritto diversi romanzi basati principalmente sulla storia estone nel XX secolo. La sua opera pi\u00f9 nota \u00e8 \"Fabbrica di Volta fischia tristemente\" (2001) sulla Rivoluzione russa del 1905, Lenin e il movimento dadaista a Zurigo.\nHa ricevuto il primo premio del concorso sui romanzi organizzato nel 2000 dalla Fondazione Estone di Romanzi.\nIl secondo romanzo di Ruben, \"Bestia sul pianerottolo\", ha un'ambientazione medievale.\nTrama di \"Bestia sul pianerottolo\".\nIl cavaliere di Livonia Adolf von Wannevar, secondogenito del padrone di casa di Transpalen, viaggia verso ovest diventando uno studente di legge nell'Universit\u00e0 Carlo di Praga invece di ereditare il maniero del padre.\nRecatosi in pellegrinaggio per seguire il Concilio di Costanza, diventa testimone della condanna e del rogo del teologo Jan Hus. Fonda un gruppo per sostenere Hus e si reca a Lubecca, dove ottiene un impiego da avvocato presso l'associazione mercantile anseatica. Sposa quindi una ragazza quattordicenne di Lubecca e lavora stabilmente all'universit\u00e0 di Parigi come studioso di legge.\n\"Bestia sul pianerottolo\" raffigura la possibilit\u00e0 medievale di muoversi in spazi tra culture diverse."}
{"id": "5332216", "revid": "767487", "url": "https://it.wikipedia.org/wiki?curid=5332216", "title": "Natalie Appleton", "text": "Biografia.\nNata in Ontario, nel 1983 si \u00e8 trasferita a Londra per studiare. Nel 1996, assieme alla sorella Nicole Appleton, a Melanie Blatt e a Shaznay Lewis, ha fondato il gruppo femminile All Saints. La girl band ha avuto un successo planetario, \u00e8 stata pluripremiata ai BRIT Awards e ha venduto milioni di copie nel mondo. Nel 2001 il gruppo delle All Saints si \u00e8 sciolto. Dal 2002 al 2005 ha fatto parte del duo Appleton, formato con la sorella Nicole; il duo ha pubblicato l'album \"Everything's Eventual\" nel febbraio 2003. Nel 2006 ha preso parte alla reunion delle All Saints, culminata nella pubblicazione dell'album \"Studio 1\".\nVita privata.\nNel 2002 ha sposato Liam Howlett, musicista e membro dei The Prodigy. La coppia ha avuto un figlio nel 2004."}
{"id": "5332217", "revid": "767487", "url": "https://it.wikipedia.org/wiki?curid=5332217", "title": "Hahaha", "text": "Hahaha () \u00e8 un film del 2010 scritto e diretto dal regista sudcoreano Hong Sang-soo.\nIl film ha vinto il premio di miglior film nella sezione \"Un Certain Regard\" del Festival di Cannes 2010. Questo film non \u00e8 stato distribuito nelle sale cinematografiche italiane, tuttavia \u00e8 stato trasmesso in televisione da Rai 3 domenica 22 febbraio 2015 con dialoghi in lingua coreana sottotitolati in lingua italiana.\nTrama.\nIl regista Jo Moon-kyung ha deciso di lasciare Seul e la Corea del Sud per trasferirsi in Canada da una sua zia. Qualche giorno prima della sua partenza, Moon-kyung incontra il suo amico Bang Joong-sik, un critico cinematografico. Durante la conversazione, seduti al tavolino di un bar, i due scoprono casualmente di essere stati entrambi di recente nella stessa cittadina balneare di Tongyeong; i due decidono perci\u00f2 di raccontarsi le loro esperienze del viaggio, a condizione di scegliere solo i ricordi piacevoli. I due amici, tuttavia, non si rendono conto di essere stati a Tongyeong nello stesso tempo, n\u00e9 di aver frequentato gli stessi luoghi e le stesse persone."}
{"id": "5332237", "revid": "76963", "url": "https://it.wikipedia.org/wiki?curid=5332237", "title": "Trieste Kelly Dunn", "text": "Biografia.\nDunn ha frequentato la North Carolina School of the Arts, dove ha studiato teatro. Nel 2010 Filmmaker Magazine l'ha nominata uno dei 25 volti nuovi nella categoria film indipendenti, e il Los Angeles Times l'ha propagandata come \"futura stella\" sulla base dei suoi ruoli nei film indipendenti come \"Cold Weather\" (2010) e \"The New Year\" (2010). Dunn \u00e8 salita alla ribalta grazie alla serie tv Fox \"Canterbury's Law\" nel ruolo di Molly McConnell. I suoi ultimi ruoli cinematografici hanno incluso film lodati dalla critica \"Cold Weather\" (2010), \"The New Year\" (2010), \"Vacation!\" (2010), e \"United 93\" (2006).\n\u00c8 apparsa anche nella serie TV \"Fringe\" come Valerie Boone, una vittima di un esperimento scientifico nell'episodio \"Midnight\", \u00e8 anche apparsa in un episodio di \"Law &amp; Order - Unit\u00e0 vittime speciali\". Nel 2013 prende parte ad alcuni episodi della serie televisiva \"Golden Boy\", interpretando il ruolo della giornalista Margot Dixon. Sempre nello stesso anno entra a far parte del cast della serie tv \"Banshee - La citt\u00e0 del male\" nel ruolo di Siobhan Kelly, giovane agente del dipartimento dello sceriffo, ricoprendo la parte fino al 2015.. A partire dal 2015 interpreter\u00e0 la parte dell'agente dell'U.S. Marshal Allison Knight nella serie \"Blindspot\".\nDoppiatrici italiane.\nNelle versioni in italiano dei suoi film, Trieste Kelly Dunn \u00e8 stata doppiata da:"}
{"id": "5332250", "revid": "15756", "url": "https://it.wikipedia.org/wiki?curid=5332250", "title": "Bivacco Comici", "text": "Il bivacco \"Emilio Comici\" \u00e8 un bivacco delle Dolomiti ampezzane, posto alle pendici nordorientali del gruppo del Sorapiss. Intitolato all'alpinista triestino Emilio Comici, \u00e8 propriet\u00e0 della sezione CAI \"XXX Ottobre\", con sede nella citt\u00e0 giuliana.\nLocalizzazione e accessi.\nSi trova all'inizio del ghiaione detto Busa del Banco, circondato dalle cime che costituiscono l'appendice nordorientale del gruppo del Sorapiss: a est \u00e8 dominato dalla Croda del Banco (2150 m s.l.m.), a sudovest dalle Torri della Busa (2638 m) e dal Col del Fuoco (2567 m).\nL'accesso pi\u00f9 diretto avviene dalla localit\u00e0 Palus San Marco in val d'Ansiei (segnavia 226 e 27\n7; 3.30 ore), tramite un percorso reso difficoltoso da alcuni salti di roccia, in parte attrezzati.\nPer la struttura transita inoltre il sentiero 243, tratto dell'alta via n. 4: da una parte, permette di raggiungere il rifugio Vandelli attraverso la ferrata omonima (3-3.30 ore); dall'altra, superate le forcelle Alta del Banco e Bassa del Banco, diventa il percorso alpinistico \"Carlo Minazio\" che conduce al bivacco Slataper (3-30-4 ore), al rifugio San Marco (3-3.30 ore) o al bivacco Voltolina (3.30 ore). Si tratta in tutti i casi di sentieri con tratti molto esposti e non facili per escursionisti inesperti."}
{"id": "5332252", "revid": "287204", "url": "https://it.wikipedia.org/wiki?curid=5332252", "title": "Codice d'onore (film)", "text": ""}
{"id": "5332256", "revid": "182291", "url": "https://it.wikipedia.org/wiki?curid=5332256", "title": "Filippo Albani", "text": ""}
{"id": "5332257", "revid": "182291", "url": "https://it.wikipedia.org/wiki?curid=5332257", "title": "Eugenio Albani", "text": ""}
{"id": "5332260", "revid": "767487", "url": "https://it.wikipedia.org/wiki?curid=5332260", "title": "Appleton (gruppo musicale)", "text": "Le Appleton sono state un duo musicale pop canadese attivo dal 2002 al 2005.\nBiografia.\nIl gruppo era composto dalle sorelle Natalie e Nicole Appleton.\nIl duo \u00e8 stato attivo dal 2002 al 2005, periodo di tempo intercorso tra lo scioglimento e la riunione delle All Saints, gruppo britannico di cui erano membri le sorelle Appleton dal 1996.\nL'unico album in studio del gruppo, intitolato \"Everything's Eventual\", \u00e8 uscito nel febbraio 2003 ed ha raggiunto la posizione numero 9 della classifica Official Albums Chart.\nNel 2006, in concomitanza con la riunione delle All Saints, il progetto Appleton \u00e8 stato automaticamente abbandonato."}
{"id": "5332263", "revid": "965985", "url": "https://it.wikipedia.org/wiki?curid=5332263", "title": "Marion Ravn", "text": ""}
{"id": "5332279", "revid": "158913", "url": "https://it.wikipedia.org/wiki?curid=5332279", "title": "Broken Sword 5", "text": ""}
{"id": "5332281", "revid": "767487", "url": "https://it.wikipedia.org/wiki?curid=5332281", "title": "Mira Craig", "text": ""}
{"id": "5332284", "revid": "363629", "url": "https://it.wikipedia.org/wiki?curid=5332284", "title": "La camera blu", "text": "La camera blu \u00e8 una rivista sugli studi di genere che riflette le esperienze didattiche del Dottorato in Studi di Genere dell'Universit\u00e0 di Napoli Federico II.\nStoria.\nLa rivista nasce nel 2006 con l'obiettivo di diffondere gli studi di genere in una prospettiva multidisciplinare, organizzando ogni fascicolo attorno ad un tema monografico e incrociando studi filosofico, letterari, storici e socio-antropologici.\nStruttura.\nOgni numero della rivista organizza il tema monografico in sezioni: \nI temi trattati nelle prime 5 sezioni sono sottoposti a peer review dubble blind.\nComitato scientifico.\nDirettrice Responsabile: Caterina Arcidiacono, Universit\u00e0 di Napoli Federico II"}
{"id": "5332288", "revid": "83719336", "url": "https://it.wikipedia.org/wiki?curid=5332288", "title": "Unione Polisportiva Foggia 1942-1943", "text": "Questa voce raccoglie le informazioni riguardanti l'Unione Polisportiva Foggia nelle competizioni ufficiali della stagione 1942-1943."}
{"id": "5332315", "revid": "287204", "url": "https://it.wikipedia.org/wiki?curid=5332315", "title": "Andreas Carlsson", "text": "Nel corso della sua carriera ha lavorato in diverse vesti con numerosi artisti del mondo del pop: tra questi Britney Spears, Westlife, Backstreet Boys, C\u00e9line Dion, 'N Sync, Bon Jovi, Hilary Duff, LeAnn Rimes, Clay Aiken, Ana Johnsson, Carrie Underwood, Jesse McCartney, Paul Stanley, Diana DeGarmo, Katy Perry, Tata Young, Ricky Martin e altri."}
{"id": "5332320", "revid": "1728", "url": "https://it.wikipedia.org/wiki?curid=5332320", "title": "Michele Maria Milano", "text": "Biografia.\nMichele Maria Milano nacque a Polistena nel 1778. Suo padre, Giovanni, era marchese di San Giorgio Morgeto e di Polistena, principe di Ardore e principe del Sacro Romano Impero. Sua madre, Giovanna Evoli, era figlia di Francesco Eboli, duca di Castropignano. Michele era il settimo figlio della coppia. \nQuando Michele aveva cinque anni, la famiglia si trasfer\u00ec a Napoli. Nella citt\u00e0 partenopea, fu educato dai religiosi Francesco Saverio Pepe e Francesco Passarelli, che lo formarono sulla letteratura latina e greca. Alla morte dei genitori, fu suo fratello Francesco Maria a prendersi cura di lui. Dopo un breve periodo in un collegio gestito dai padri somaschi, tuttavia, Michele fece ritorno in famiglia e riprese a seguire gli insegnamenti dei due precettori. Con l'abate Passarelli, in particolare, strinse un stretto rapporto di amicizia che lo port\u00f2, diciottenne, a seguirne le idee politiche: le idee rivoluzionarie provenienti dalla Francia, che espresse nei saggi \"Sulla cultura delle nazioni\" e \"Sui mezzi per rendere forte una nazione\". In famiglia venne cos\u00ec a contrapporsi al fratello Francesco Maria, ufficiale borbonico.\nNel 1799, alla proclamazione della Repubblica Napoletana, Michele Maria era a Polistena, dove con il fratello Raffaele aveva preso contatti con altri sostenitori della causa giacobina. All'evolversi degli eventi, per\u00f2, si trovarono contro il clero locale, che aizz\u00f2 la popolazione contro la rivoluzione nella piana di Gioia Tauro. Michele Maria e Raffaele Milano, con altri, stavano cercando di congiungersi alle truppe giacobine che tenevano Vibo Valentia (allora chiamata Monteleone) quando furono fatti prigionieri dalle milizie popolari. Consegnati al cardinale Fabrizio Ruffo, furono rinchiusi nella Cittadella di Messina, nella quale Michele Maria fu tenuto prigioniero per ventiquattro mesi, durante ventuno dei quali condivise la cella con il naturalista francese D\u00e9odat de Dolomieu. Furono infine liberati in seguito alla pace di Firenze, stipulata tra Napoleone Bonaparte e il re di Napoli Ferdinando IV il 28 marzo 1801.\nIn seguito, Michele Milano torn\u00f2 a Napoli, salvo una breve permanenza a Valenzia per curare interessi familiari. Nella citt\u00e0 partenopea si dedic\u00f2 allo studio delle scienze naturali, su suggerimento di Dolomieu. Nel 1804, pubblic\u00f2 il libro \"Introduzione allo studio della natura\". Nel 1806 Giuseppe Bonaparte, nominato Re di Napoli dal fratello, assegn\u00f2 a Michele Milano degli incarichi di corte e promosse la formazione del Reale Istituto d'Incoraggiamento di Napoli, di cui Milano fu socio fondatore. Per tale occasione prepar\u00f2 la \"Memoria geologica su la Calabria Ulteriore\".\nQuando nel 1808, Gioacchino Murat succedette a Giuseppe Bonaparte quale Re di Napoli, nomin\u00f2 Michele Milano intendente della Terra d'Otranto. Milano lasci\u00f2 l'incarico tre anni dopo e rientrato a Napoli spos\u00f2 Maria Liberata De Turris, che gli diede una figlia, Francesca nata nel 1813. In quello stesso anno, tuttavia, mor\u00ec sia il vecchio precettore Francesco Passarelli, sia la giovano moglie Maria Liberata. Michele Milano lasci\u00f2 allora la citt\u00e0 per soggiornare a Portici. Scrisse allora \"Fatalit\u00e0\" e le poesie \"Ozii poetici\", pubblicate nel 1814.\nRientrato a Napoli, elabor\u00f2 la traduzione dal greco dei \"Colloqui con te stesso\" di Marco Aurelio e diede alle stampe i \"Cenni geologici sulla provincia di Terra d'Otranto\", che dedic\u00f2 a Dolomieu, e i \"Cenni geologici sul tenimento di Massa Lubrense\". Invitato nuovamente a prendere parte alla vita politica, partecip\u00f2 alle attivit\u00e0 del primo Parlamento napoletano (1820); ma con l'occupazione della citt\u00e0 da parte delle truppe austriache a sostegno dei Borbone (1821), si ritir\u00f2 a vita privata.\nNel 1827 un nuovo lutto colp\u00ec Michele Milano, che perse la figlia Francesca. Nel 1830 redasse una storia della sua famiglia e dei rapporti con altre importante case nobiliari spagnole ne \"I Borgia\". Collabor\u00f2 con il periodico \"Il Progresso\", sul quale pubblic\u00f2 \"Cenni sulla fisica sperimentale\". La sua opera maggiore, \"Le cinque et\u00e0 della filosofia naturale\", fu pubblicata nel 1837. L'anno seguente diede alle stampe le \"Istituzioni di fisica\", dedicate a Francesco Passarelli e rivolte agli studenti universitari.\nMichele Milano si era unito in secondo nozze con Lucia Talamo, che gli diede cinque figli. Due di questi morirono ancora bambini e la stessa Lucia mor\u00ec nel 1838 nel dare alla luce il quinto figlio. A tale anno corrisponde anche l'ultima produzione letteraria di Michele Milano, il \"Vestibulo della teoria dell'Universo\". Michele Milano mor\u00ec a Napoli il 4 gennaio 1843.\nOnorificenze.\nL'ITIS Milano di Polistena in provincia di Reggio Calabria, \u00e8 stato intitolato nel 1995 a Michele Maria Milano."}
{"id": "5332326", "revid": "767487", "url": "https://it.wikipedia.org/wiki?curid=5332326", "title": "Tata Young", "text": ""}
{"id": "5332338", "revid": "125590497", "url": "https://it.wikipedia.org/wiki?curid=5332338", "title": "Paolo Angelini", "text": "Biografia.\nDebutta nel 1991 con un film collettivo, \"Link Prate TV\", dedicato all'omonima televisione amatoriale, un fenomeno che aveva avuto luogo tra le case occupate del quartiere Pratello di Bologna durante gli anni novanta. Nel 1996 Angelini scrive il soggetto, la sceneggiatura e cura la regia del cortometraggio \"SK Rock Caf\u00e8\", che verr\u00e0 presentato in concorso al Festival di Venezia (nella categoria Giovani Leoni) e al Festival international du court m\u00e9trage de Clermont-Ferrand. Sempre nello stesso anno firma poi la regia de \"La rivoluzione non \u00e8 pi\u00f9 quella\", per la produzione di Gianluca Arcopinto.\nNel 2001 realizza \"Paris, Dabar\", partire da una sceneggiatura intitolata \"La strada senza luna\" scritta a quattro mani con Maurizio Braucci, sceneggiatore di \"Gomorra\" e \"Reality,\" e che doveva narrare le tragiche vicende di un transessuale nel quartiere \"Pratello\" di Bologna, luogo gi\u00e0 esplorato in \"Link Prate TV\":\nIl film verr\u00e0 premiato come migliore film al NIFF e alla Triennale di Milano. Verr\u00e0 inoltre proiettato fuori concorso alla Biennale di Venezia.\nNel 2003 Paolo Angelini diviene insegnante presso l'Universit\u00e0 di Bologna, inizialmente presso il corso di laurea in DAMS e poi, successivamente, presso il CITEM, dove tuttora presiede la cattedra di \"Elementi di regia audiovisiva ed Elementi di sceneggiatura\":\nDopo avere firmato, nel 2006, la produzione di \"A chi tanto, a chi niente\", per la regia di Michele Vietri, sar\u00e0 proprio il contatto con i suoi studenti a ricondurlo dietro la macchina da presa. Nel 2012 Angelini ritorna infatti sul set, con \"Quelli del DAMS\", progetto a met\u00e0 tra il documentario e la fiction, che racconta l'intreccio delle vite di sei studenti. L'idea per il racconto \u00e8 sviluppata a partire dall'effettiva esperienza di alcuni studenti di Angelini, che vennero invitati a fare da giuria al Bellaria Film Festival. Il film venne presentato il 3 Giugno al festival di Bellaria, presso il quale il regista assieme ai suoi studenti far\u00e0 parte della giuria, e il 12 Giugno al Biografilm Festival di Bologna.\nNel 2013 realizza il corto \"Appunti per un film su Isotta Zerri, la signora dei cappelli.\" , ricostruzione della vita della modista bolognese , che ha collaborato con Chanel e Dior facendo la storia del cappello d'alta moda dagli anni 30 agli anni 80. \nDurante il 2014 realizza il film \"GERMANO SARTELLI. La forma delle cose - Conversazioni\" sul grande artista imolese. Il film viene proiettato come evento di Artefiera gennaio 2016 alla Cineteca di Bologna, come evento speciale al Teatro Comunale di Imola, terra di nascita dell'artista, e partecipa alla Triennale di Milano nel maggio 2016.\nNel 2015 partecipa alla realizzazione di \"Le radici dei sogni - L'Emilia Romagna tra cinema e paesaggio\", documentario di Francesca Zerbetto e Dario Zanasi che studia il rapporto tra l'Emilia-Romagna e la poetica attraverso le esperienze di alcuni autori del cinema italiano.\nDurante il 2015 gira \"Ho conosciuto Magnus\", ritratto dell'autore di fumetti Roberto Raviola. Il film \u00e8 parte di un progetto pi\u00f9 ampio, promosso da Fondazione del Monte di Bologna e Ravenna, che comprende la mostra dal titolo \"Magnus e l'altrove. Favole Oriente, Leggende\" a cura di Luca Baldazzi e Michele Masini, allestita presso la sede della Fondazione, e il libro, \"Magnus prima di Magnus. Gli anni dell'apprendistato di un maestro del fumetto\" di Luca Baldazzi. La copia lavoro working progress viene presentata il 22 novembre 2015 al Festival BilBOlBul. \nIl film completato nel 2016 \u00e8 presentato in concorso al festival \"Biografilm\"\".\"\nNel 2016 dirige ER Connection, documentario, prodotto da Kronos film sulle infiltrazioni criminali nel Reggiano e lungo la Riviera adriatica, da Rimini a Gabicce; un coro di voci e volti coinvolti a vario titolo in inchieste di mafia che testimoniano la complessit\u00e0 del fenomeno e il suo radicamento sul territorio. Il film rientra nel progetto di ricerca \u201cSegnali di mafia\u201d coordinato da Marco Santoro, docente di sociologia all\u2019Universit\u00e0 di Bologna. Per la sua realizzazione, Angelini si avvale del supporto di Marco Santoro e Marco Solaroli autori della ricerca e con i quali firma la sceneggiatura. \nDurante il 2016 inizia a girare il film lungometraggio \"Opera Mundi, Rigoletto Experientia\". Le riprese dall\u2019interno del Teatro Comunale di Bologna proseguiranno poi a Comacchio, Ravenna, Roma, Siracusa, Catania, Palermo, Trapani, Berlino, Parigi e Londra e si concludono alla fine del 2017. Il film mette in scena la rappresentazione: inizia con una citazione di Nicholas Ray: \"Sopravviviamo grazie a quello che riveliamo di noi stessi\". Dall\u2019allestimento del Rigoletto di Giuseppe Verdi, poi \u2026 \"il palcoscenico si dilata fino ad abbracciare il mondo contemporaneo, in una riflessione che percorre il tempo dello spirito, il divino, la follia. La citt\u00e0 stessa diviene una composizione di tanti luoghi dell'anima e della memoria\". Dopo una lunga gestazione il film \u00e8 mostrato per la prima volta al pubblico, in versione non definitiva, nel febbraio 2020 all\u2019\"European Film Market Berlin\". \nSi conclude con la versione definitiva nella primavera 2020.\nNel 2020 scrive e dirige il documentario \"Il Codice Bologna 1980-2020\". \"Un docufilm tra i meandri della strage di Bologna e i suoi responsabili\"\". Tra le azioni intraprese dall\u2019associazione dei familiari delle vittime della strage alla Stazione di Bologna del 2 agosto 1980, volte a scoprire la verit\u00e0 e a ottenere giustizia, determinante fu quella di creare un rudimentale software, un archivio e una mappa per orientarsi nel materiale processuale. In seguito, a partire dal 2008, l\u2019associazione contribuir\u00e0 in maniera determinante alla digitalizzazione di tutti i materiali processuali. Un lungo lavoro concluso nel 2019, ma che gi\u00e0 a partire dal 2017 permetter\u00e0 alla polizia giudiziaria di avviare nuove indagini. Il film \u00e8 presentato il 2 agosto 2020 in Piazza Maggiore a Bologna in occasione del 40\u00ba anniversario della strage."}
{"id": "5332341", "revid": "721049", "url": "https://it.wikipedia.org/wiki?curid=5332341", "title": "Palazzo Caffarelli al Campidoglio", "text": "Il Palazzo Caffarelli al Campidoglio (cos\u00ec denominato per distinguerlo dagli altri che la famiglia Caffarelli possedeva in citt\u00e0 - Palazzo Vidoni Caffarelli e l'ottocentesco Palazzo Della Porta Negroni Caffarelli in via dei Condotti) sorge sul lato sud-ovest del Campidoglio, e ospita oggi un'ala dei Musei Capitolini e la loro caffetteria panoramica.\nStoria.\nLa storia \"germanica\" di Palazzo Caffarelli comincia con Giovanni Pietro I Caffarelli, che era stato paggio di Carlo V quando la famiglia Caffarelli aveva ospitato l'Imperatore nel palazzo a via del Sudario durante il suo soggiorno romano nel 1536. Come ringraziamento, l'Asburgo gli aveva donato la spianata sulla Rupe Tarpea, oltre il Palazzo dei Conservatori, in posizione eminentissima sul Tevere e la citt\u00e0 dal punto di vista sia topografico sia storico, essendo noto che in quel luogo anticamente sorgeva il Tempio di Giove Ottimo Massimo.\nNonostante le passate glorie, quel lato del Campidoglio era ormai ridotto a pascolo per capre, tanto da avere acquisito il nome - che mantiene tuttora - di \"Monte Caprino\". L'edificazione del palazzo fu lunga, e cominci\u00f2 con il recupero in loco di colonne antiche da parte di Giovanni Pietro, concludendosi ad opera del figlio di questi, Ascanio Caffarelli, qualche decennio dopo, nell'ultimo quarto del Cinquecento.\nAl palazzo, che affacciava sul cortile dei Conservatori, si accedeva dal portale monumentale ancor oggi esistente su via delle Tre Pile e sotto l'arco del quale sono riportate due iscrizioni: sul lato esterno \"\" e sul lato interno l'anno \"\" (1584). L'edificio aveva tre piani e due giardini e fu rimaneggiato varie volte, ma non era noto per particolari pregi artistici, n\u00e9 particolarmente significativo per la famiglia.\nNel tempo, sulla propriet\u00e0 erano sorti vari annessi, spesso a carattere agricolo, dati in affitto a privati. Il palazzo era stato affittato nel 1823 all'ambasciatore di Prussia, e nel 1829 vi era stato fondato l'Istituto di corrispondenza archeologica (l'odierno Istituto archeologico germanico) con il patrocinio dell'allora principe ereditario di Prussia, poi re Federico Guglielmo IV. Negli anni i prussiani avevano poi costruito un ospedale germanico e una biblioteca, fino ad acquisire dai Caffarelli, nel 1853, la propriet\u00e0 dell'intero versante occidentale del colle capitolino. L'acquisto non era passato senza resistenze sia da parte di Pio IX che del Comune di Roma, ma la causa intentata dal Comune ed i tentativi di esproprio caddero o furono abbandonati, di fronte al pre-potere del Kaiser. L'ultima fase della \"germanizzazione\" di monte Caprino fu, nel 1873, la trasformazione del cosiddetto \"Granarone\" in sede nuova e pi\u00f9 ampia dell'Istituto archeologico (l'edificio \u00e8 tuttora visibile da via del Teatro di Marcello, attualmente sede di uffici del Comune di Roma).\nLa propriet\u00e0 e gli annessi che i prussiani avevano costruito furono recuperati dal Comune di Roma con la fine della Prima guerra mondiale ed il crollo dell'Impero tedesco, nel 1918; sulla biblioteca dell'istituto si apr\u00ec in quell'occasione un contenzioso, poi risolto amichevolmente nel 1920.\nGli edifici dell'ex Istituto archeologico e dell'ex Ospedale teutonico appartengono tuttora al Comune di Roma, che li ha adibiti ad uffici prima di approvarne di recente interventi di restauro e di ristrutturazione per destinarli a spazi direzionali ed espositivi per i musei del Campidoglio.\nPalazzo Caffarelli fu invece parzialmente demolito nel 1918, ma ricostruito gi\u00e0 tra il 1922 e il 1925, seppur con alcune alterazioni: fu ricavata la cosiddetta \"terrazza Caffarelli\" e si realizz\u00f2 un \"Museo Mussolini\" (dal 1950 \"Museo Nuovo\") in dieci sale. Questi ambienti furono collegati al nascente \"Braccio Nuovo\" dei Musei Capitolini nel 1952, ma pochi anni dopo furono chiusi a causa di problemi di statica. Le indagini archeologiche sono tuttavia proseguite nell'area del giardino e nelle fondazioni del tempio di Giove."}
{"id": "5332348", "revid": "30610", "url": "https://it.wikipedia.org/wiki?curid=5332348", "title": "Line Jahr", "text": "Biografia.\nHa preso parte alla gara d'esordio assoluto della Coppa Continentale a livello femminile, il 23 luglio 2004 a Park City giungendo in quarta posizione. Il 16 febbraio 2005, con il terzo posto a Breitenberg/Rastb\u00fcchl, \u00e8 salita per la prima volta sul podio in una gara della massima competizione femminile di salto prima dell'istituzione della Coppa del Mondo nella stagione 2012 ed il 7 agosto 2005 a Bischofshofen ha conquistato la prima vittoria in Coppa Continentale. Ha partecipato altres\u00ec alla gara d'esordio assoluto della Coppa del Mondo a livello femminile, il 3 dicembre 2011 a Lillehammer, terminando in ventottesima piazza.\nHa gareggiato nel trampolino normale in tutte e quattro le edizioni dei campionati mondiali di salto con gli sci femminile disputate fino ad oggi: a Liberec 2009 \u00e8 giunta in nona posizione, ad Oslo 2011 \u00e8 stata decima, in Val di Fiemme 2013 ha concluso al trentasettesimo posto ed a Falun 2015 \u00e8 giunta in diciassettesima piazza; in quest'ultima occasione ha preso il via anche nella prova a squadre mista conquistando la medaglia d'argento.\nNella stagione 2014 ha partecipato ai XXII Giochi olimpici invernali di chiudendo in nona posizione l'unica gara in programma, quella dal trampolino normale."}
{"id": "5332354", "revid": "767487", "url": "https://it.wikipedia.org/wiki?curid=5332354", "title": "Diana DeGarmo", "text": "Nel 2004 \u00e8 giunta seconda (dietro Fantasia Barrino) alla terza stagione di \"American Idol\"."}
{"id": "5332357", "revid": "965985", "url": "https://it.wikipedia.org/wiki?curid=5332357", "title": "Ariadna Thal\u00eda Sodi Miranda", "text": ""}
{"id": "5332370", "revid": "682087", "url": "https://it.wikipedia.org/wiki?curid=5332370", "title": "Kadievka", "text": ""}
{"id": "5332373", "revid": "212348", "url": "https://it.wikipedia.org/wiki?curid=5332373", "title": "David Jolly", "text": "Biografia.\nLaureato in legge, Jolly intraprese la professione di avvocato e lavor\u00f2 come collaboratore del deputato Bill Young, per poi divenire lobbista.\nEntrato in politica con il Partito Repubblicano, alla morte di Young si candid\u00f2 alla Camera dei Rappresentanti per il suo seggio e nel 2014 riusc\u00ec a vincere le elezioni speciali sconfiggendo la candidata democratica Alex Sink. A novembre dello stesso anno si present\u00f2 come candidato per le elezioni legislative e venne eletto per un mandato completo da deputato.\nNel 2016 annunci\u00f2 inizialmente la propria candidatura al Senato per il seggio lasciato da Marco Rubio, tuttavia quando Rubio rientr\u00f2 in corsa Jolly lasci\u00f2 la competizione e chiese agli elettori un secondo mandato da deputato. Nelle elezioni per la Camera affront\u00f2 l'ex governatore della Florida Charlie Crist, che lo sconfisse."}
{"id": "5332379", "revid": "287204", "url": "https://it.wikipedia.org/wiki?curid=5332379", "title": "Caritas romana", "text": "Caritas Romana \u00e8 un racconto, narrato nel \"Factorum et dictorum memorabilium libri IX\" dello storico romano Valerio Massimo.\nDescrizione.\nSi tratta della storia esemplare di una donna, Pero, che allatta segretamente il padre, Cimone, dopo che lui \u00e8 stato incarcerato e condannato a morte per fame. Lei viene scoperta da un secondino, ma il suo atto di generosit\u00e0 impressiona i funzionari responsabili che concedono il rilascio del padre, ed \u00e8 rappresentato come un grande atto di \"pietas\" (generosit\u00e0 filiale) e onore romano. Una fonte del racconto pu\u00f2 essere il mito etrusco di Uni che allatta Hercle adulto. La storia di Cimone \u00e8 preceduta inoltre da un'altra quasi identica narrata da Plinio il Vecchio, di una donna plebea che viene incarcerata e allattata da sua figlia. \nNell'arte.\nIl tema \u00e8 stato rappresentato frequentemente nell'arte. Nel Medioevo, la storia viene tramandata da Boccaccio nel settantacinquesimo capitolo de \"De mulieribus claris\", in cui Pero viene ricordata non per nome ma come una giovane romana (\"romana iuvencola\").\nNel 1606/1607 Caravaggio rappresent\u00f2 il motivo nella sua pala d\u2019altare delle Sette opere di Misericordia, commissionata dalla confraternita del Pio Monte della Misericordia a Napoli. Per quanto riguarda la sua scelta iconografica, Caravaggio potrebbe essere stato ispirato dal suo predecessore Perin del Vaga, il cui affresco della Caritas romana potrebbe aver visto durante il suo soggiorno a Genova nel 1605."}
{"id": "5332381", "revid": "767487", "url": "https://it.wikipedia.org/wiki?curid=5332381", "title": "Justin Guarini", "text": "\u00c8 di origini italiane da parte della madre, il cui cognome \u00e8 Guarini, mentre ha radici afroamericane da parte del padre.\nNel 2002 \u00e8 giunto secondo (dietro Kelly Clarkson) nella prima edizione del \"American Idol\"."}
{"id": "5332384", "revid": "458786", "url": "https://it.wikipedia.org/wiki?curid=5332384", "title": "Klass B 1957", "text": "L'edizione 1957 della Klass B fu la 18\u00aa della seconda serie del campionato sovietico di calcio e vide la vittoria finale dell'.\nStagione.\nFormula.\nSi ritorn\u00f2 ad una formula molto simile a quella del 1954: anche in questo caso, infatti, il campionato era diviso in due fasi, dove la seconda era di fatto il girone di play-off per la promozione. Rispetto alla stagione precedente il numero di squadre aument\u00f2 da 36 a ben 66, per cui visto che le due promosse (Spartak Minsk e Kryl'ja Sovetov Kujby\u0161ev) furono sostituite dalle due neo retrocesse (Trudovye Rezervy Lenignrado e ODO Sverdlovsk), furono ben trenta le squadre neo iscritte (per lo pi\u00f9 si trattava di formazioni che gi\u00e0 in passato avevano fatto parte del campionato sovietico).\nLe 66 squadre erano cos\u00ec divise:\nIn tutti i gironi i punti assegnati erano due per la vittoria, uno per il pareggio e zero per la sconfitta; il Girone Est, per\u00f2, non metteva in palio un posto nel girone finale a cui erano ammessi i vincitori dei tre gironi. Queste tre squadre, quindi, disputarono la seconda fase incontrandosi in gare di andata e ritorno, per un totale di quattro incontri per squadra: tali partite furono per\u00f2 giocate in campo neutro, a Tashkent nel Pakhtakor Markaziy Stadium, inaugurato da poco. Anche in questo girone i punti assegnati erano due per la vittoria, uno per il pareggio e zero per la sconfitta.\nLa squadra vincitrice del girone promozione era promossa in Klass A; essendo la Klass B l'ultima serie del campionato, non erano previste retrocessioni.\nGirone promozione.\nTutte le partite furono disputate a Tashkent tra il 17 novembre e il 3 dicembre 1957."}
{"id": "5332385", "revid": "767487", "url": "https://it.wikipedia.org/wiki?curid=5332385", "title": "Jim Verraros", "text": "\u00c8 stato finalista della prima edizione del talent-show televisivo \"American Idol\" (2002)."}
{"id": "5332387", "revid": "22475", "url": "https://it.wikipedia.org/wiki?curid=5332387", "title": "Dinosauri (disambigua)", "text": ""}
{"id": "5332398", "revid": "767487", "url": "https://it.wikipedia.org/wiki?curid=5332398", "title": "Bo Bice", "text": "Carriera.\nNel 2005 \u00e8 stato finalista, classificandosi secondo dietro Carrie Underwood, della quarta stagione del talent-show televisivo \"American Idol\".\nNel dicembre 2005 ha pubblicato il suo primo album.\nNel 2014 \u00e8 diventato vocalist del gruppo Blood, Sweat &amp; Tears, attivo solo dal vivo."}
{"id": "5332400", "revid": "287204", "url": "https://it.wikipedia.org/wiki?curid=5332400", "title": "Alejandro Gonzalez Inarritu", "text": ""}
{"id": "5332414", "revid": "92723", "url": "https://it.wikipedia.org/wiki?curid=5332414", "title": "Dneprodzerzhinsk", "text": ""}
{"id": "5332417", "revid": "212348", "url": "https://it.wikipedia.org/wiki?curid=5332417", "title": "Curt Clawson", "text": "Biografia.\nNato a Tacoma, dopo gli studi Clawson divenne imprenditore.\nEntrato in politica con il Partito Repubblicano, quando nel 2014 il deputato Trey Radel si dimise dalla Camera dei Rappresentanti in seguito ad uno scandalo, Clawson si candid\u00f2 per il suo seggio e vinse le elezioni speciali. A novembre dello stesso anno Clawson si candid\u00f2 per un mandato completo e riusc\u00ec ad essere eletto.\nNel 2016 annunci\u00f2 la sua intenzione di non candidarsi per un ulteriore mandato e lasci\u00f2 cos\u00ec la Camera nel gennaio del 2017."}
{"id": "5332423", "revid": "1305772", "url": "https://it.wikipedia.org/wiki?curid=5332423", "title": "James Arthur", "text": " \u00c8 diventato famoso dopo aver vinto la nona serie di \"The X Factor\" nel 2012. Il suo singolo di debutto, una cover di \"Impossible\" di Shontelle, \u00e8 stato pubblicato da Syco Music dopo la finale, e ha debuttato al numero uno della UK Singles Chart. Da allora, ha venduto oltre 2,5 milioni di copie in tutto il mondo, rendendolo il singolo del vincitore di maggior successo nella storia dello show.\nIl singolo successivo, \"You're Nobody 'til Somebody Loves You\", ha raggiunto il numero 2 della UK Singles Chart. Ha pubblicato il suo omonimo album di debutto in studio nel novembre 2013. L'album ha debuttato e ha raggiunto il numero due della UK Albums Chart. Dopo l'uscita del suo album di debutto in studio \"James Arthur\", \u00e8 stato coinvolto in una serie di controversie che hanno portato iTunes a offrire rimborsi per l'album.\nArthur si \u00e8 separato dall'etichetta discografica Syco di Simon Cowell nel 2014. Nel 2015, ha firmato un nuovo contratto con la Columbia Records per pubblicare il suo secondo album in studio, \"Back from the Edge\", nel 2016; \u00e8 stato anche ri-firmato con Syco nel 2016. Il singolo principale dell'album, intitolato \"Say You Won't Let Go\" \u00e8 stato pubblicato nel settembre 2016, ha riscosso un grande successo, raggiungendo il numero 1 della UK Singles Chart e vendendo quasi 2,7 milioni di copie a partire da febbraio 2021. \"Back from the Edge\" \u00e8 stato lanciato il 28 ottobre 2016 e ha debuttato al numero uno della UK Albums Chart. Il 18 ottobre 2019, dopo aver pubblicato numerosi singoli nei due anni precedenti, Arthur ha pubblicato il suo terzo album in studio, \"You\"; questo album ha debuttato e raggiunto il numero due nella classifica degli album del Regno Unito. Nel febbraio 2021, Arthur ha firmato con Columbia Records UK e Columbia Records Germany dopo che Syco aveva cessato le attivit\u00e0.\nBiografia.\nArthur \u00e8 nato il 2 marzo 1988, da madre inglese, Shirley Ashworth, e padre scozzese, Neil Arthur. Neil era un autista delle consegne, ma \u00e8 stato anche DJ e batterista per molti anni, mentre Shirley era una modella e in seguito una professionista delle vendite e del marketing. Il padre e la madre di Arthur si separarono quando lui aveva due anni, \u00a0e si stabilirono con nuovi partner: quando Arthur aveva tre anni, Shirley si incontr\u00f2 con Ronnie Rafferty, un ingegnere informatico, e in seguito Neil spos\u00f2 un'altra donna; insieme avevano la sorellastra di Arthur.\nAll'et\u00e0 di 14 anni, Arthur \u00e8 entrato in affidamento volontario part-time: ha vissuto con suo padre, Neil, per tre giorni alla settimana ed \u00e8 stato in affidamento a Brotton, a circa dieci miglia da Redcar, per gli altri quattro giorni.\nArthur ha frequentato per la prima volta la Ings Farm Primary School di Redcar, nel North Yorkshire. Nel 1997, quando aveva nove anni, si trasfer\u00ec con sua madre, il suo patrigno e due delle sue sorelle a Bahrain. A Bahrain, ha studiato presso la locale British School of Bahrain. Nell'aprile 2001, quando Arthur aveva 13 anni, tornarono in Inghilterra, dopo aver vissuto in Asia per un totale di quattro anni. \u00a0Al suo ritorno, ha continuato i suoi studi alla Rye Hills School di Redcar.\nCarriera.\nVincitore nel 2012 della nona stagione del talent-show televisivo \"The X Factor UK\", ha esordito sul mercato discografico con il singolo \"Impossible\" (cover dell'omonimo brano di Shontelle), che ha raggiunto le prime posizioni delle classifiche europee venendo cos\u00ec certificato singolo di platino per le oltre 1 milione di copie vendute.\nNel novembre 2013 ha pubblicato il suo primo album in studio, che ha raggiunto la posizione #2 della classifica Official Albums Chart. Nello stesso anno ha vinto due importanti premi: un Premio 40 Principales per la miglior canzone ed un NRJ Music Award come rivelazione internazionale dell'anno. Ha anche ottenuto, seppure non vincendola, una candidatura ai BRIT Awards per il singolo dell'anno. Il 7 settembre 2014 annuncia di aver firmato per la Columbia Records. Il secondo progetto, intitolato Back from the Edge, viene pubblicato il 28 Ottobre 2016. Dall'album, posizionatosi al primo posto in classifica vendite, viene estratto \"Say You Won't Let Go\", singolo premiato con la certificazione di platino.\nIl 18 Ottobre 2018 esce il suo nuovo singolo \"Empty Space\". Il 16 Novembre 2018, invece, l'etichetta discografica Atlantic Records distribuisce la sua \"cover\" del brano \"Rewrite The Stars\", in collaborazione con la cantante, anch'essa britannica, Anne-Marie. Il suddetto brano, nella versione originale, interpretato da Zac Efron e da Zendaya, era stato parte della colonna sonora del film americano The Greatest Showman.\nIl terzo album in studio di Arthur, \"You\", \u00e8 stato pubblicato il 18 ottobre 2019, insieme al settimo singolo dell'album, \"Quite Miss Home\". L'album debutt\u00f2 e raggiunse il numero due della UK Albums Chart, scese al numero 10 nella settimana successiva e rimase in classifica per un totale di 24 settimane.\nNel luglio 2020, Arthur ha confermato tramite Twitter di aver iniziato a lavorare a un quarto album in studio \"negli ultimi due mesi\", rivelando ulteriormente \"Non potrei essere pi\u00f9 entusiasta di condividere con voi questa nuova corsia in cui sto suonando, penso che sarai sorpreso in senso positivo. Questo \u00e8 l'album che volevo fare da cos\u00ec tanto tempo! \"\nArthur ha fornito la parte vocale del brano \"Lasting Lover\" di Sigala, pubblicato il 4 settembre 2020.\nDopo che la sua etichetta Syco aveva cessato le attivit\u00e0, \u00e8 stato riportato in un comunicato stampa il 15 febbraio 2021 che Arthur aveva firmato con Columbia Records UK in un co-accordo con Columbia Records Germany, l'ultimo dei quali ha lavorato con Arthur da \"Back from the Edge\". Lo stesso comunicato stampa ha riferito che l'uscita del suo quarto album in studio \u00e8 prevista per il 2021. Il primo singolo \"Medicine\" \u00e8 stato pubblicato il 5 marzo 2021.\nVita privata.\nArthur ha quattro sorelle e un fratello. Neil e Shirley, rispettivamente suo padre e sua madre, si sono parlati a malapena per 22 anni, ma hanno accettato di partecipare all'audizione di Arthur insieme in una riunione di famiglia per sostenerlo.\nArthur sostiene la sua squadra di calcio locale Middlesbrough FC cos\u00ec come i Rangers FC.\nCerimonie di apertura.\nDopo aver vinto \"The X Factor\", \u00e8 stato invitato a tornare a Bahrain per aprire formalmente gli studi di prove di musica e teatro della British School of Bahrain e l'auditorium da 400 posti della scuola, entrambi parte dell'ampliamento delle strutture della scuola in cui lui studiato. I nuovi studi sono stati completati nel 2014.\nNel settembre 2016, dopo aver parlato delle sue lotte con droghe, ansia e depressione, \u00e8 stato annunciato che era diventato ambasciatore dell'ente di beneficenza per la salute mentale del Regno Unito, SANE."}
{"id": "5332426", "revid": "767487", "url": "https://it.wikipedia.org/wiki?curid=5332426", "title": "Sam Bailey", "text": "Carriera.\nVincitrice nel 2013 della decima stagione del talent-show televisivo \"The X Factor UK\", ha esordito sul mercato discografico nel dicembre 2013 con il singolo \"Skyscraper\" (cover dell'omonimo brano di Demi Lovato), brano che ha raggiunto le prime posizioni delle classifiche britanniche e irlandesi. Nel marzo 2014 ha pubblicato il suo primo album in studio \"The Power of Love\", che ha raggiunto la prima posizione della classifica Official Albums Chart.\nIl 24 febbraio 2014 si esibisce prima di Beyonc\u00e9 in una tappa britannica del \"The Mrs. Carter Show World Tour\".\nNel dicembre 2014 pubblica un EP natalizio come allegato della \"reiusse\" del primo album. Fa seguito un tour nei primi mesi del 2015.\nNel 2016 si dedica al teatro interpretando il Mamma Morton nel musical \"Chicago\" in Regno Unito.\nNel settembre 2016 esce il suo secondo album \"Sing My Heart Out\"."}
{"id": "5332451", "revid": "1266208", "url": "https://it.wikipedia.org/wiki?curid=5332451", "title": "Associazione Vogherese Calcio 1927-1928", "text": "Questa voce raccoglie le informazioni riguardanti l'Associazione Vogherese Calcio nelle competizioni ufficiali della stagione 1927-1928."}
{"id": "5332455", "revid": "1782831", "url": "https://it.wikipedia.org/wiki?curid=5332455", "title": "Franklin (nome)", "text": "Origine e diffusione.\nRiprende il cognome inglese \"Franklin\", pi\u00f9 anticamente \"Frankeleyn\", basato sull'aggettivo medio inglese \"frankelin\", dal francese antico \"fraunclein\", che vuol dire \"uomo libero\", \"proprietario territerio di origini non nobili\"; per significato \u00e8 quindi analogo al nome Franco, con cui condivide la radice.\nIl suo uso come nome cominci\u00f2 sostanzialmente negli Stati Uniti nel tardo XVIII secolo, per commemorare lo statista Benjamin Franklin, e la sua popolarit\u00e0 aument\u00f2 ulteriormente durante il mandato presidenziale di Franklin Delano Roosevelt.\nOnomastico.\nIl nome non \u00e8 portato da alcun santo, quindi \u00e8 adespota, e se ne festeggia l'onomastico il 1\u00ba novembre, in occasione di Ognissanti."}
{"id": "5332457", "revid": "1566286", "url": "https://it.wikipedia.org/wiki?curid=5332457", "title": "Natale Cirino", "text": "Biografia.\nAttore teatrale, recita con Giovanni Grasso, Tommaso Marcellini, Turi Pandolfini, Michele Abruzzo, Rosina Anselmi, e altri. Nel 1928 form\u00f2 una propria compagnia. Sul grande schermo fa il suo esordio nel 1943 e fino al 1960 recita in una quarantina di film, diretto da Pino Mercanti, Zampa, Germi, Coletti, P\u00e0stina e diversi altri. Ha ottenuto un'unica volta il ruolo da protagonista nell'episodio \"La giara\" del film \"Questa \u00e8 la vita\", tratto da una novella di Luigi Pirandello. Era sposato con l'attrice teatrale Rita Alaimo (1894-1964)."}
{"id": "5332459", "revid": "729019", "url": "https://it.wikipedia.org/wiki?curid=5332459", "title": "Edema di Reinke", "text": "L'edema di Reinke \u00e8 una laringite cronica caratterizzata da ipertrofia ed edema del chorion a livello glottico.\n\u00c8 una flogosi della sottomucosa, evoluzione avanzata di un polipo laringeo. Interessa tutte le corde vocali e quindi lo spazio di Reinke in modo bilaterale; ha un aspetto rosato, gelatinoso. La diagnosi differenziale con un polipo laringeo \u00e8 che quest'ultimo \u00e8 monolaterale. L'edema di Reinke \u00e8 causato da uno stimolo irritativo cronico che \u00e8 il fumo. Prende il nome dall'anatomista tedesco Friedrich Berthold Reinke.\nPresentazione.\nL'edema di Reinke comporta il rigonfiamento delle corde vocali dando a loro un aspetto irregolare. Esse appaiono pallide e traslucide. Gli individui con edema di Reinke in genere hanno una voce roca bassa, poich\u00e9 le corde vocali sono ispessite.\nCause.\nLe cause comuni di edema di Reinke includono il tabagismo, il reflusso gastroesofageo, cambiamenti ormonali come l'ipotiroidismo e l'utilizzo cronico ed eccessivo della voce.\nIstologia.\nUna biopsia delle corde vocali pu\u00f2 essere utilizzata per aiutare, in alcuni casi, nella diagnosi. L'esame istologico mostra edema nello spazio del Reinke.\nTrattamento.\nIl primo ciclo di trattamento consiste nella rimozione della fonte dell'irritamento (ad esempio smettere di fumare, riposo vocale, ecc). Questo pu\u00f2 essere efficace se eseguito subito dopo lo sviluppo dell'edema. La chirurgia \u00e8 anche un'opzione e pu\u00f2 portare a un certo ripristino della voce, ma \u00e8 inefficace nel ripristino completo al suo stato originale. La decorticazione delle corde vocali, ossia la rimozione di una striscia di epitelio, viene fatto prima da un lato e 3-4 settimane dopo sull'altro lato. La logopedia \u00e8 utile per la produzione di voce corretta."}
{"id": "5332461", "revid": "1543377", "url": "https://it.wikipedia.org/wiki?curid=5332461", "title": "Giornale del Mattino", "text": ""}
{"id": "5332462", "revid": "438678", "url": "https://it.wikipedia.org/wiki?curid=5332462", "title": "Coppa Italia 2014-2015 (calcio a 5)", "text": "La Coppa Italia 2014-2015 \u00e8 stata la trentesima edizione assoluta della manifestazione e la dodicesima disputata con la formula \"final eight\". Alla Coppa Italia di Serie A sono iscritte d'ufficio le Societ\u00e0 classificatesi ai primi otto posti del girone di andata del Campionato Nazionale di Serie A. Come nei due anni precedenti, la disputa della final eight \u00e8 stata abbinata a quella della Coppa Italia Under-21 e della Coppa Italia femminile. Le tre manifestazioni si sono disputate tra il 26 febbraio e il 1\u00ba marzo 2015 presso il PalaRoma di Montesilvano (che ha ospitato i quarti e le semifinali della Coppa Italia Under-21) e il Palasport Giovanni Paolo II di Pescara (in cui si svolgeranno tutti gli altri incontri eccetto i quarti di finale femminili, giocati al PalaRigopiano). Come di consueto, la final eight si \u00e8 svolta su un parquet smontabile di colore nero fornito dalla Divisione Calcio a 5. I limiti di partecipazione dei giocatori erano gli stessi in vigore nel campionato di Serie A, ovvero negli incontri vi era l'obbligo di schierare almeno cinque giocatori formati in Italia, di cui almeno uno nato dopo il 1 gennaio 1992. Tutti gli incontri della principale manifestazione maschile sono stati trasmessi in diretta su Rai Sport 2.\nFormula.\nIl torneo si \u00e8 svolto con gare ad eliminazione diretta di sola andata. Le prime otto classificate dopo il girone di andata sono state raggruppate in due gruppi: nel gruppo A sono state inserite le prime quattro della classifica dopo il girone di andata mentre, nel gruppo B, quelle dal quinto all'ottavo posto. Nei quarti di finale si sono affrontate una squadra del gruppo A ed una del gruppo B. Gli accoppiamenti sono stati determinati tramite sorteggio che si \u00e8 tenuto presso la Sala Consiliare del Comune di Pescara in occasione della Conferenza stampa del 12 febbraio 2015. Le vincenti accedono alle semifinale e quindi alla finale per il primo posto. Alla societ\u00e0 vincitrice \u00e8 stata assegnata una coppa del torneo e venticinque medaglie d'oro; alla societ\u00e0 seconda classificata \u00e8 andata una targa e 25 medaglie d'argento. La formula prevedeva che nei quarti e nelle semifinali, in caso di parit\u00e0 dopo i tempi regolamentari, la vittoria fosse determinata direttamente dai tiri di rigore. Nella finale, in caso di parit\u00e0 dopo 40', si sarebbero svolti due tempi supplementari di 5 minuti ciascuno. In caso di ulteriore parit\u00e0 al termine degli stessi, la coppa sarebbe stata assegnata ai rigori."}
{"id": "5332477", "revid": "767487", "url": "https://it.wikipedia.org/wiki?curid=5332477", "title": "Douglas Renato de Jesus", "text": ""}
{"id": "5332478", "revid": "125071107", "url": "https://it.wikipedia.org/wiki?curid=5332478", "title": "John Katko", "text": "Biografia.\nJohn Katko \u00e8 nato da una famiglia benestante a Camillus, sobborgo di Syracuse nel novembre del 1962, Si \u00e8 diplomato alla Ludden Bishop High School. Ha frequentato l'Universit\u00e0 di Syracuse, dove ha conseguito un dottorato in legge. Successivamente ha conseguito un bachelor of Arts, ed uno in scienze politiche presso l'Universit\u00e0 di Niagara.\nCarriera.\nKatko \u00e8 un ex procuratore federale, e ora \u00e8 assistente procuratore.\nEgli si \u00e8 candidato contro Dan Maffei nelle elezioni della Camera dei rappresentanti del 2014; \u00e8 stato dichiarato vincitore il 4 novembre 2014 on un margine di oltre il 20% rispetto al suo avversario.\nUno dei soli 10 repubblicani ad aver sostenuto l'impeachment del Presidente Donald Trump, Katko ha annunciato il 14 gennaio 2022 la volont\u00e0 di ritirarsi; \u00e8 il terzo di questa lista di anti-Trump ad aver rinunciato a ricandidarsi per le elezioni della Camera nel 2022. \n\u00c8 stato anche uno dei soli 13 repubblicani ad aver votato il mega-piano di infrastrutture del Presidente Biden.\nVita personale.\nKatko vive a Camillus con sua moglie, Robin Katko e con i loro figli: Sean, Liam e Logan. La famiglia \u00e8 cattolica."}
{"id": "5332488", "revid": "125822290", "url": "https://it.wikipedia.org/wiki?curid=5332488", "title": "Elias Ymer", "text": "Ha due fratelli minori: Mikael, che ha anch'egli intrapreso la carriera tennistica, e Rafael, nato nel 2006, che ha dichiarato di volere seguire le loro orme.\nCarriera.\nJunior.\nA livello giovanile raggiunge la finale dell'Orange Bowl 2012 e nel gennaio successivo ottiene la sua migliore classifica grazie al quinto posto.\nProfessionista.\nNel 2014 vince cinque \"Futures\" e guadagna oltre cinquecento posizioni nella classifica ATP; inizia a giocare tornei del circuito principale nel 2015. La prima possibilit\u00e0 gli viene concessa a Chennai, grazie a una wild-card, dove elimina Igor Sijsling per poi arrendersi nell'incontro successivo a Gilles M\u00fcller. Fa il suo esordio negli Slam a Melbourne, dove riesce a superare le qualificazioni senza troppe difficolt\u00e0 e una volta nel tabellone principale costringe al quinto set il pi\u00f9 esperto Soeda prima di arrendersi. Durante il 2015 riesce a superare le qualificazioni per tutti e quattro gli Slam, tuttavia non ha mai vinto un incontro nel tabellone principale.\nIl 23 ottobre 2016 vince il suo primo titolo in doppio in coppia con il fratello Mikael Ymer, al torneo di Stoccolma superando in finale Michael Venus e Mate Pavi\u0107 con un doppio 6-1."}
{"id": "5332490", "revid": "838137", "url": "https://it.wikipedia.org/wiki?curid=5332490", "title": "Coppa Italia di ciclismo 2015", "text": "La Coppa Italia \u2013 Campionato Italiano a Squadre 2015 \u00e8 la nona edizione del circuito organizzato dalla Lega del Ciclismo Professionistico.\nIl calendario \u00e8 composto da tutte le prove italiane di classe HC e 1 incluse nel UCI Europe Tour 2015.\nOltre alla principale classifica a squadre, anche quest'anno sono previste una classifica individuale e una classifica giovani dedicata agli Under-25.\nVincendo la Coppa Italia, la Southeast Pro Cycling Team si \u00e8 aggiudicata il diritto di partecipare al Giro d'Italia 2016.\nSquadre.\nLe squadre che vi partecipano sono sette.\nCalendario.\nGli organizzatori hanno inserito 18 prove.\nClassifiche.\n\"Risultati finali\"."}
{"id": "5332516", "revid": "247222", "url": "https://it.wikipedia.org/wiki?curid=5332516", "title": "Quanti amori (Sanremo edition)", "text": ""}
{"id": "5332520", "revid": "1543377", "url": "https://it.wikipedia.org/wiki?curid=5332520", "title": "Autorit\u00e0 marittima", "text": "L'autorit\u00e0 marittima, in Italia, \u00e8 un insieme di tutti gli uffici riguardanti l'attivit\u00e0 marittima dei porti minori. Sono composte dalle Capitanerie di Porto, dagli uffici del Ministero dei Trasporti e della Navigazione, oltre a tutti gli uffici o enti che possono concorrere. \u00c8 stata istituita con la legge 84 del 28 gennaio 1994, legge fondamentale per il riordino in materia portuale.\nI suoi compiti sono la gestione del porto, cio\u00e8 relativi alla polizia marittima, all'amministrazione della navigazione, alla vigilanza sulla pesca, oltre a poter avviare inchieste o dare pareri su contenziosi marittimi."}
{"id": "5332527", "revid": "287204", "url": "https://it.wikipedia.org/wiki?curid=5332527", "title": "Spaccio de la bestia trionfante", "text": "Spaccio de la bestia trionfante \u00e8 un'opera filosofica in italiano di Giordano Bruno pubblicata a Londra nel 1584. Scritto in forma di dialogo, lo \"Spaccio\" \u00e8 un testo allegorico di filosofia morale. I tre interlocutori, Sofia (la Sapienza), Saulino (personaggio di fantasia) e Mercurio (il messaggero degli d\u00e8\u00ec della mitologia romana), discorrono sull'attuazione di una riforma ordinata da Giove per rinnovare la volta celeste e cos\u00ec porre fine a un declino che dura da tempo: \"spacciare\", cio\u00e8 cacciar via dal cielo vecchi vizi per sostituirli con nuove virt\u00f9. L'opera si presta a essere interpretata su diversi livelli, tra i quali resta fondamentale quello dell'intento polemico di Bruno contro la Riforma protestante, che agli occhi del Nolano rappresenta il punto infimo di un ciclo di degenerazione iniziato col cristianesimo.\nGeneralit\u00e0.\nIl testo \u00e8 dedicato al cavaliere Philip Sidney (1554 \u2013 1586), nobile britannico alla corte di Elisabetta I, militare e poeta, esponente di spicco del Rinascimento inglese. Preceduto da una epistola esplicatoria, lo \"Spaccio\" \u00e8 composto di tre dialoghi ognuno dei quali suddiviso in tre parti. Dei tre protagonisti Saulino, personaggio non identificato, forse immaginario, \u00e8 anche interlocutore nella \"Cabala del cavallo pegaseo\".\nCome l'autore stesso spiega nell'epistola, Giove, il padre degli d\u00e8i nella mitologia greca, \u00ab\"ch'avea colmo di tante bestie, come di tanti vizii, il cielo, secondo la forma di quarant'otto famose imagini\"\u00bb, decide di bandire dalla volta celeste queste bestie per sostituirle con \u00ab\"disperse virt\u00f9\"\u00bb. I quarantotto animali cui Bruno si riferisce corrispondono alle costellazioni enumerate e descritte da Tolomeo nel suo \"Almagesto\", costellazioni che nell'Antica Grecia erano raffigurate con altrettanti animali, reali o mitologici. Chiamati a raccolta tutti gli d\u00e8i, Giove espone la sua idea e ne discute con loro. Nei dialoghi \u00e8 Sofia a narrare a Saulino lo svolgimento del consiglio celeste.\nIl testo.\nDialogo primo.\nLa prima parte del primo dialogo vede Sofia e Saulino discorrere sull'avvicendarsi degli eventi nel mondo, la \u00ab\"vicissitudine\"\u00bb. La mutazione della materia \u00e8 uno dei punti principali del pensiero di Bruno: tutto nell'universo \u00e8 in continuo cambiamento e rientra nella natura delle cose il passare da un estremo all'altro, procedere cio\u00e8 \u00ab\"per contrarii\"\u00bb. Per cui, conclude Sofia, la verit\u00e0 quanto pi\u00f9 viene sommersa nel tempo tanto pi\u00f9 poi si innalzer\u00e0. Bruno fa rientrare la riforma voluta da Giove, e quindi la restaurazione dei valori, nella ordinariet\u00e0 della vicissitudine universale.\nNella seconda parte trova posto l'\"Orazione di Giove\", il discorso che questi pronuncia al collegio divino da lui stesso convocato. Il padre degli d\u00e8i \u00e8 sconfortato perch\u00e9 le leggi che egli ha inviato agli uomini sono state usurpate da \u00ab\"indegnissime poltronarie\"\u00bb, e lo stesso cielo ne d\u00e0 testimonianza con il disordine delle costellazioni. Occorre dunque riformare il cielo per restaurare il mondo, occorre che \u00ab\"togliamo dalle nostre spalli la grieve somma d'errori che ne trattiene\"\u00bb. Lo \"spaccio\" consister\u00e0 allora nell'espulsione di queste costellazioni, \"bestie trionfanti\", simbolo della crisi in cui versa l'umanit\u00e0.\nNella terza parte l'esposizione prosegue col dialogo tra Sofia e il messagero degli d\u00e8i, Mercurio: \u00e8 stato deciso che nel posto occupato dalle costellazioni dell'Orsa Minore (dove \u00e8 situata la Stella Polare), del Drago, di Cefeo, dell'Artofilace e in quello accanto alla Corona vengano a situarsi rispettivamente le virt\u00f9 Verit\u00e0, Prudenza, Sofia, Legge e Giudizio, ciascuna con le sue ancelle; scompaiono cos\u00ec la Falsit\u00e0, la Casualit\u00e0, l'Ignoranza, la Prevaricazione, l'Iniquit\u00e0, e con queste anche le tante \u00ab\"ministre\"\u00bb, come la stolta fede, l'ipocrisia, l'eccesso, la vendetta, eccetera.\nTrova posto al termine di quest'ultima parte la curiosa descrizione che Mercurio fa a Sofia delle disposizioni impartitegli da Giove prima che egli giungesse. L'\u00ab\"alato nume\"\u00bb elenca cos\u00ec tutta una serie di compiti apparentemente irrisori, \u00ab\"minuzzaria\"\u00bb: ogni cosa nel mondo, anche quella apparentemente pi\u00f9 insignificante ha la sua importanza, perch\u00e9 \u00ab\"la cognizion divina non \u00e8 come la nostra, la quale s\u00e9guite dopo le cose; ma \u00e8 avanti le cose e si trova in tutte le cose, di maniera che, se non la vi si trovasse, non sarrebono cause prossime e secondarie.\"\u00bb\nDialogo secondo.\nIl secondo dialogo procede con Sofia che rispondendo alle domande di Saulino spiega perch\u00e9 quelle cinque virt\u00f9 siano state preferite alle altre. Avanti tutte le cose non pu\u00f2 che esserci la verit\u00e0, causa, principio, mezzo e fine di tutto. La prudenza, nota anche come providenza quando riferita al divino, agisce in noi come espressione di quella e si fa guidare dalla dialettica e dalla metafisica. Sofia \u00e8 la sapienza, cio\u00e8 il fine della conoscenza stessa, intento nobile quando finalizzato alla ricerca della verit\u00e0. \u00ab\"Alla sofia succede la legge, sua figlia\"\u00bb, perch\u00e9 la legge deve essere asservita alla sapienza e con questa operare. Il giudizio ha, infine, il compito di prendersi cura della legge. Il risultato di questa nuova catena di valori, e Bruno \u00e8 esplicito, non pu\u00f2 dunque comprendere una legge cieca, che discenda da d\u00e8i che \u00ab\"si commuoveno o si adirano\"\u00bb per quello che gli uomini fanno; che minacciano e premiano senza aver chiaro il \u00ab\"fine e l'utilitade de gli uomini medesimi\"\u00bb; che \u00ab\"non accenda l'appetito de la gloria ne gli petti umani\"\u00bb.\nLa seconda parte del secondo dialogo vede la Ricchezza reclamare un posto per s\u00e9, ma non v'\u00e8 spazio per la ricchezza: essa \u00e8 quella che fa \u00ab\"zoppicare\"\u00bb il Giudizio, zittire la Legge e calpestare la Sapienza. E nemmeno sembra esserci posto per la Povert\u00e0, che vedendo la Ricchezza essere scacciata \u00ab\"si fece innante\"\u00bb. Giove tuttavia la preferisce alla Ricchezza perch\u00e9 \u00ab\"alla filosofia donano impedimento le ricchezze\"\u00bb. E Sofia saggiamente commenta che \u00e8 povero non chi ha poco ma chi desidera molto. \u00c8 il turno della Fortuna, la dea bendata, che chiede di occupare il posto della costellazione di Ercole. La Fortuna, nel suo discorso, rivendica quel posto perch\u00e9 proprio per essere senza vista, ella si d\u00e0 a \u00ab\"tutti equalmente\"\u00bb, e quindi non pu\u00f2 essere incolpata dei vizi e dei problemi dell'umanit\u00e0. Giove, pur approvando le motivazioni addotte dalla Fortuna non la reputa degna di prendere quello spazio cos\u00ec importante, che invece assegna alla Fortezza \u2013 e siamo all'ultima parte del secondo dialogo: se non c'\u00e8 volont\u00e0 e forza d'animo non si pu\u00f2 giungere ad alcun fine, restando altrimenti in balia della sorte.\nAl posto della Lira Bruno pone la Memoria, Mnemosine con le sue nove figlie, le Muse. Il dialogo procede con altre costellazioni che vengono \"spacciate\" per essere sostituite da Penitenza, Semplicit\u00e0, Diligenza, Fatica, eccetera.\nDialogo terzo.\nNell'ultimo dialogo la parte prima contiene la critica contro l'Ozio e l'et\u00e0 dell'oro. \u00c8 infatti proprio l'Ozio a difendere l'et\u00e0 dell'oro: tutti la lodano e la invocano perch\u00e9 \u00e8 all'insegna di una vita semplice, senza affanni, in cui si pu\u00f2 avere tutto quello che la natura mette a disposizione senza fatica. Giove gli risponde cha all'uomo sono state date le mani e l'intelletto, funzioni che lo distinguono dagli animali e che l'uomo non pu\u00f2 lasciare inutilizzate perch\u00e9 \u00ab\"allontanandosi dall'esser bestiale, pi\u00f9 altamente s'approssimano a l'esser divino\"\u00bb. E aggiunge che quindi non pu\u00f2 esserci virt\u00f9 nell'oziare, \u00ab\"atteso che \u00e8 differenza molta tra il non esser vizioso e l'esser virtuoso\"\u00bb. Per l'ozio c'\u00e8 spazio soltanto dopo occupazioni degne, altrimenti l'ozio \u00e8 non soltanto inutile ma dannoso, conclude Giove. Per Bruno esaltare l'et\u00e0 aurea equivale a favorire la stasi e l'ignoranza. Il riferimento implicito \u00e8 anche al paradiso terrestre, dal quale il dio biblico scaccia l'uomo condannandolo al lavoro: al contrario, il lavoro non \u00e8 punizione divina, l'uso delle mani e della ragione \u00e8 nel bene e nel male quello della civilt\u00e0 umana. Si comprende cos\u00ec perch\u00e9 Bruno, in chiusura del precedente dialogo, aveva speso non poche pagine per esaltare la Fatica.\nNella seconda parte Saulino e Sofia discorrono sugli antichi egizi. \u00ab\"La natura non \u00e8 altro che Dio nelle cose\"\u00bb e \u00ab\"Iddio tutto \u00e8 in tutte le cose\"\u00bb, spiega Sofia, ma nella natura il divino si presenta in forme differenti, alcune delle quali hanno tratti comuni, questi tratti possono essere pensati come d\u00e8i, per esempio gli dei dell'Olimpo o quelli dell'antico Egitto:\nQuindi nell'adorare Giove, per esempio, essi non lo adoravano come fosse Dio, bens\u00ec adoravano Dio in lui. Qui Bruno, per evitare che il lettore fraintenda identificando il nome della divinit\u00e0 con le sue caratteristiche, riferisce il culto di Giove agli egizi. Saulino riprende infatti Sofia facendole notare che Giove era una divinit\u00e0 sconosciuta agli egizi, ma la si ritrova molto tempo dopo presso la civilt\u00e0 greca. Sofia invita Saulino a non aver pensiero del nome, ma di prestare attenzione alla \u00ab\"consuetudine pi\u00f9 universale\"\u00bb. Il divino si comunica all'uomo in \u00ab\"modi innumerabili... e ave nomi innumerabili\"\u00bb. Ed \u00e8 proprio questa la sapienza che occorre avere per discernere, oltre il multiforme aspetto della natura, oltre lo scorrere dei tempi, oltre la variabilit\u00e0 dei nomi, l'unit\u00e0 divina che tutto sottende, \u00ab\"il quale abito si chiama magia\"\u00bb.\nContenuti.\nLa nuova religione.\nRiferendosi alla legge Bruno scrive:\nLa Legge, come le altre virt\u00f9 ha due aspetti congiunti, l'uno divino e l'altro terreno, ma il fine \u00e8 comune, e la legge divina pu\u00f2 ben intendersi come \"religione\". Religione \u00e8 termine dalla etimologia non chiara, ma che Bruno intende come \"legare\", \"tenere insieme\", dal latino \"re-ligare\". La legge deve favorire la civilt\u00e0 umana e la coesione sociale; i riti e le cerimonie non possono n\u00e9 devono essere svolti per favorire d\u00e8i che non stiano fra gli uomini, per placare la loro ira o ingraziarsi i loro favori: le cerimonie religiose hanno senso soltanto quando sono parte integrante della gestione pubblica, della vita civile. \u00c8 in tal maniera che devono essere intesi i modelli che Bruno propone, quelli delle religioni egizia e romana antiche, come lo stesso contesto metaforico entro il quale lo \"Spaccio\" \u00e8 inscenato. La riforma celeste che Giove propone \u00e8 riforma religiosa e al contempo civile: le leggi degli uomini non vengono dagli d\u00e8i, ma \"sono\" con gli d\u00e8i.\nLa ricostituzione della legge si inquadra allora per Bruno in un contesto pi\u00f9 ampio della sola societ\u00e0 in s\u00e9 stessa: \u00e8 il legame fra uomo e divino che deve essere riparato. La giustizia umana \u00e8 al contempo giustizia naturale, e pertanto divina, perch\u00e9 \u00ab\"essenza e natura sono uno\"\u00bb. Nello \"Spaccio\" ontologia, etica e religione sono strettamente interconnessi. La religione che Bruno vuole \u00e8 quella del buon cittadino che opera diligentemente per la comunit\u00e0, che ha il senso del consorzio civile, del cittadino capace di essere semplice ma anche eroico, che sviluppa e favorisce la convivenza pacifica e la conoscenza della natura. Si tratta dunque di un programma che si pone agli antipodi delle posizioni del cristianesimo, quella \u00ab\"finta religione [...] tragedia caballistica\"\u00bb che va da Paolo a Lutero.\nLa polemica anticristiana.\nI riferimenti polemici contro il cristianesimo, pur se non espliciti, sono frequenti nello \"Spaccio\". Riferendosi ai \u00ab\"grammatici\"\u00bb Bruno li accusa di:\nE Bruno qui allude alle guerre civili che in quegli anni imperversavano in Europa, identificando i grammatici coi pedanti teologi.\nParlando della costellazione di Orione, dove dimorano Impostura, Destrezza e Gentilezza disutile, Bruno scrive \u00ab\"che fa orinare il cielo\"\u00bb e che costui \u00ab\"sa far meraviglie... e pu\u00f2 caminar sopra l'onde del mare senza infossarsi,\"\" senza bagnarsi gli piedi\"\u00bb: Orione-Cristo non merita di stare nel cielo fra gli d\u00e8i, ma nel mondo dove potr\u00e0 provare a far credere quello che vuole, anche che la \u00ab\"natura \u00e8 una puttana bagassa\"\u00bb, \u00ab\"che ogni atto eroico non \u00e8 altro che vegliaccaria; e che la ignoranza\"\" \u00e8 la pi\u00f9 bella scienza del mondo\"\u00bb. Con riferimento al patto stabilito nel Nuovo Testamento fra Dio e l'umanit\u00e0 per mezzo di Ges\u00f9, Bruno scrive che non conosce alcuna \u00ab\"forfantaria\"\u00bb chi non conosce questa, che \u00e8 la \u00ab\"madre di tutte\"\u00bb, patto che ha per fine soltanto la \u00ab\"vana gloria\"\u00bb di Dio. Costoro, conclude Bruno, \u00ab\"son meritevoli d'esser perseguitati dal cielo e da la terra, ed esterminati come peste del mondo\"\u00bb.\nNel terzo dialogo, l\u00e0 dove si loda la religione degli antichi egizi, si contrappone quei culti a quello di \u00ab\"escrementi di cose morte et inanimate\"\u00bb, con allusione al culto delle reliquie nel cristianesimo. Gli ebrei poi, son \u00ab\"convitti per escremento de l'Egitto\"\u00bb, cio\u00e8 portatori di una cultura ormai corrotta."}
{"id": "5332530", "revid": "506294", "url": "https://it.wikipedia.org/wiki?curid=5332530", "title": "Spaccio della bestia trionfante", "text": ""}
{"id": "5332535", "revid": "287204", "url": "https://it.wikipedia.org/wiki?curid=5332535", "title": "Virsl\u012bga 2015", "text": "La Virsl\u012bga 2015 \u00e8 stata la 24\u00aa edizione della massima divisione del calcio lettone dall'indipendenza e la 41\u00aa con questa denominazione. La stagione \u00e8 iniziata il 6 marzo ed \u00e8 terminata il 25 novembre con lo spareggio retrocessione. Il Ventspils era la squadra detentrice del titolo, avendo vinto la Virsl\u012bga 2014 per la sesta volta, la seconda consecutiva.\nIl Liep\u0101ja ha vinto il campionato per la prima volta nella sua storia. La classifica marcatori \u00e8 stata vinta da D\u0101vis Ikaunieks, calciatore del Liep\u0101ja, autore di 15 reti. Il Gulbene \u00e8 stato escluso dopo l'ottava giornata.\nStagione.\nNovit\u00e0.\nDalla Virsl\u012bga 2014 \u00e8 stato retrocesso in 1. L\u012bga 2015 lo J\u016brmala, classificatosi all'ultimo posto. In sua sostituzione \u00e8 stato promosso il Gulbene, campione della 1. L\u012bga 2014.\nPrima dell'inizio del campionato sia al Daugava R\u012bga sia al Daugava non \u00e8 stata concessa la licenza per disputare la Virsl\u012bga 2015. Non sono state previste integrazioni all'organico della Virsl\u012bga 2015, di conseguenza il campionato partir\u00e0 con sole 8 squadre, invece delle 10 inizialmente previste.\nFormula.\nLe 8 squadre partecipanti si affrontano per quattro volte, per un totale di 28 giornate.\nLa squadra campione di Lettonia ha il diritto a partecipare alla UEFA Champions League 2016-2017 partendo dal secondo turno di qualificazione.\nLe squadre classificate al secondo e terzo posto sono ammesse alla UEFA Europa League 2016-2017 partendo dal primo turno di qualificazione.\nLa vincitrice della Coppa della Lettonia \u00e8 ammessa alla UEFA Europa League 2016-2017 partendo anch'essa dal primo turno di qualificazione.\nL'ultima classificata retrocede direttamente in 1. L\u012bga 2016. La settima classificata affronta la seconda classificata in 1. L\u012bga 2015 in uno spareggio promozione-retrocessione.\nAvvenimenti.\nIl 4 giugno 2015 la LFF ha annunciato l'esclusione del Gulbene dalla Virsl\u012bga. Di conseguenza, vengono annullati i risultati delle otto partite giocate dal Gulbene. Inoltre, non c'\u00e8 nessuna retrocessione diretta in 1. L\u012bga e la settima classificata si qualifica allo spareggio promozione-retrocessione.\nClassifica finale.\nLegenda:\n\u00a0\u00a0\u00a0\u00a0\u00a0 Campione di Lettonia e ammessa alla UEFA Champions League 2016-2017\n\u00a0\u00a0\u00a0\u00a0\u00a0 Ammesse alla UEFA Europa League 2016-2017\n\u00a0\u00a0\u00a0\u00a0\u00a0 Retrocessa in 1. L\u012bga 2016\n\u00a0\u00a0\u00a0\u00a0\u00a0 Esclusa dal campionato\nNote:\nSpareggio.\nLa squadra classificata al 7\u00ba posto (Metta/LU) affronta la squadra classificata al 2\u00ba posto in 1. L\u012bga 2015 (Valmiera) in una sfida con andata e ritorno per un posto in Virsl\u012bga 2016."}
{"id": "5332552", "revid": "506294", "url": "https://it.wikipedia.org/wiki?curid=5332552", "title": "Spaccio della bestia triumfante", "text": ""}
{"id": "5332553", "revid": "686936", "url": "https://it.wikipedia.org/wiki?curid=5332553", "title": "Todd Gurley", "text": "Carriera universitaria.\nDopo aver giocato a football per la Tarboro High School, ai tempi della quale si ciment\u00f2 in varie discipline dell'atletica leggera e nella pallacanestro, oltre che nel football americano, sport nel quale gioc\u00f2 sia come running back che come defensive back (collezionando nell'anno da junior rispettivamente 1.472 yard su corsa e 26 touchdown e 79 tackle, un intercetto, ed un fumble forzato), Gurley fu elencato al 5\u00ba posto tra i migliori prospetti della nazione nel ruolo di running back ed al 42\u00ba tra tutti i prospetti della nazione in generale da Rivals.com. Egli ricevette quindi proposte per una borsa di studio da 13 atenei della nazione, inclusa Clemson per la quale avrebbe voluto giocare sin da bambino, preferendo tuttavia l'Universit\u00e0 della Georgia con la quale sigl\u00f2 l'intesa il 13 gennaio 2012.\nNella stagione da freshman, partito inizialmente con i gradi di riserva del sophomore Ken Malcome, Gurley sal\u00ec alla ribalta gi\u00e0 nella settimana 1, quando corse per 100 yard e 2 touchdown in 8 portate e ritorn\u00f2 in touchdown un kickoff per altre 100 yard nella gara vinta da Georgia 45-23 contro Buffalo. Ci\u00f2 bast\u00f2 a garantirgli un immediato posto da titolare e nella seconda gara della stagione, vinta 41-20 contro Missouri, corse per altre 65 yard ed un touchdown in 10 portate. Al termine della stagione, egli aveva accumulato complessivamente 1.385 yard corse (sesto miglior risultato nella storia di Georgia), divenendo cos\u00ec solo il secondo freshman dei Dawgs dopo Herschel Walker nel 1980, ad aver oltrepassato la soglia della 1.000 yard su corsa. Egli inoltre corse per 100 o pi\u00f9 yard in 9 incontri (3\u00ba miglior risultato nella storia dell'ateneo) e soprattutto con 17 touchdown complessivi su corsa fiss\u00f2 il nuovo record ateneo per un freshman (3\u00ba miglior risultato in assoluto nella storia dell'ateneo). Al termine della stagione fu, assieme a Mike Gillislee, uno dei due running back inseriti dall'Associated Press nel First-Team All-SEC.\nL'anno seguente, nelle prime 4 gare della stagione Gurley corse complessivamente per 450 yard e 4 touchdown (pi\u00f9 uno su ricezione) prima di infortunarsi alla caviglia nella gara di settimana 4 contro LSU. Questo infortunio lo costrinse a saltare le seguenti 3 partite contro Tennessee, Missouri e Vanderbilt. Al rientro Gurley corse per 100 yard ed un touchdown contro Florida, aiutando Georgia a vincere per 23-20 l'incontro. Egli chiuse la sua stagione da sophomore con un totale di 1.430 yard e 16 touchdown dalla linea di scrimmage, venendo questa volta inserito nel Second-team All-SEC dall'AP.\nLa stagione 2014 inizi\u00f2 nel migliore dei modi per Gurley, che dopo le prime 5 gare della stagione aveva gi\u00e0 accumulato pi\u00f9 di 700 yard e 8 touchdown su corsa, quando il 9 ottobre fu sospeso indefinitamente dall'Universit\u00e0 della Georgia per violazione delle norme NCAA. Egli aveva difatti ricevuto compensi per aver firmato degli autografi, infrazione che alla fine gli cost\u00f2 4 giornate di squalifica, al termine delle quali per\u00f2 rientrando in campo contro Auburn, sub\u00ec una lesione al legamento crociato anteriore che pose fine alla sua stagione.\nGurley chiuse cos\u00ec la sua carriera collegiale con un totale di 3.900 yard e 42 touchdown dalla linea di scrimmage, di cui rispettivamente 3.285 e 36 su corsa.\nCarriera professionistica.\nSt. Louis/Los Angeles Rams.\nConsiderato uno dei migliori running back selezionabili al Draft NFL 2015 e costantemente inserito tra i prospetti che sarebbero stati selezionati durante il primo giro, Gurley si presentava al Draft da \"underclassman\", avendo deciso di rendersi eleggibile dopo aver rinunciato al suo ultimo anno da senior al college.\nStagione 2015.\nIl 30 aprile 2015 fu selezionato dai St. Louis Rams come 10\u00ba assoluto. Tenuto precauzionalmente a riposo durante le prime due gare della stagione, debutt\u00f2 come professionista nel terzo turno contro i Pittsburgh Steelers, correndo 9 yard su sei tentativi. Sette giorni dopo esplose correndo 146 yard su 19 tentativi nella vittoria in casa dei precedentemente imbattuti Arizona Cardinals, venendo premiato come rookie della settimana. Nel settimo turno corse 128 yard, divenendo il primo rookie da Cadillac Williams nel a correrne almeno 125 yard per tre settimane consecutive. Inoltre segn\u00f2 i primi due touchdown in carriera nella vittoria sui Browns. Alla fine di ottobre fu premiato come rookie offensivo del mese. Nella settimana 8, Gurley continu\u00f2 la propria striscia correndo 133 yard, di cui 71 su una corsa da touchdown, nella vittoria sui San Francisco 49ers, diventando il primo giocatore dei Rams a correre almeno 120 yard in quattro gare consecutive da Eric Dickerson nel . Per questa prestazione fu premiato come running back della settimana.\nDopo un mese di appannamento tra novembre e l'inizio di dicembre, Gurley torn\u00f2 a giocare una gara d'alto livello nella settimana 14 correndo 140 yard e 2 touchdown nella vittoria sui Lions che interruppe una striscia di cinque sconfitte consecutive dei Rams. Quattro giorni dopo, nella vittoria della gara del gioved\u00ec contro i Buccaneers, segn\u00f2 un touchdown e con 48 yard corse super\u00f2 le mille stagionali. La sua prima stagione si chiuse al terzo posto nella NFL con 1.106 yard corse e al quinto con 10 TD su corsa, venendo convocato per il Pro Bowl ed inserito nel Second-team All-Pro. La \"Pro Football Writers Association\" lo inser\u00ec nella formazione ideale dei rookie. Il 6 febbraio fu premiato come rookie offensivo dell'anno.\nStagione 2016.\nNel 2016 i Rams si trasferirono a Los Angeles ma la stagione di Gurley fu al di sotto di quella precedente, terminando con 885 yard corse e 6 touchdown, malgrado l'avere disputato tutte le 16 gare come titolare. La sua miglior prova la disput\u00f2 nel terzo turno in cui corse 85 yard e 2 touchdown nella vittoria per 37-32. La squadra termin\u00f2 con record di 4-12, licenziando l'allenatore Jeff Fisher.\nStagione 2017.\nGurley si rifece nella stagione 2017, sotto la guida del nuovo allenatore Sean McVay, tornando a superare le 100 yard corse per la prima volta dal 2015 nella gara del terzo turno vinta contro i San Francisco 49ers, in cui segn\u00f2 tre touchdown, tutti nel primo tempo. Nelle prime tre gare della stagione corse 241 yard, ne ricevette 140 e segn\u00f2 6 touchdown totali, venendo premiato come giocatore offensivo della NFC del mese. Nel quarto turno guadagn\u00f2 121 yard su corsa e 94 su ricezione con un touchdown nella vittoria in casa dei Dallas Cowboys che gli valsero il premio di giocatore offensivo della NFC della settimana.\nNella vittoria al CenturyLink Field di Seattle, del quindicesimo turno, Gurley disput\u00f2 una delle migliori prove stagionali correndo 152 yard e segnando 4 touchdown complessivi, 3 su corsa e uno su ricezione, nel 42-7 finale, venendo premiato ancora come giocatore offensivo della settimana e come running back della settimana. Sette giorni dopo, nella vittoria sui Tennessee Titans che diede ai Rams il primo titolo di division dal 2003, guadagn\u00f2 118 yard su corsa, 158 su ricezione e segn\u00f2 due touchdown, venendo nuovamente premiato come giocatore offensivo e come running back della settimana. Alla fine di dicembre fu premiato per la seconda volta come giocatore offensivo del mese, in cui segn\u00f2 complessivamente 8 touchdown. A fine stagione fu convocato per il suo secondo Pro Bowl e inserito nel First-team All-Pro dopo essersi classificato primo nella NFL in touchdown su corsa, touchdown totali e yard totali e secondo in yard su corsa.\nNella prima gara di playoff in carriera, Gurley corse 101 yard su 14 tentativi ma i Rams furono subito eliminati al Los Angeles Memorial Coliseum dagli Atlanta Falcons.\nStagione 2018.\nNella vittoria del secondo turno per 34-0 sui Cardinals, Gurley and\u00f2 a segn\u00f2 per tre volte su corsa. Altre volte and\u00f2 a segno nel quinto turno in casa dei Seahawks in cui i Rams rimasero una delle due uniche squadre imbattute della lega. Nel sesto turno fu premiato come giocatore offensivo e come running back della settimana dopo avere corso un record in carriera di 208 yard e segnato 2 TD. Le sue 11 marcature complessive nelle prime sei settimane furono il massimo nella NFL dai tempi Shaun Alexander nel . Alla fine di ottobre fu premiato per la terza volta in carriera come giocatore offensivo della NFC del mese in cui guadagn\u00f2 619 yard totali e segn\u00f2 complessivamente 9 touchdown (7 su corsa e 2 su ricezione).\nIl 2 dicembre i Rams si aggiudicarono il secondo titolo di division consecutivo con un mese di anticipo, con Gurley che fu premiato come giocatore offensivo della settimana dopo avere corso 132 yard e segnato 2 touchdown nella vittoria sui Detroit Lions. A fine stagione fu convocato per il suo terzo Pro Bowl ed inserito nel First-team All-Pro dopo avere guidato nuovamente la NFL con 17 touchdown su corsa.\nNei playoff, i Rams batterono i Cowboys e i Saints, qualificandosi per il loro primo Super Bowl dal . Il 3 febbraio 2019 Los Angeles fu battuta nel Super Bowl LIII per 13-3 dai New England Patriots.\nStagione 2019.\nGurley inizi\u00f2 la stagione 2019 rallentato da problemi fisici finch\u00e9 fu costretto a saltare la gara del sesto turno per un infortunio al quadricipite. La sua annata si chiuse con 857 yard corse e al quinto posto della NFL con 12 touchdown su corsa. Los Angeles con un record di 9-7 non riusc\u00ec a fare ritorno ai playoff.\nIl 19 marzo 2020 Gurley fu svincolato dai Rams.\nAtlanta Falcons.\nPoche ore dopo, Gurley firm\u00f2 un contratto di un anno con gli Atlanta Falcons. Nella prima partita con la nuova maglia segn\u00f2 un touchdown su corsa ma i Falcons furono sconfitti dai Seahawks. Nella settimana 5 super\u00f2 per la prima volta le 100 yard corse dal dicembre 2018 ma Atlanta usc\u00ec nuovamente sconfitta contro i Panthers. La sua partita termin\u00f2 con 121 yard corse su 14 possessi e un touchdown, venendo premiato come running back della settimana."}
{"id": "5332554", "revid": "1543377", "url": "https://it.wikipedia.org/wiki?curid=5332554", "title": "DeVante Parker", "text": "Carriera universitaria.\nDopo aver giocato a football per la Mike Jackson at Ballard High School della sua citt\u00e0 natale, Louisville, presso la quale si ciment\u00f2 non solo nel football ma anche in varie discipline dell'atletica leggera e nella pallacanestro e fu eletto due volte All-State, Parker fu elencato al 26\u00ba posto tra i migliori prospetti della nazione nel ruolo di wide receiver da Scout.com ed al 77\u00ba posto della stessa graduatoria da Rivals.com, dal quale fu anche elencato al 5\u00ba posto tra i migliori prospetti provenienti dal Kentucky. Parker ricevette quindi proposte per una borsa di studio dall'Universit\u00e0 del Kentucky, Universit\u00e0 dell'Indiana e dalla University of Central Florida, alle quali per\u00f2 prefer\u00ec l'universit\u00e0 della sua citt\u00e0.\nCome freshman, Parker prese parte ad 11 incontri, terminando al 6\u00ba posto in squadra con 18 ricezioni per 291 yard ed al 1\u00ba con 6 touchdown ricevuti. L'anno seguente prese parte a tutti i 13 incontri della stagione guidando la squadra con 744 yard e 10 touchdown su 40 ricezioni. I 10 touchdown in particolare rappresentarono il miglior risultato ateneo dal 1998 e 6 di essi arrivarono in altrettante partite consecutive. Egli si distinse anche nel pi\u00f9 importante bowl conquistato da Louisville dal 2007, lo Sugar Bowl, nel quale sul finire del 2\u00ba quarto ricevette dal compagno di squadra Teddy Bridgewater un passaggio da touchdown da 15 yard. Louisville avrebbe poi battuto i Florida Gators 33-23.\nNel suo anno da junior, Parker prese parte a 12 incontri stagionali saltando il solo match contro gli UCF Knights. Ci\u00f2 tuttavia non gli imped\u00ec di totalizzare 55 ricezioni per 885 yard e soprattutto 12 touchdown, risultato quest'ultimo col quale stabil\u00ec il nuovo record ateneo e guid\u00f2 la ACC posizionandosi inoltre al 10\u00ba posto a livello nazionale. Ancora una volta mise anche la firma in un bowl di fine stagione, facendo segnare il proprio record in carriera di 142 yard ed un touchdown ricevuti da Bridgewater, nella vittoria per 36-9 al Russell Athletic Bowl contro i Miami Hurricanes. Dopo aver deciso di rimanere a Louisville anche per l'ultimo anno e rimandare al 2015 la sua eleggibilit\u00e0 per il Draft NFL, Parker era considerato dagli addetti ai lavori come uno dei ricevitori da cui ci si aspettava di pi\u00f9 durante la stagione collegiale 2014, tanto da essere inserito nel primo gruppo dei ricevitori della lista degli osservati per il Fred Biletnikoff Award, ma fu vittima di un infortunio ad un piede che gli fece perdere i primi 5 incontri della stagione. Rientrato in un primo momento contro i Syracuse Orange il 3 ottobre, salt\u00f2 il match contro i Clemson Tigers la settimana seguente per poi essere reintegrato in pianta stabile a partire dal 18 ottobre contro i North Carolina State Wolfpack. Egli rispose con 855 yard e 5 touchdown messi a referto complessivamente nelle 7 gare cui prese parte, chiudendo cos\u00ec la sua carriera collegiale con 156 ricezioni per 2.775 yard e 33 touchdown.\nCarriera professionistica.\nMiami Dolphins.\nParker era considerato uno dei migliori ricevitori selezionabili al Draft NFL 2015 e costantemente inserito tra i prospetti che avrebbero potuto essere selezionati durante il primo giro. Il 30 aprile fu selezionato dai Miami Dolphins come 14\u00ba assoluto. Sette giorni pi\u00f9 tardi Parker sigl\u00f2 coi Dolphins il suo primo contratto da professionista, un quadriennale da 10,9 milioni di dollari di cui 6,2 garantiti alla firma. Debutt\u00f2 come professionista subentrando nella gara del primo turno contro i Washington Redskins senza ricevere alcun passaggio. Segn\u00f2 il primo touchdown da professionista nella settimana 12 contro i Jets e si ripet\u00e9 sette giorni dopo nella vittoria sui Ravens. La sua stagione da rookie si concluse con 26 ricezioni per 494 yard e 3 touchdown in 14 presenze, 4 delle quali come titolare.\nNella sua seconda stagione, Parker disput\u00f2 15 partite, 8 delle quali come titolare, con 56 ricezioni per 744 yard e 4 touchdown.\nNel tredicesimo turno del 2019 Parker disput\u00f2 la migliore gara stagionale ricevendo un record in carriera di 159 yard e 2 touchdown da Ryan Fitzpatrick nella vittoria a sorpresa sui Philadelphia Eagles. La sua stagione si chiuse al quinto posto della NFL con 1.202 yard ricevute e un nuovo primato personale di 9 touchdown (quarto nella lega)."}
{"id": "5332555", "revid": "300067", "url": "https://it.wikipedia.org/wiki?curid=5332555", "title": "Kevin White", "text": "Carriera universitaria.\nDopo aver giocato a football per la Emmaus High School, White non aveva i voti necessari per poter entrare a far parte di un programma universitario della NCAA e fu cos\u00ec costretto a ripiegare su un junior college. La sua scelta ricadde sul Lackawanna College, dove egli fu inserito tra i \"redshirt\" (poteva cio\u00e8 al massimo allenarsi con la squadra ma non disputare incontri ufficiali) nel 2010 e dovette a saltare anche la stagione 2011 per motivi economici. Divenuto libero da impedimenti, nel 2012 riusc\u00ec a disputare la prima stagione agonistica con la maglia dei Falcons, con i quali mise a referto 36 ricezioni per 535 yard e 6 touchdown in 9 partite. Intensificando parallelamente anche il suo lavoro sui libri, White attir\u00f2 l'interesse di diversi atenei facenti parte del circuito NCAA come la University of Hawaii at Manoa e Bowling Green State University, ma fu soprattutto l'interesse mostrato da Texas Tech, che nel mese di novembre avanz\u00f2 un'offerta al ricevitore, a dimostrare che White stava lavorando nella giusta direzione. White tuttavia prefer\u00ec attendere gennaio 2013 ed optare infine per l'offerta della West Virginia University.\nNel primo anno con la maglia dei Mountaineers, White prese parte ad 11 partite, scendendo 9 volte in campo come titolare e totalizzando 35 ricezioni per 507 yard e 5 touchdown. Nel 2014 sal\u00ec alla ribalta nazionale mettendo a referto nelle prime 3 gare del calendario 32 ricezioni per 460 yard e 2 touchdown contro Alabama, Towson e Maryland. White avrebbe poi chiuso la stagione con 109 ricezioni (miglior risultato stagionale della Big 12 Conference, terzo dell'intera NCAA) per 1.447 yard e 10 touchdown, venendo inserito nel First-team All-American dall'American Football Coaches Association e da \"Sporting News\" e nel First-team All-Big 12 stilato dai 10 capo allenatori della conference.\nCarriera professionistica.\nChicago Bears.\nWhite era considerato uno dei migliori ricevitori selezionabili al Draft NFL 2015, venendo inserito tra i prospetti che sarebbero dovuti venire selezionati durante il primo giro. Il 30 aprile 2015 fu scelto come settimo assoluto dai Chicago Bears. Una settimana dopo White sigl\u00f2 coi Bears il suo primo contratto da professionista, un quadriennale (con opzione per il quinto anno) da circa 15 milioni di dollari di cui 10 garantiti alla firma.\nWhite perse la sua intera prima stagione a causa di una frattura da stress allo stinco che richiese un intervento chirurgico. Debutt\u00f2 come professionista partendo come titolare nella prima gara della stagione 2016 contro gli Houston Texans in cui ricevette 3 passaggi per 34 yard dal quarterback Jay Cutler. Dopo avere disputato le prime quattro gare della stagione, tuttavia, il 5 ottobre 2016 fu inserito in lista infortunati a causa della frattura del perone.\nWhite continu\u00f2 ad essere bersagliato dalla sfortuna quando nella prima gara della stagione 2017 si frattur\u00f2 una spalla, venendo inserito il lista infortunati per la terza volta in altrettante stagioni."}
{"id": "5332556", "revid": "1543377", "url": "https://it.wikipedia.org/wiki?curid=5332556", "title": "Dorial Green-Beckham", "text": "Carriera universitaria.\nDopo aver giocato per la Hillcrest High School, ai tempi della quale fu premiato due volte da USA Today come High School All-American nonch\u00e9 eletto vincitore dell'Hall Trophy (l'equivalente dell'Heisman Trophy a livello scolastico), primo wide receiver dall'istituzione del premio, dopo aver collezionato un record nazionale a livello di high school con 6.353 yard e 75 touchdown ricevuti, Green-Beckham fu considerato da Rivals.com il miglior prospetto in assoluto della classe di reclutamento del 2012, ed il terzo sia secondo Scout.com che secondo Sporting News ed ESPN. L'analista Tom Lemming si spinse addirittura a sostenere: \"Ci sono voluti 17 anni ma finalmente ho trovato un wide receiver buono tanto quanto Randy Moss. Per anni ho sostenuto che Randy Moss fosse il miglior wide receiver che avessi mai visto, e Mr. Beckham ha simili doti. Ha una grande corporatura, lunghe braccia, un tempo cronometrato sui 100 metri pari a 10\"5 ed una produzione di categoria superiore. Egli \u00e8 il giocatore n\u00ba 1 della nazione e sembra non avere debolezze. Sar\u00e0 il pi\u00f9 celebrato giocatore di football della nazione proveniente dall'high school.\". Green-Beckham ricevette pertanto proposte da numerosi atenei tra i quali Arkansas, Oklahoma e Texas, ma alla fine scelse di rimanere vicino a casa ed opt\u00f2 cos\u00ec per Mizzou.\nNella prima stagione in forza ai Tigers, Green-Beckham prese parte ai primi 5 incontri della stagione, totalizzando 5 ricezioni per 125 yard e un touchdown (su ricezione da 80 yard contro UCF), prima di essere arrestato assieme a due compagni di squadra (il ricevitore Levi Copelin ed il linebacker Torey Boozer) per possesso di un quantitativo di marijuana inferiore ai 35 grammi. Ci\u00f2 lo obblig\u00f2 a saltare, per squalifica, gli incontri che vedevano Mizzou opposta prima a Vanderbilt e quindi ad Alabama. Tornato in campo nella seconda met\u00e0 di stagione, egli mise a referto 21 delle sue 28 ricezioni, 267 delle sue 395 yard e 4 dei suoi 5 TD totali nelle ultime 5 gare disputate, guadagnandosi cos\u00ec l'inserimento nel Freshman All-American team da parte di College Football News.\nNel 2013 disput\u00f2 (come titolare) tutte e 14 le gare della stagione totalizzando 883 yard e 12 touchdown e guidando i Tigers sia nel vittorioso Cotton Bowl su Oklahoma State con 4 ricezioni per 53 yard, che nel meno fortunato SEC Championship game, perso contro Auburn, in cui mise a referto 6 ricezioni per 144 yard e 2 touchdown. In questa stessa stagione Green-Beckham fu inoltre inserito dall'Associated Press nel Second team All-SEC.\nDestituito da Missouri l'11 aprile 2014 per aver forzato alle 2:30 di notte l'apertura della porta dell'appartamento in cui si trovava la sua fidanzata e spinto una diciottenne (compagna di stanza della ragazza) gi\u00f9 per le scale, in aggiunta ai precedenti problemi per droga e nonostante non fosse stato alla fine denunciato, Green-Beckham accett\u00f2 il trasferimento ad Oklahoma, ma dovette rimanere fermo per l'intera stagione 2014 a causa delle restrizioni della NCAA, che in aggiunta neg\u00f2 al ricevitore una deroga per poter essere regolarmente schierato in campo.\nCarriera professionistica.\nTennessee Titans.\nConsiderato uno dei migliori ricevitori selezionabili al Draft NFL 2015 ed inserito tra i prospetti che avrebbero potuto essere selezionati durante il primo giro, Green-Beckham fu scelto nel corso del secondo giro (40\u00ba assoluto) dai Tennessee Titans. Debutt\u00f2 come professionista subentrando nella gara del primo turno contro i Tampa Bay Buccaneers. Sette giorni dopo segn\u00f2 il suo primo touchdown su passaggio da 13 yard del compagno rookie Marcus Mariota. La prima partita in cui super\u00f2 le cento yard ricevute fu nel 13\u00ba turno in cui i Titans batterono i Jaguars. La sua annata si chiuse al secondo posto della squadra sia in yard ricevute (540) che in TD su ricezione (4), in entrambi i casi dietro a Delanie Walker.\nPhiladelphia Eagles.\nDopo una sola stagione, il 16 agosto 2016 Green-Beckham fu scambiato coi Philadelphia Eagles in cambiato della guardia Dennis Kelly.\nIl 30 giugno 2017, Green-Beckham fu svincolato dagli Eagles."}
{"id": "5332557", "revid": "686936", "url": "https://it.wikipedia.org/wiki?curid=5332557", "title": "Brandon Scherff", "text": "Carriera universitaria.\nDopo aver giocato per la Denison High School, ai tempi della quale oltre a giocare sia come offensive che defensive lineman fu anche quarterback nel suo anno da sophomore, Scherff, considerato da Rivals.com il 44\u00ba miglior prospetto tra gli offensive lineman nella classe di reclutamento del 2010, decise di optare per l'Universit\u00e0 dell'Iowa nonostante offerte pervenutegli anche da universit\u00e0 tra cui Kansas State, Missouri, e Nebraska.\nDopo essere stato inserito tra i \"redshirt\" (coloro cio\u00e8 che possono al massimo allenarsi con la squadra ma non disputare incontri ufficiali) nel suo anno da freshman, Scherff nel 2011 gioc\u00f2 come guardia destra, ruolo nel quale prese parte ad 11 incontri (partendo 3 volte come titolare) e che gli valse l'inserimento nel Big Ten Conference All-Freshman team. L'anno seguente, complice l'approdo in NFL di Riley Reiff, Scherff fu spostato nel ruolo di tackle sinistro, ruolo nel quale scese in campo come titolare nei primi 7 incontri della stagione, prima di rompersi un perone e slogarsi una caviglia nel primo quarto della partita che vedeva Iowa opposta a Penn State e perdere cos\u00ec il resto della stagione.\nNel 2013 riusc\u00ec finalmente a disputare una stagione intera, partendo come tackle sinistro titolare in tutti e 13 gli incontri disputati da Iowa e venendo inserito nel Second team All-American da Football Writers Association of America, Phil Steele e College Sports Madness e nel First team All-Big Ten dagli allenatori della conference, da Sporting News ed ancora da Phil Steele e College Sports Madness. Dopo questa sua quarta stagione al college Scherff era gi\u00e0 considerato uno dei migliori offensive lineman della nazione, ma prefer\u00ec ripresentarsi ai nastri di partenza della stagione collegiale 2014 per completare il suo percorso sportivo universitario. Nel 2014 fu ancora una volta il tackle sinistro titolare della rappresentativa dell'Universit\u00e0 dell'Iowa, partendo ancora una volta come titolare in tutti e 13 gli incontri disputati dagli Hawkeyes e consacrandosi come uno dei migliori offensive lineman, se non il migliore, a livello nazionale della stagione, come testimoniato dagli innumerevoli premi ricevuti, tra cui spicca l'Outland Trophy, premio assegnato annualmente al miglior interior lineman del panorama collegiale nazionale, il Rimington\u2013Pace Offensive Lineman dell'Anno, premio assegnato annualmente al miglior offensive lineman della Big Ten Conference e l'inserimento all'unanimit\u00e0 nel First-Team All-American.\nVittorie e premi\nCarriera professionistica.\nWashington Redskins.\nScherff era considerato uno dei migliori offensive lineman selezionabili al Draft NFL 2015 ed inserito tra i prospetti previsti per essere selezionati durante il primo giro. Il 30 aprile 2015 venne scelto dai Washington Redskins come quinto assoluto. Il 12 maggio Scherff sigl\u00f2 coi Redskins il suo primo contratto da professionista, un quadriennale (con opzione per il quinto anno) da circa 22,6 milioni di dollari di cui 13,7 garantiti alla firma. Debutt\u00f2 come professionista partendo come titolare nella gara del primo turno contro i Miami Dolphins. La sua prima stagione si concluse disputando tutte le 16 partite come titolare. La \"Pro Football Writers Association\" lo inser\u00ec nella formazione ideale dei rookie.\nNel 2016, Scherff fu convocato per il primo Pro Bowl in carriera, selezione ottenuta anche l'anno successivo.\nIl 16 marzo 2020, i Redskins applicarono su Scherff la franchise tag. A fine stagione fu convocato per il quarto Pro Bowl e inserito per la prima volta nel First-team All-Pro.\nNel marzo del 2021 su Scherff fu nuovamente applicata la franchise tag. A fine stagione fu convocato per il suo quinto Pro Bowl."}
{"id": "5332558", "revid": "686936", "url": "https://it.wikipedia.org/wiki?curid=5332558", "title": "La'el Collins", "text": "Carriera universitaria.\nDopo aver giocato per la Redemptorist High School, venendo eletto High School All-American da USA Today e considerato probabilmente il miglior prospetto a livello di high school nel ruolo di offensive lineman uscito dallo stato della Louisiana, Collins, posizionato da Rivals.com al 6\u00ba posto (2\u00ba offensive lineman dietro Cyrus Kouandjio) nella Top 100 dei migliori talenti provenienti dall'high school reclutabili nel 2011, accett\u00f2 la borsa di studio offertagli da LSU che ebbe la meglio su Auburn, California, Florida, Florida State, Houston, Oklahoma State, Tennessee ed USC.\nNella sua prima stagione in forza ai Tigers, Collins fu relegato al ruolo di riserva e scese in campo solo in 7 occasioni per un totale di 46 snap, senza mai partire titolare. Ci\u00f2 gli basto comunque per essere premiato come Freshman All-American da CBSSports.com. Nella sua stagione da sophomore, venne quindi promosso a titolare, prendendo parte a tutte e 13 le gare del calendario come guardia sinistra e guidando i Tigers con un totale di 836 snap. Al termine della stagione ottenne una menzione onorevole All-SEC dall'Associated Press.\nNel 2013 fu spostato nel ruolo di tackle sinistro, ruolo nel quale part\u00ec titolare in 12 incontri, saltando solo il match contro Furman. Membro di una linea offensiva che aiut\u00f2 l'attacco a stabilire il record ateneo di 37 touchdown su corsa, al termine della stagione Collins fu inserito nel Second team All-SEC dagli allenatori della SEC. Dopo aver rinunciato a dichiararsi eleggibile con un anno di anticipo per essere selezionato al Draft NFL, convinto anche dal compagno di squadra Jeremy Hill (poi approdato quell'anno ai Cincinnati Bengals), Collins rimase quindi ad LSU anche per il suo anno da senior, disputando tutte e 13 le gare come tackle sinistro titolare e prendendo parte ad 843 snap, il massimo per un giocatore offensivo dei Tigers nel 2014. Al termine della stagione fu inserito nel Second team All-American e nel First team All-SEC dall'Associated Press e fu premiato col Jacobs Blocking Trophy quale miglior offensive lineman della SEC nel 2014.\nCarriera professionistica.\nCollins era considerato uno dei migliori offensive lineman selezionabili al Draft NFL 2015 e pronosticato come una probabile scelta del primo giro. Le sue quotazioni per\u00f2 precipitarono a causa del suo coinvolgimento in un'indagine per omicidio della polizia di Baton Rouge, Louisiana. Anche se non fu mai sospettato, Collins per tale ragione alla fine non venne scelto nel draft. Una settimana dopo, il 7 maggio, firm\u00f2 coi Dallas Cowboys un contratto triennale al massimo consentito per un giocatore non selezionato nel draft. Debutt\u00f2 come professionista nel secondo turno contro i San Francisco 49ers e la settimana seguente disput\u00f2 la prima gara come titolare contro gli Atlanta Falcons.\nIl 10 settembre 2021 Collins fu sospeso per cinque partite per avere fallito un test antidoping."}
{"id": "5332561", "revid": "110157", "url": "https://it.wikipedia.org/wiki?curid=5332561", "title": "Qatar Total Open 2015 - Qualificazioni singolare", "text": ""}
{"id": "5332565", "revid": "291370", "url": "https://it.wikipedia.org/wiki?curid=5332565", "title": "Giornale del Mattino (Firenze)", "text": "Storia.\nDalla fondazione al 1947.\nDurante la seconda guerra mondiale venne pubblicata a Firenze la \u00abNazione del Popolo\u00bb. Organo del Comitato di Liberazione Nazionale della Toscana, venne stampato nella tipografia dell'ex principale quotidiano cittadino, \u00abLa Nazione\u00bb, sospeso per le compromissioni con la Repubblica Sociale Italiana. Il 5 luglio 1946 divenne un giornale indipendente.\nNel novembre 1946 si tennero a Firenze le prime elezioni amministrative libere. Prevalsero i partiti di sinistra. L'effetto sul mondo dell'informazione fu immediato: PSI e PCI presero il controllo del quotidiano gestito dal Comune, il \u00abNuovo Corriere\u00bb, all'epoca il principale foglio cittadino, lasciando al partito di minoranza, la DC, la \u00abNazione del Popolo\u00bb.\nIl Mattino dell'Italia centrale.\nNel 1947 \u00abLa Nazione\u00bb ottenne il permesso di tornare in edicola, con la testata \u00abLa Nazione Italiana\u00bb. Prima che ci\u00f2 avvenisse, la \u00abNazione del Popolo\u00bb cambi\u00f2 nome ne \u00abIl Mattino dell'Italia centrale\u00bb, in modo da non essere confuso con la pi\u00f9 nota testata. Il primo numero della nuova serie usc\u00ec il 5 febbraio 1947; il direttore responsabile era Cristiano Ridomi, il redattore capo Raffaello Palandri.\nTra il 1952 e il 1953 fu costruita la nuova sede, in via Santa Caterina d'Alessandria, angolo via delle Ruote. Il Palazzo del Mattino fu pronto in tempo per un nuovo cambio di testata, da \u00abIl Mattino dell'Italia centrale\u00bb al \u00abGiornale del Mattino\u00bb, effettuato nei primi mesi del 1954. Il cambiamento fu effettuato per evitare confusione con \u00abIl Mattino\u00bb di Napoli.\nGiornale del Mattino.\nIl 13 gennaio 1963 apparve sul quotidiano un articolo-intervista intitolato \"La Chiesa e la Patria\", nel quale don Ernesto Balducci, presbitero e scrittore, intervenne a favore dell'obiezione di coscienza. Nonostante non fosse la prima volta che un personaggio pubblico difendesse l'obiezione di coscienza (lo avevano gi\u00e0 fatto don Danilo Cubattoli e don Lorenzo Milani, tra il 1963 e il 1964), l'articolo suscit\u00f2 un enorme clamore. Balducci sub\u00ec un processo, conclusosi con la condanna per apologia di reato.\nIl 17 giugno 1966 la SET, proprietaria del Giornale del Mattino, dichiar\u00f2 fallimento. Il 31 luglio usc\u00ec l'ultimo numero del quotidiano.\nFirme.\nTra i pi\u00f9 noti collaborati del Mattino dell'Italia centrale si ricordano:\nTra i pi\u00f9 noti collaboratori del Giornale del Mattino, si ricordano:"}
{"id": "5332577", "revid": "1442080", "url": "https://it.wikipedia.org/wiki?curid=5332577", "title": "Qatar Total Open 2015 - Singolare", "text": "La detentrice del titolo \u00e8 Simona Halep, che si \u00e8 ritirata prima dell'inizio del torneo. La vincitrice del titolo \u00e8 Lucie \u0160af\u00e1\u0159ov\u00e1 che ha battuto in finale Viktoryja Azaranka con il punteggio di 6-4, 6-3.\nTeste di serie.\nLe prime 4 teste di serie hanno ricevuto un bye per il secondo turno."}
{"id": "5332587", "revid": "122836230", "url": "https://it.wikipedia.org/wiki?curid=5332587", "title": "Animazione con la sabbia", "text": "L'animazione con la sabbia, conosciuta anche con il termine \"sand animation\" o \"sand art\", \u00e8 una tecnica cinematografica d'animazione che consiste nel creare immagini bidimensionali modellate sfruttando la plasticit\u00e0 della sabbia. La maggiore quantit\u00e0 o spessore della sabbia crea un effetto di luce-ombra.\nDescrizione.\nEsistono due stili: l'animazione vera e propria e quella intesa come performance d'artista dal vivo. Nel primo caso gli animatori creano con la sabbia ogni singolo fotogramma della pellicola di animazione. Nel secondo caso, l'artista crea a tempo di musica una serie di immagini disegnando linee e figure con la sabbia sopra una superficie traslucida (come una lavagna luminosa, tipo un \"overhead projector\") o retroilluminata (come un tavolo luminoso, simile a quello usato dai fotografi e dai radiologi per vedere i negativi): le figure sono riprese da una telecamera posta sopra il tavolo e le immagini vengono trasmesse su un maxischermo.\nOrigini.\nGli svizzeri Ernest e Gis\u00e8le Ansorge utilizzarono per primi la polvere nera di quarzo per le loro animazioni.\nLa tecnica fu perfezionata nel 1968 da Caroline Leaf, che utilizzo la sabbia e cre\u00f2 il suo primo film di animazione \"Sand, or Peter and the Wolf\" (letteralmente: \"Sabbia, o Pierino e il lupo\") presso l'universit\u00e0 di Harvard. Il cortometraggio fu realizzato modellando la sabbia su una lightbox fotogramma per fotogramma.\nDisegni con la sabbia in televisione.\nSu Rai Yoyo molti bambini si sono fatti cullare, prima di andare a dormire, dalle favole raccontate con questa tecnica nel programma Buonanotte con le favole di YoYo. Greta Pierotti le ha raccontate mentre degli artisti, tra cui Simona Gand\u00f2la, Michelangelo Fornaro, Federico Faini e Anna Maria Pagliei, le hanno illustrate con la sabbia.\nIl successo di Ksenija Symonova.\nNel 2009 Ksenija Symonova partecip\u00f2 all'edizione ucraina del format televisivo Got Talent con una performance d'artista dal vivo, presentando un'animazione con la sabbia di otto minuti: la storia narrava di una giovane coppia separata durante la seconda guerra mondiale. Successivamente vinse la finale con una storia su un ragazzo che, a causa del successo, aveva abbandonato i genitori. Successivamente Ksenia Simonova si esib\u00ec nel 2011 insieme al cantante rappresentate dell'Ucraina all'Eurovision Song Contest 2011."}
{"id": "5332594", "revid": "767487", "url": "https://it.wikipedia.org/wiki?curid=5332594", "title": "Claudio Cianca", "text": "Biografia.\nAttivo antifascista, con il padre Renato e con Leonardo Bucciglioni, la domenica del 25 giugno 1933 aveva fatto esplodere una bomba ad orologeria, progettata perch\u00e9 non arrecasse danni, nel pronao della basilica di San Pietro a Roma. Il gesto era rivolto contro la politica del Vaticano, accusato dalla \"Concentrazione antifascista\" di favorire il regime fascista ed avrebbe dovuto dimostrare alle migliaia di pellegrini convenuti a Roma per l'Anno Santo, come il regime fosse odiato e attivamente combattuto dai movimenti d'opposizione popolare.\nPer quel gesto Claudio Cianca, suo padre e Bucciglioni furono arrestati la notte del 9 ottobre del 1933 e sei mesi dopo processati dal Tribunale speciale. Il giovane fu condannato a 17 anni di reclusione; agli altri due imputati furono inflitti 30 anni.\nLiberato alla caduta del fascismo, Claudio Cianca partecip\u00f2 alla Guerra di liberazione dirigendo nel Lazio formazioni partigiane, prima in quelle del movimento di Giustizia e Libert\u00e0 e poi in quelle garibaldine.\nNel corso della lotta armata ader\u00ec al Partito comunista che poi, nel 1953, lo candid\u00f2 alla Camera dei deputati, della quale fece parte per pi\u00f9 legislature.\nCianca, che \u00e8 anche stato segretario della Camera del lavoro di Roma e provincia e che ha diretto, negli anni della ricostruzione, i lavoratori edili romani, \u00e8 stato membro della presidenza dell'Anppia, l'Associazione nazionale Perseguitati Politici Italiani Antifascisti. In un libro curato da Giuseppe Sircana e in un DVD pubblicati, sul finire del 2009, dalla Ediesse col titolo \"Il mio viaggio fortunoso\", Claudio Cianca, quasi centenario, ripercorre con grande lucidit\u00e0 le esperienze di anni molto, molto difficili.\n\u00c8 scomparso nel 2015 all'et\u00e0 di 101 anni."}
{"id": "5332595", "revid": "1718925", "url": "https://it.wikipedia.org/wiki?curid=5332595", "title": "Breadwinners - Anatre fuori di testa", "text": "Breadwinners - Anatre fuori di testa (\"Breadwinners\") \u00e8 una serie animata statunitense creata da Gary Di Raffaele e Steve Borst trasmessa su Nickelodeon dal 17 febbraio 2014. In Italia \u00e8 stata trasmessa dal 20 ottobre 2014 su Nickelodeon e in chiaro su Pop dal marzo 2018.\nTrama.\nDue anatre, SwaySway e Buhdeuce, volano intorno al pianeta Pondgea in un furgone-razzo consegnando pane per i loro clienti. SwaySway \u00e8 alto, magro, verde, e il leader del duo mentre Buhdeuce \u00e8 ciccione e verde, e consegnano il pane alla cittadina ad'un certo punto i breadwinners fuggono dalle creature gigantesche a forma di malvagi e famelici \"mostri\", che hanno tre occhi, le labbra e un sopracciglio lungo in aria."}
{"id": "5332600", "revid": "1543377", "url": "https://it.wikipedia.org/wiki?curid=5332600", "title": "Qatar Total Open 2015 - Doppio", "text": "Le detentrici del titolo sono Hsieh Su-wei e Peng Shuai. La prima difender\u00e0 il titolo con Sania Mirza mentre la seconda si \u00e8 ritirata prima del torneo per infortunio, ma hanno perso in finale contro Raquel Kops-Jones e Abigail Spears che hanno vinto il titolo con un doppio 6-4."}
{"id": "5332601", "revid": "767487", "url": "https://it.wikipedia.org/wiki?curid=5332601", "title": "Emmanuel Bailly", "text": "Biografia.\nNato nel 1794 a Brias, un comune del dipartimento del Passo di Calais, nella parte pi\u00f9 settentrionale della Francia, da una famiglia di ferventi cattolici e devota di san Vincenzo de' Paoli, il giovane Emmanuel, come il fratello maggiore Ferdinand-Joseph, entra nel seminario di Amiens, ove studia teologia, segue corsi di filosofia presso i gesuiti di Saint-Acheul e diviene novizio dei lazzaristi.\nPer seguire il fratello Ferdinand, lascia il seminario, si trasferisce a Parigi e decide nel 1819, rinunciando agli ordini, di impegnarsi come laico. Nella capitale ospita a pensione universitari cattolici e insegna filosofia in un Istituto privato. \nNel 1820 entra nella Congregazione della Beata Vergine ove si occupa delle visite agli ammalati e, quando la Congregazione viene sciolta, forma una propria organizzazione: la Conferenza di Storia. In questo periodo Bailly ha l'opportunit\u00e0 di conoscere giovani di valore quali Jean-Baptiste Henri Lacordaire, Charles Lenormant, Emmanuel d'Alzon, Louis Janmot, Fr\u00e9d\u00e9ric Ozanam che sar\u00e0 beatificato da papa Giovanni Paolo II nel 1997, e Charles Baudelaire destinato a divenire un importante poeta e il maggiore esponente del simbolismo.\nIl suo pensionato nel frattempo attira sempre pi\u00f9 giovani ed Emmanuel, per far fronte alle accresciute esigenze, acquisisce un secondo locale e poi, nel 1825, una grande struttura in place de l\u2019Estrapade, nel quinto arrondissement parigino, dotata anche di stanze per le riunioni ove si organizzano discussioni e dibattiti.\nNel 1830 sposa Marie-Apolline-Sidonie Vrayet de Surcy e, su richiesta del suocero, aggiunge il cognome della moglie al suo. Poco dopo, nello stesso anno, con la rivoluzione di Luglio e il rovesciamento di Carlo X sostituito da Luigi Filippo, le attivit\u00e0 della Conferenza sono sospese e i due coniugi, insieme con i genitori, si trasferiscono temporaneamente nei pressi di Amiens, in Piccardia, non lontano dal luogo di nascita di Emmanuel.\nL'anno seguente, 1831, torna a Parigi per riattivare il suo pensionato e fondare un nuovo giornale \"Le Correspondant\", divenuto poi \"Revue Europ\u00e9enne\". Nel 1832 crea \"La Tribune Catholique\" che, criticata dalle gerarchie vaticane, sar\u00e0 successivamente sospesa. Proprio nei locali della redazione della \"Tribune\", messi a disposizione da Bailly, Fr\u00e9d\u00e9ric Ozanam con altri cinque amici, con l'aiuto e l'assistenza di Emmanuel, mette a punto una nuova organizzazione di benificenza che, collegata, su impulso dello stesso Bailly, devoto del santo, alla Famiglia vincenziana, assumerer\u00e0 poi il nome di Societ\u00e0 San Vincenzo De Paoli.\nBailly assume la presidenza della Societ\u00e0 e la mantiene sino al 1844 quando, anche per problemi personali ed economici, viene sostituito da Jules Gossin, pur rimanendo nel Consiglio generale, fin quasi al termine della sua vita.\nMuore a Parigi, nel 1861, a sessantasette anni."}
{"id": "5332605", "revid": "84184", "url": "https://it.wikipedia.org/wiki?curid=5332605", "title": "Emanuel Bailly", "text": ""}
{"id": "5332610", "revid": "121132373", "url": "https://it.wikipedia.org/wiki?curid=5332610", "title": "Rosana Pistolese", "text": "\u00c8 stata insignita dell'onorificenza di Grande Ufficiale Ordine al Merito della Repubblica Italiana.\nBiografia.\nNata a Napoli nel 1925, Rosana Pistolese crebbe in un ambiente ricco di contaminazioni culturali: tra le altre, frequent\u00f2 le famiglie di Benedetto Croce e Francesco Saverio Nitti. \nFu sorella di Francesco Pistolese, partigiano e giornalista de L'Unit\u00e0. \nSi approcci\u00f2 alla carriera giornalistica scrivendo per testate quali il Corriere di Napoli, Mezzanotte, Voce di Napoli, Roma e Il Mattino.\nAttivit\u00e0.\nMosse i primi passi nel mondo della moda a Capri creando, incoraggiata da Emilio Pucci, una collezione denominata \"Il giro dell'Isola\". Esord\u00ec con la sua attivit\u00e0 di Costumista e disegnatrice nel 1953 creando i costumi per il film Lul\u00f9, diretto da Fernando Cerchio e interpretato da Paola Borboni, Valentina Cortese e Marcello Mastroianni. L'anno successivo, sempre per la regia di Cerchio, cur\u00f2 i costumi di Addio mia bella signora.\nPer il Teatro La Cometa di Roma, firm\u00f2 i costumi per intere stagioni teatrali: sono suoi i costumi del \"Processo Karamazov o Leggenda del Grande Inquisitore\", di Diego Fabbri, con la regia di Ottavio Spadaro, andato in scena nella stagione 1960-1961. \nDisegn\u00f2 modelli e tessuti per le pi\u00f9 grandi case di moda dell'epoca, come quella di Giovanna Caracciolo (Carosa), Lola Giovannelli, Elsa Volpe de Smaele, Sorelle Fontana, Maria Antonelli, Emilio Schuberth, Fernanda Gattinoni e Fabiani. \nNel 1962, incaricata dalla University of California, inaugur\u00f2 al Davis Campus la cattedra di Storia del Costume e Disegno di moda e di tessuti d'arte. \nNell'ottobre del 1964, fond\u00f2 a Roma l'Accademia di costume e di moda, su interessamento dell'Ente moda, per emanazione del Ministero del lavoro e della previdenza sociale (decreto ministeriale n. 26645/CF/1964) e col patrocinio del Comune di Roma. \nIl celebre illustratore Ren\u00e9 Gruau disegn\u00f2 per lei il logo dell'Accademia.\nNel 1964 scrisse il suo primo libro di storia del costume, \"La Moda nella storia del Costume\", pubblicato dall'editore Cappelli e tradotto in lingua inglese per le edizioni Wiley &amp; Sons di New York. \nAlla fine degli anni Sessanta fu attiva come docente presso il Fashion Institute of Technology di New York.\nNel 1989 il Presidente della Repubblica Francesco Cossiga la insign\u00ec dell'onorificenza di Grande Ufficiale Ordine al Merito della Repubblica Italiana. \nMor\u00ec a Roma il 20 febbraio 2008."}
{"id": "5332611", "revid": "944090", "url": "https://it.wikipedia.org/wiki?curid=5332611", "title": "Sand animation", "text": ""}
{"id": "5332620", "revid": "287204", "url": "https://it.wikipedia.org/wiki?curid=5332620", "title": "Abierto Mexicano Telcel 2015", "text": "L'Abierto Mexicano Telcel 2015 \u00e8 stato un torneo di tennis giocato sul cemento. \u00c8 stata la 22\u00aa edizione del torneo maschile, facente parte della categoria ATP World Tour 500 series nell'ambito dell'ATP World Tour 2015, e la 15\u00aa del torneo femminile facente parte della categoria WTA International nell'ambito del WTA Tour 2015. Sia il torneo maschile che quello femminile si sono giocati al Fairmont Acapulco Princess di Acapulco in Messico, dal 23 febbraio al 1\u00ba marzo 2015.\nPartecipanti ATP.\nAltri partecipanti.\nI seguenti giocatori hanno ricevuto una wild-card per il tabellone principale:\nI seguenti giocatori sono entrati nel tabellone principale passando dalle qualificazioni:\nPartecipanti WTA.\nAltre partecipanti.\nLe seguenti giocatrici hanno ricevuto una wild-card per il tabellone principale:\nLe seguenti giocatrici sono entrate nel tabellone principale passando dalle qualificazioni:\nCampioni.\nSingolare maschile.\n David Ferrer ha sconfitto in finale Kei Nishikori per 6\u20133, 7\u20135.\nSingolare femminile.\n Timea Bacsinszky ha battuto in finale Caroline Garcia con il punteggio di 6-3, 6-0.\nDoppio maschile.\n Ivan Dodig / Marcelo Melo hanno sconfitto in finale Mariusz Fyrstenberg / Santiago Gonz\u00e1lez per 7\u201362, 5\u20137, [10\u20133].\nDoppio femminile.\n Lara Arruabarrena / Mar\u00eda Teresa Torr\u00f3 Flor hanno battuto in finale Andrea Hlav\u00e1\u010dkov\u00e1 / Lucie Hradeck\u00e1 con il punteggio di 7-62, 5-7, [13-11]."}
{"id": "5332642", "revid": "71005737", "url": "https://it.wikipedia.org/wiki?curid=5332642", "title": "Marina Chantal", "text": ""}
{"id": "5332646", "revid": "125646636", "url": "https://it.wikipedia.org/wiki?curid=5332646", "title": "Maximilian Dirr", "text": "Biografia.\nNel 2010 si diploma presso la Scuola di recitazione del Teatro Stabile di Genova."}
{"id": "5332647", "revid": "767487", "url": "https://it.wikipedia.org/wiki?curid=5332647", "title": "Cresent Hardy", "text": "Biografia.\nNato a Mesquite nel 1957 da una famiglia agiata, Hardy si diplom\u00f2 presso la Virgin Valley High School e si laure\u00f2 presso il Dixie State College. Il suo primo incarico politico fu all'interno del consiglio comunale della sua citt\u00e0 natale. Nel 2010 fu eletto all'Assemblea del Nevada in rappresentanza del distretto numero 20 e successivamente nel 2013 per il distretto 19.\nNel 2014 Hardy decise di candidarsi alla Camera dei Rappresentanti, nel collegio elettorale del quarto distretto congressuale del Nevada, rappresentato dal democratico Steven Horsford. Nonostante non fosse dato per favorito, Hardy riusc\u00ec a sconfiggere Horsford e divenne deputato.\nNel 2016 Hardy chiese agli elettori un secondo mandato da deputato ma venne sconfitto dall'avversario democratico Ruben Kihuen e lasci\u00f2 cos\u00ec il Congresso dopo soli due anni."}
{"id": "5332650", "revid": "1071652", "url": "https://it.wikipedia.org/wiki?curid=5332650", "title": "Breadwinners", "text": ""}
{"id": "5332653", "revid": "125842062", "url": "https://it.wikipedia.org/wiki?curid=5332653", "title": "Chiese di Catania", "text": "Nella storia di Catania sono molte le chiese demolite, scomparse, dismesse o sconsacrate. Tra le prime vi sono la Chiesa di San Gaetano alle Grotte, dedicata prima a \"Santa Maria della Grotta\" e prima ancora a \"Santa Maria di Betlemme\", e l'ex Cattedrale di Sant'Agata la Vetere, prima chiesa al mondo ad essere dedicata alla Santa Patrona della citt\u00e0. Alcune chiese sorgono sul luogo di antichi templi pagani, altre sul luogo di sepolcri di persone illustri dell'antichit\u00e0 e altre ancora sul luogo dove avvennero miracoli.\nSotto la dominazione bizantina si assiste alla conversione di numerosi luoghi di svago, monumenti o altri tipi di strutture risalenti all'epoca imperiale romana in luoghi di culto come l'ex \"Basilica di Santa Maria della Rotonda\", ricavata dalle omonime Terme. Durante la dominazione islamica molte chiese sono convertite in moschee, abbandonate o demolite. Con la conquista normanna sono promossi e potenziati molti edifici religiosi e si convertono o riconvertono molte moschee in chiese cattoliche.\nVari eventi disastrosi come scosse sismiche e colate laviche distruggono in epoche differenti il patrimonio storico, artistico e religioso della citt\u00e0, come il Terremoto del 1169; pi\u00f9 tardi nel XVII secolo accadono proprio entrambe le cose: l'Eruzione dell'Etna del 1669, dovuta alla mai cessata attivit\u00e0 del vulcano, che con diverse colate laviche arriva fino al lato ovest della citt\u00e0, costeggiandola e sguarnendola nel suo lato sud, colmando il Lago di Nicito e buona parte del fiume Amenano; e il Terremoto del Val di Noto del 1693, il quale impone la totale rivisitazione dell'impianto urbanistico cittadino.\nA causa di queste sciagure avvenute in epoca spagnola, sono requisiti e demoliti moltissimi beni ecclesiastici per ricavarne spazi edificabili e per il nuovo progetto della ricostruzione della citt\u00e0, il quale prevede che si traccino strade molto ampie: tra queste forse la pi\u00f9 importante arteria cittadina, l'attuale Via Etnea, la quale riprende il percorso del cardo del centro abitato romano. Questa via, prima chiamata \"\"via Stesicorea\" o \"via Luminar\u00eca\" e pi\u00f9 in l\u00e0 \"via Osseda\", in quanto intitolata al Vicer\u00e9 di Sicilia nobile Giovanni Francesco Paceco, duca di Uzeda, parte da Piazza del Duomo verso nord e interseca subito Via Vittorio Emanuele II (in passato chiamata \"strada del Corso\" oppure \"strada Reale\"\" e riprendente il tracciato del decumano di epoca romana); poi essa, nei Quattro Canti, incrocia perpendicolarmente \"Via Antonino Patern\u00f2 Castello, marchese di San Giuliano\" (anticamente \"via Lanza\", in onore al regio governatore spagnolo Giuseppe Lanza, duca di Camastra, ed in seguito intitolata ad Abramo Lincoln); inoltre, il progetto post-terremoto per via Etnea la fa proseguire fino a Piazza Stesicoro, un tempo chiamata \"Porta di Aci\"; infine, sempre da Piazza del Duomo, parte verso ovest Via Giuseppe Garibaldi (originariamente \"\"via San Filippo\" o pi\u00f9 in l\u00e0 \"via Ferdinandea\"\"), pressappoco parallela a via Vittorio Emanuele II ma pi\u00f9 a sud e pi\u00f9 corta. La ricostruzione favorisce il fiorire del barocco siciliano, chiamato anche \"tardo barocco\", essendo stato realizzato nel Settecento, o \"barocchetto\", pertanto si assiste alla totale demolizione di antiche strutture compromesse per l'edificazione di fabbricati che costituiscono la quasi totalit\u00e0 dei tesori che compongono attualmente il patrimonio storico e artistico di Catania.\nDurante i bombardamenti del secondo conflitto mondiale un numero elevato di chiese \u00e8 stato distrutto: il 14 febbraio, il 16 aprile, il 18 maggio, l'8 luglio del 1943 28 fra esse e quasi tutti i pi\u00f9 importanti palazzi della citt\u00e0 settecentesca sono stati colpiti. Altre invece non scamperanno alle demolizioni che tuttora lasciano rase al suolo porzioni di alcuni quartieri del ricchissimo centro storico catanese. Nel secondo dopoguerra per molti edifici di culto ne \u00e8 stata modificata la destinazione d'uso o ne \u00e8 stata concordata la prolungata chiusura.\nPer l'insigne profilo arabo - normanno, rinascimentale e barocco, nel 2002 alcuni monumenti simbolo e luoghi di culto del centro storico sono stati dichiarati Patrimonio dell'Umanit\u00e0, la citt\u00e0 inserita nella lista delle Citt\u00e0 tardo barocche del Val di Noto e tutto l'insieme posto sotto la tutela dell'UNESCO.\nElenco delle chiese di Catania:\nConventi.\nCorporazioni religiose soppresse.\nFra parentesi le date di costituzione e di soppressione della corporazione.\nMonasteri.\nMaschili.\nCorporazioni religiose soppresse.\nFra parentesi le date di costituzione e di soppressione della corporazione."}
{"id": "5332655", "revid": "729019", "url": "https://it.wikipedia.org/wiki?curid=5332655", "title": "Yuzuru Hiraga", "text": "Laureatosi in ingegneria navale nel 1901 all'Universit\u00e0 imperiale di Tokyo, fu subito dopo arruolato nella marina imperiale giapponese con il grado di sottotenente di vascello, tenendo un breve servizio in mare prima di essere trasferito all'arsenale del 2\u00ba Distretto navale (Kure). Intraprese un viaggio di due anni nel Regno Unito, ampliando le proprie conoscenze e venendo introdotto al concetto di \"dreadnought\" o nave da battaglia monocalibro, e al ritorno in patria (1909) assunse il posto di professore all'Universit\u00e0 e ottenne alla fine dell'anno la promozione a capitano di corvetta. Negli anni dieci si mise positivamente il luce durante la direzione della costruzione dell'incrociatore da battaglia presso l'arsenale di Yokosuka, dove rimase sino al 1916. Subito dopo fu coinvolto nella progettazione della classe Nagato di corazzate e tra 1917 e 1921 concep\u00ec, nell'ambito del piano d'espansione della marina \"8-8\", la classe Tosa e la classe Amagi, quindi ide\u00f2 l'incrociatore leggero e le classi d'incrociatori pesanti Furutaka e Aoba. La firma del trattato navale di Washington (febbraio 1922) signific\u00f2 tuttavia la rinuncia della marina a molti dei progetti di Hiraga.\nDivenuto nel frattempo capitano di vascello, Hiraga aveva anche iniziato a insegnare presso l'Universit\u00e0 di Tokyo, senza peraltro lasciare gli impegni militari: si mise allo studio sulla prima classe d'incrociatori pesanti aderenti alle norme del trattato, la Myoko. Caratteristici di tale prolifico periodo furono i diverbi che intercorsero tra Hiraga e lo stato maggiore generale della marina, che volle sempre installare pi\u00f9 armi di quanto gli scafi potessero ragionevolmente contenerne. Contrammiraglio nel 1922, viaggi\u00f2 negli Stati Uniti d'America e in Europa, tornando in patria nel 1924 dove nel 1925 ricevette il posto di Capo della Divisione ricerca e di direttore dell'Ufficio temporaneo di costruzione, essendo ormai un ingegnere navale di grande fama e preparazione. A fine 1926 giunse al grado di viceammiraglio e rimase in servizio attivo sino al marzo 1931, data dopo la quale si dedic\u00f2 totalmente all'insegnamento: alla fine del 1938 fu scelto quale nuovo rettore dell'Universit\u00e0. Lasciata definitivamente la marina nel 1940, Hiraga mor\u00ec a met\u00e0 febbraio 1943 e fu sepolto nel cimitero Tama della capitale.\nBiografia.\nStudi e primi anni in marina.\nYuzuru Hiraga nacque a Tokyo l'8 marzo 1878 e visse l'infanzia e l'adolescenza a Yokosuka; alcune fonti sono per\u00f2 in disaccordo e affermano che nacque a Hiroshima. L'8 luglio 1898 s'iscrisse alla facolt\u00e0 di ingegneria presso l'Universit\u00e0 imperiale di Tokyo e il 1\u00ba aprile 1899, arruolato nella marina imperiale giapponese, divenne aspirante ufficiale costruttore ma gli fu permesso di continuare e concludere gli studi. Laureatosi il 21 giugno 1901 in ingegneria navale, appena cinque giorni pi\u00f9 tardi entr\u00f2 in servizio attivo con il grado di sottotenente di vascello e fu assegnato allo stato maggiore dell'arsenale navale del 1\u00ba Distretto navale (Yokosuka), sezione costruzione navali. Il 27 aprile 1903 inizi\u00f2 il servizio in mare come membro dell'equipaggio della nave da battaglia sulla quale, il 26 settembre, ricevette la promozione a tenente di vascello; trasferito il 14 ottobre alla nave da battaglia , torn\u00f2 poco dopo a terra (6 gennaio 1904) in quanto destinato al personale del 2\u00ba Distretto navale (Kure), quindi il 15 gennaio fu inserito nella sezione progettisti dello stato maggiore dell'arsenale. Prima della fine dell'anno fu scelto per essere inviato nel Regno Unito, dove giunse il 27 gennaio 1905 come ufficiale di collegamento; durante la sua lunga permanenza, studi\u00f2 al Royal Naval College di Greenwich, dove ebbe modo di venire a conoscenza del nuovo concetto di \"dreadnought\" o nave da battaglia monocalibro, i cui particolari e specifiche egli trascrisse; giunto l'ordine di rientro il 1\u00ba ottobre 1908, rimpatri\u00f2 all'inizio del 1909 e fu integrato il 3 febbraio nel Comando costruzioni navali, dove pot\u00e9 esporre il materiale raccolto. Il 19 marzo ebbe inoltre l'incarico di attendente presso lo stato maggiore generale della marina e il 25 settembre divenne infine sia assistente, sia professore di ingegneria all'Universit\u00e0 di Tokyo. Poco pi\u00f9 tardi, l'11 ottobre 1909, ebbe la nomina a capitano di corvetta.\nGli anni dieci.\nIl 5 agosto 1912 Hiraga lasci\u00f2 il posto di assistente e il 16 fu trasferito dallo stato maggiore generale allo stato maggiore dell'arsenale navale di Yokosuka: in qualit\u00e0 di capo della sezione costruzione, fu responsabile dell'assemblamento della nave da battaglia e dell'incrociatore da battaglia ; fu inoltre coinvolto nella progettazione della classe di cacciatorpediniere Kaba. Promosso nel frattempo a capitano di fregata (1\u00ba dicembre 1912), fu riassegnato allo stato maggiore del Comando tecnico navale il 15 maggio 1916 come supervisore della costruzione: in tale incarico ebbe la responsabilit\u00e0 per la progettazione e impostazione della classe Nagato di navi da battaglia. Le due unit\u00e0 che la componevano, la e la , furono impostate rispettivamente nel 1917 e nel 1918 ma, sulla scorta delle analisi e delle informazioni sulla battaglia dello Jutland, Hiraga intraprese una profonda revisione della classe: il dislocamento fu portato a tonnellate, la batteria principale ebbe otto cannoni da 410\u00a0mm in quattro torri (la prima volta che simili pezzi erano messi su una nave da guerra), l'apparato motore ebbe quindici moderne caldaie a olio combustibile e dieci altre miste che permettevano una velocit\u00e0 massima di 26,5 nodi, superiore a quella delle coeve corazzate anglo-statunitensi. Per tali modifiche, Hiraga aveva preso spunto da un'altra classe di navi da battaglia che aveva allo studio, la Tosa: essa doveva essere composta di due unit\u00e0 da 38.500 tonnellate, ciascuna con dieci cannoni da 410\u00a0mm, corazzatura inclinata e ponte continuo. Il 19 agosto fu informato che avrebbe dovuto prepararsi per un viaggio in Italia e Svezia, ma il 12 settembre gli fu notificato l'annullamento di tale impegno. Promosso capitano di vascello il 1\u00ba aprile 1917, Hiraga venne riconosciuto professore d'ingegneria all'Universit\u00e0 di Tokyo il 19 ottobre 1918, mantenendo gli incarichi militari, e dal 28 marzo 1919 pot\u00e9 fregiarsi della qualifica di dottore in ingegneria.\nNel 1919 Hiraga, che aveva quasi completato il progetto della classe Tosa, fu incaricato di lavorare alla classe Amagi di grandi incrociatori da battaglia, enormi vascelli dal dislocamento presunto di tonnellate, velocit\u00e0 richiesta di 30 nodi e armamento primario su dieci pezzi da 406\u00a0mm: simili incrociatori, dapprima due e poi portati a quattro, dovevano essere superiori alle classi Admiral britannica e Lexington statunitense. Solo due (\"Amagi\" e ) furono impostati nel dicembre 1920.\nGli anni venti.\nIl 1\u00ba aprile 1920 ottenne la nomina a ingegnere capo della sezione B4 presso il Comando costruzioni navali, che un\u00ec alla carica di supervisore della costruzione: Hiraga ebbe cos\u00ec pieni poteri per l'ideazione, progettazione e costruzione delle unit\u00e0 da guerra relative al programma \"8-8\" portato avanti dalla marina imperiale, che prospettava l'immissione in servizio di otto navi da battaglia e altrettanti incrociatori da battaglia. Egli si mise particolarmente in luce per i disegni e le soluzioni tecniche adottate sullo sperimentale incrociatore leggero : al contrario di come era sino allora avvenuto, incorpor\u00f2 gli elementi corazzati nello scafo stesso invece di rivettarli all'esterno con grande guadagno in peso e resistenza complessiva; introdusse poi un ponte di comando pi\u00f9 ampio per accogliere tutti gli organi direttivi e di controllo, convogli\u00f2 gli scarichi dei due gruppi di caldaie in unico fumaiolo e ide\u00f2 una prua fortemente arcuata per migliorare la tenuta in mare. Da questa esperienza, Hiraga e il collega capitano di corvetta Kikuo Fujimoto concepirono la classe Furutaka di incrociatori pesanti (quattro unit\u00e0); essa fu apprezzata dallo stato maggiore generale, che per\u00f2 volle a tutti i costi aggiungere quattro impianti trinati fissi di tubi lanciasiluri, ritenuti fondamentali in combattimenti notturni, nonostante le proteste del capitano Hiraga che denunci\u00f2 la pericolosa riduzione di stabilit\u00e0, l'angolo svantaggioso di lancio e infine la rischiosa posizione degli impianti (immediate vicinanze di caldaie e magazzini). Hiraga dovette inoltre modificare l'armamento e alcuni dettagli degli ultimi due incrociatori, che costituirono la classe Aoba impostata nel 1924. Subito dopo fu aggregato in veste di consulente tecnico alla delegazione nipponica inviata alla conferenza navale di Washington, tenutasi tra la fine del 1921 e l'inizio del 1922 per frenare e la corsa agli armamenti e stabilire un preciso rapporto tra le cinque pi\u00f9 grandi marine mondiali: la ratifica del trattato a inizio febbraio signific\u00f2 la cancellazione di uno dei progetti di navi da battaglia di Hiraga, la classe Kii, nonch\u00e9 la fine del grandioso programma \"8-8\" cui aveva dedicato molti sforzi; tuttavia i numerosi progetti approvati avevano arricchito la marina imperiale di preziose esperienze nell'ambito di grandi unit\u00e0 da guerra. Tornato in patria, si mise subito all'opera per concepire un gruppo di incrociatori nel rispetto del dislocamento-limite di tonnellate (previsto dal trattato per tale tipo di nave), che divenne la riuscita ed eccellente classe Myoko; dovette tuttavia lottare contro le insistenze dello stato maggiore per aggiungere tubi lanciasiluri fissi, che riteneva inutili e mal posizionati.\nNel frattempo Hiraga aveva ricevuto, il 1\u00ba giugno 1922, la promozione a contrammiraglio e dopo un periodo passato come attendente al Comando costruzioni navali il 1\u00ba ottobre 1923 part\u00ec per un viaggio di formazione in Europa e negli Stati Uniti d'America. Nel 1924, mentre si trovava in Inghilterra, egli riusc\u00ec a procurarsi informazioni tecnico-costruttive sulla nave da battaglia , all'epoca ancora in cantiere, che furono di grande utilit\u00e0 alla marina imperiale per migliorare le proprie unit\u00e0 pesanti. Ricevuto l'ordine di rientro il 18 luglio 1924, in patria riprese l'insegnamento all'Universit\u00e0 e il 3 giugno 1925 fu nominato Capo della Divisione di ricerca delle costruzioni navali; il 7 dicembre, infine, assunse il posto di Direttore del Dipartimento di ricerca tecnico navale. Il trattato di Washington spinse la marina a rimodernare le navi in servizio puntando sull'aumento della potenza di fuoco nel rispetto dei limiti in tonnellaggio; ripresero dunque i dibattiti e le controversie tra Hiraga e gli ufficiali superiori che erano intenzionati ad aggiungere una pletora di armi su ogni scafo. Questi ultimi lo soprannominarono, con un gioco di parole, \"Yuzurazu\" (\"inflessibile\" in lingua giapponese) per le sue reiterate e testarde obiezioni, nonch\u00e9 per la sua tipica freddezza e il pragmatismo tecnico. Forse a causa di questi contrasti, il 1\u00ba novembre 1926 gli fu tolto il posto di Capo della Divisione ricerca, ma il 1\u00ba dicembre fu portato al grado di viceammiraglio e mantenne la carica di direttore ancora a lungo. Nel 1929 inizi\u00f2, tuttavia, un periodo di semi-ritiro.\nDa notare che nella seconda met\u00e0 degli anni venti, prima di divenire viceammiraglio, prest\u00f2 consulenza al capitano di fregata Misao Wada impegnato nella progettazione di un idrovolante a scafo ispirato al tedesco Rohrbach II.\nUltimi anni e morte.\nIl 1\u00ba dicembre 1930 Hiraga fu trasferito come attendente al Comando costruzioni navale, il 20 marzo 1931 fu posto in stato di attesa: nel frattempo aveva abbandonato l'insegnamento all'Universit\u00e0. Il 31 marzo fu definitivamente posto nella riserva. Il 30 luglio 1932 riprese la mansione di professore, che esercit\u00f2 sino al 29 febbraio 1938: gli fu quindi riconosciuto il titolo di professore onorario dell'Universit\u00e0 di Tokyo il 5 agosto di quell'anno e il 20 dicembre divenne rettore dell'istituto. Nonostante la carriera accademica, Hiraga continu\u00f2 a occuparsi di naviglio di guerra. Nel 1934, infatti, fu chiamato a testimoniare dalla Commissione riunita per indagare sul caso dell'incidente della \"Tomozuru\", una torpediniera che si era capovolta durante una tempesta a marzo, sebbene fosse poi stata recuperata: il procedimento scagion\u00f2 Hiraga, i cui progetti non presentarono difetti, e ci\u00f2 gli permise di contribuire in maniera determinante all'ideazione della classe Yamato, una serie di grandi corazzate. Nell'ottobre 1934, infatti, lo stato maggiore generale aveva inviato le specifiche per una classe di navi da battaglia armate con pezzi da 460\u00a0mm e capaci di 30 nodi massimi. Furono elaborati oltre trenta progetti da Hiraga e dal contrammiraglio Keiji Fukuda, responsabile ufficiale, che per\u00f2 furono giudicati eccessivi persino dal medesimo stato maggiore, che moder\u00f2 la velocit\u00e0 richiesta e fiss\u00f2 a nove i cannoni principali. Nel luglio 1936, dopo assiduo lavoro, le cianografie definitive della classe Yamato furono accettate. Si trattava, comunque, di caratteristiche impressionanti: tonnellate di dislocamento, corazzatura in gradi di resistere da - metri a proietti da 460\u00a0mm, velocit\u00e0 massima 27 nodi, protezioni subacquee capaci di assorbire esplosioni di cariche inferiori o uguali a 300 chili di TNT, autonomia di miglia nautiche a 18 nodi e apparato motore ad alimentazione mista (diesel e vapore), subito cambiato per\u00f2 con un sistema a solo vapore (dodici caldaie e quattro turbine) a seguito delle insistenze di Hiraga.\nQuesta fu l'ultima creazione di Hiraga, divenuto noto in tutto il mondo per le proprie competenze e originali soluzioni tecniche. L'8 marzo 1940 rassegn\u00f2 definitivamente le dimissioni dalla marina ma il 1\u00ba aprile 1941, piuttosto sorprendentemente, fu riassunto in servizio come ufficiale a riposo e nominato viceammiraglio tecnico il 1\u00ba novembre 1942, in piena seconda guerra mondiale. , Hiraga mor\u00ec a Tokyo il 17 febbraio 1943 all'et\u00e0 di 66 anni e l'imperatore Hirohito gli concesse postumo il rango di barone (\"danshaku\") nel sistema nobiliare \"kazoku\" allora in vigore. La salma fu tumulata nel cimitero Tama di Fuch\u016b, un sobborgo di Tokyo: la tomba si trova nel settore 23-1-2-15."}
{"id": "5332669", "revid": "287204", "url": "https://it.wikipedia.org/wiki?curid=5332669", "title": "Super League 2015 (India)", "text": "La Indian Super League 2015, chiamata ufficialmente 2015 Hero Indian Super League per ragioni di sponsorizzazione, \u00e8 stata la seconda edizione di uno dei principali campionati del calcio indiano. La stagione \u00e8 iniziata il 3 ottobre 2015 e s'\u00e8 conclusa il 20 dicembre 2015, con la vittoria del Chennaiyin.\nStagione.\nAvvenimenti.\nIl successo della prima edizione della Indian Super League ha avuto il suo effetto in termini di sponsorizzazioni. La nuova lega calcistica indiana, lanciata l'anno precedente grazie a incentivi economici per le franchigie partecipanti e agli ingaggi di vecchie glorie del calcio europeo, \u00e8 ormai alle porte della sua seconda edizione, con premesse ben maggiori rispetto a quelle della stagione d'esordio. \u00c8 quanto lasciano intendere i ricavi dalle sponsorizzazioni per la ISL, quasi raddoppiati nel giro di dodici mesi: 13,6 milioni di euro (oltre cento crore) contro i 7,5 dell'anno precedente, grazie anche a nuove partnership e accordi rinnovati al termine della prima stagione.\nUn boom di sponsorizzazioni legato indubbiamente all'enorme risposta di pubblico ricevuta nella prima edizione del neonato torneo. La regular season \u00e8 stata infatti seguita da una media di 25.371 spettatori paganti a partita, cifra superiore alla media della Serie A al termine della stagione 2014-15. Per i Kerala Blasters e i campioni uscenti dell', inoltre, la media stagionale supera i quarantamila spettatori nelle sfide di regular season. Ennesima conferma delle potenzialit\u00e0 del calcio in un paese come l'India, che ha attratto non solo nuovi sponsor, ma anche l'interesse di societ\u00e0 calcistiche europee.\nCalciomercato.\nAllenatori.\nTre i cambi quest'anno, nel Delhi Dynamos, Harm van Veldhoven se ne va e lascia la panchina al connazionale Ren\u00e9 Meulensteen, nella panchina dei Kerala Blasters, l'inglese Peter Taylor prende il posto del suo connazionale David James, mentre nella panchina del Pune City un altro inglese, David Platt, prende le redini della squadra al posto dell'italiano Franco Colomba.\nClassifica finale.\nLegenda:"}
{"id": "5332670", "revid": "339392", "url": "https://it.wikipedia.org/wiki?curid=5332670", "title": "Cultura Libera", "text": ""}
{"id": "5332671", "revid": "212348", "url": "https://it.wikipedia.org/wiki?curid=5332671", "title": "Daniel Webster (politico 1949)", "text": "Biografia.\nNato nella Virginia Occidentale ma cresciuto in Florida, dopo gli studi Webster lavor\u00f2 nell'attivit\u00e0 di famiglia.\nEntrato in politica con il Partito Repubblicano, nel 1980 venne eletto all'interno della legislatura statale della Florida, dove rimase per i successivi ventotto anni.\nNel 2010 si candid\u00f2 alla Camera dei Rappresentanti e riusc\u00ec ad essere eletto, per poi essere riconfermato anche nelle successive tornate elettorali, pur cambiando distretto congressuale."}
{"id": "5332672", "revid": "122521502", "url": "https://it.wikipedia.org/wiki?curid=5332672", "title": "Record svizzeri di atletica leggera", "text": "I record svizzeri di atletica leggera rappresentano le migliori prestazioni di atletica leggera stabilite dagli atleti di nazionalit\u00e0 svizzera e ratificate dalla Swiss Athletics.\nOutdoor.\nMaschili.\n\"Statistiche aggiornate al 7 agosto 2020.\"\nFemminili.\n\"Statistiche aggiornate al 7 agosto 2020.\"\nIndoor.\nMaschili.\n\"Statistiche aggiornate al 9 marzo 2020.\"\nFemminili.\n\"Statistiche aggiornate al 9 marzo 2020.\""}
{"id": "5332674", "revid": "767487", "url": "https://it.wikipedia.org/wiki?curid=5332674", "title": "Cowspiracy", "text": "Cowspiracy - Il segreto della sostenibilit\u00e0 ambientale (\"Cowspiracy: The Sustainability Secret\") \u00e8 un documentario del 2014 prodotto e diretto da Kip Andersen e Keegan Kuhn.\nTrama.\nIl film segue il percorso di maturazione del coregista Kip Andersen, ambientalista fortemente impegnato nel tentativo di ridurre l'impatto dell'uomo sul pianeta. Dopo diversi anni in cui dedica molta attenzione, in maniera quasi ossessiva, a comportamenti ecologisti, come lo spostarsi in maniera ecosostenibile, l'utilizzare l'acqua con parsimonia e cos\u00ec via, Andersen si imbatte in una ricerca che indica come l'impatto dell'industria animale, sia quella intensiva che quella biologica, sulla Terra sia enorme, in termini di deforestazione, consumo di acqua e spreco di risorse.\nA ci\u00f2 si accompagna la scoperta che le principali associazioni ambientaliste, intente a criminalizzare le industrie del petrolio e del gas, le multinazionali e gli altri target abituali delle loro battaglie, non puntano il dito contro l'industria animale, ignorando anzi completamente il tema. Nonostante negli anni diversi studi scientifici, diffusi da istituzioni di alto livello come la FAO o la NASA, abbiano diffuso l'allarme, questi dati passano misteriosamente sotto silenzio. Un silenzio imbarazzante da parte delle organizzazioni che si impegnano quotidianamente a diffondere stili di vita pi\u00f9 sostenibili, ma che evitano accuratamente di toccare il tema della riduzione dei consumi di carne e dei suoi derivati.\nAndersen decide di scoprire da cosa nasce questa paura, cercando di fare luce sulle motivazioni che spingono associazioni come Greenpeace, Sierra Club, Surfrider Foundation e Rainforest Action Network a celare queste informazioni, e di conseguenza a non includere tra i comportamenti da adottare per salvare il pianeta la riduzione del consumo di carne, pesce e prodotti derivati. Al termine del suo percorso di indagine diventa consapevole che, per ridurre l'allevamento intensivo e raggiungere l'impatto maggiormente positivo sulla vita dello stesso, la soluzione maggiormente efficace consiste nello smettere di consumare carne e nello scegliere di adottare un regime di vita vegano.\nProduzione.\nIl film \u00e8 stato finanziato collettivamente con il crowdfunding su Indiegogo, con 1.449 contributori che hanno donato $117.092. Questa raccolta di fondi, equivalente al 217% dell'obiettivo, ha permesso di doppiare il film anche in spagnolo e tedesco, e inoltre di sottotitolarlo in altre 10 lingue, tra cui cinese e russo\nRiconoscimenti.\nCowspiracy ha vinto il \"Premio scelta del pubblico\" nell'edizione 2015 del South African Eco Film Festival, cos\u00ec come il \"Premio al miglior film straniero\" al dodicesimo FFPE - Festival de films pour l'environnement di Portneuf."}
{"id": "5332675", "revid": "767487", "url": "https://it.wikipedia.org/wiki?curid=5332675", "title": "Mune - Il guardiano della luna", "text": "Mune - Il guardiano della luna (\"Mune, le gardien de la lune\") \u00e8 un film d'animazione francese del 2015, scritto e diretto da Beno\u00eet Philippon, assieme alla collaborazione di J\u00e9r\u00f4me Fansten e Alexandre Heboyan.\nAmbientato in un mondo fantastico, questa fiaba narra dell'avventura di alcune piccole creature che dovranno salvare il Sole, rubato e portato nel sottosuolo. Il film \u00e8 stato fatto in computer grafica e stereoscopia 3D. Ha ricevuto nomination al Festival internazionale del film d'animazione di Annecy come Miglior Film, e ai World Soundtrack Award per il Compositore dell'Anno, Bruno Coulais, che ne ha curato le musiche (ed \u00e8 anche il compositore di \"Coraline\" e \"Song of the Sea\"). Il film ha vinto il Young People's Jury Award al TIFF Kids International Film Festival e il premio come Miglior Film ai Tokyo Anime Awards.\nTrama.\nI guardiani della luna e del sole sono ormai anziani ed \u00e8 ora che designino il loro successore. Le redini del sole passano a Sohone, che si allena da sempre allo scopo , mentre la custodia della luna viene affidata inaspettatamente al piccolo fauno Mune, che non si sente all'altezza e non sa dove mettere le mani. Per questo motivo combina un guaio con la luna, e alcuni demoni riescono a rubare il Sole per conto di Necross, ex guardiano del sole che vuole avere la sua custodia. Mune e Sohone si alleano, dunque, per partire alla ricerca dell'astro perduto. Con loro c'\u00e8 la colta e fragile Glim, creatura di cera in pericolo al caldo come al freddo, ma pi\u00f9 coraggiosa che mai.\nPersonaggi.\nUn fauno blu dalla piccola coda, corporatura esile e grandi orecchie. Viene designato come guardiano della Luna, nonostante non abbia seguito un addestramento n\u00e9 sia di suo desiderio esserlo. \u00c8 timido e impacciato e gli capita di trovarsi nei guai in alcune occasioni, tuttavia ha anche il coraggio di prendersi la responsabilit\u00e0 delle proprie azioni e di cercare di rimediare ai danni, pur avventurandosi in una pericolosa impresa. S\u2019innamora di Glim, e alla fine della vicenda viene ricambiato. Durante la vicenda egli scopre di saper debellare gli incubi ed user\u00e0 questo suo potere per sconfiggere Necross.\nIl nuovo guardiano del Sole. Caldo, marmoreo e muscoloso, \u00e8 una creatura con il muso simile a quello di un felino (probabilmente un leone) alquanto sicuro di s\u00e9 al punto di diventare strafottente e dimenticarsi del proprio compito. Ama corteggiare e lasciarsi ammirare dalle ragazze, ma impara presto che un vero eroe deve saper dosare la forza con l'umilt\u00e0. Inizialmente non ha un rapporto amichevole con Mune, ma alla fine entrambi instaureranno una grande amicizia.\nUna creatura fatta di cera dalla figura traslucida e morbida. Estremamente intelligente e avventurosa, \u00e8 anche molto fragile e deve rimanere fra i mondi, quello della notte e quello del giorno, per non essere sopraffatta: con la luce del Sole, infatti, rischia di sciogliersi, mentre con il freddo ed il buio si pietrifica. Accompagna i due guardiani nell'impresa di riprendere l'astro rubato. Durante il film s'innamora di Mune, finendo per fidanzarsi con lui alla fine del film, e grazie a i poteri di un frammento della luna donatole da Mune adesso pu\u00f2 stare sia nel mondo del giorno e della notte senza pi\u00f9 preoccuparsi di sciogliersi o pietrificarsi.\nNecross\nL'antagonista principale del film. \u00c8 un enorme demone di lava che un tempo fu guardiano del Sole, ma poi impazz\u00ec a causa della sua smania di potere, venendo poi sconfitto dal precedente guardiano del sole che lo esilier\u00e0. Ha come unico scopo nella vita avere il Sole tutto per s\u00e9, anche a costo di portare l'oscurit\u00e0 nel mondo. Alla fine viene sconfitto da Mune nel regno dei sogni estirpando la presenza malefica dal suo cuore.\nMox e Spleen\nDue piccoli demoni al servizio di Necross. Il primo ha la stessa volont\u00e0 del padrone, il secondo invece ha il desiderio di vivere in un mondo pacifico e floreale (cosa che si avverer\u00e0 alla fine del film) con immenso dispiacere di Mox.\nPhospho\nL'antico guardiano della Luna ai tempi di Necross. Ora \u00e8 un essere serpentiforme con le caratteristiche di una razza e di un pesce abissale. Quando Necross cerc\u00f2 di impadronirsi del sole non prese parte allo scontro a causa della paura e, per redimersi, decide di sacrificarsi per salvare Sohone dai Corruttori dandogli tutta la sua energia vitale.\nLeeyoon\n\u00c8 una creatura alta e snella dal carattere pomposo e vanesio. All'inizio si ritiene il vero guardiano della luna, ma nel corso della vicenda capisce come stanno le cose e accetta Mune come guardiano e impara ad apprezzarlo.\nI Corruttori\nEntit\u00e0 maligne dall'aspetto di serpenti spettrali. Hanno il potere di corrompere qualsiasi essere vivente e sono i responsabili della follia di Necross. Hanno anche corrotto l'anima di Leeyoon e di Sohone, fortunatamente quest'ultimo viene salvato da Phospho.\nProduzione.\nL'idea originale del film nasce da un progetto dello scrittore Beno\u00eet Philippon, che cerca di creare un cortometraggio live action con un'atmosfera ispirata ai film di Terry Gilliam: la storia parla di un personaggio che vive in un bosco e prende la Luna con una corda. Il progetto si rivela rapidamente impraticabile in un formato breve e Philippon comincia a trasformarlo in un progetto per un lungometraggio. Sviluppa un universo complesso e poetico con la sua cosmogonia e le diverse creature legate al Sole e alla Luna. L'universo prende ulteriormente forma con il contributo di Nicolas Marlet, che progetta i personaggi, e Aureliano Predal, direttore artistico del film. I personaggi sono concepiti come ibrido tra umano e materiale o animale. Mune \u00e8 una creatura dei boschi con pelliccia e legato alla notte; il suo carattere schivo e taciturno \u00e8 ispirato al personaggio principale del film \"Edward mani di forbice\" di Tim Burton. Sohone \u00e8 legato al Sole e il corpo \u00e8 fatto di ambra e la sua personalit\u00e0 \u00e8 ispirata a personaggi come Buzz Lightyear nel film d'animazione \"Toy Story\" della Pixar ed a Ian Solo di \"Star Wars\". Glim \u00e8 fatta di cera, che la rende fragile e in pericolo quando \u00e8 esposto alla luce del sole, ma \u00e8 l'occasione per mostrare un personaggio alle prese con disabilit\u00e0 e che lotta per compensare il suo coraggio. Necros, Mox e Spleen sono fatti di roccia lavica. La sceneggiatura \u00e8 co-firmata da Beno\u00eet Philippon e Jerome Fansten, il quale ha apportato diverse riscritture, incluse le modifiche durante la scrittura dello storyboard per lo sviluppo visivo del film e nuove idee, tra cui quella della mobilit\u00e0 dei templi. La posta in gioco della trama \u00e8 stata definita frettolosa, e l'idea della ricerca del Sole come quella del Santo Graal. La sfida del progetto era quella di sviluppare un film che fosse adatto a un vasto pubblico, tra cui il pi\u00f9 giovane, senza sacrificare l'originalit\u00e0 del film. Un altro problema era quello di cercare un equilibrio tra l'epico, l'umorismo e la poesia.\nIl film \u00e8 diretto in CGI, ad eccezione di alcune scene che sono realizzate con tecniche d'animazione tradizionale.\nCritica.\nAl momento della sua uscita in Francia nel mese di ottobre 2015, \"Mune - Il guardiano della luna\" riceve una buona accoglienza. Le principali caratteristiche sono l'universo estetico e la storia originale della pellicola. Caroline Vi\u00e9 parla di un'\u00abinsolita estetica\u00bb e crede che il film \u00absorprende costantemente per la sua inventiva\u00bb. Christophe Narbonne parla di una \u00abdirezione artistica inventiva\u00bb e un \u00aboriginale disegno dei personaggi\u00bb. Eric Libiot afferma che il film \u00e8 \u00abmagnifico e commovente\u00bb e dimostra che \u00abL'animazione francese \u00e8 decisamente in gran forma\u00bb con l'animazione \u00abambiziosa\u00bb e di un universo che \u00abla mitologia universale vale per rimanere aperta a tutti\u00bb. Su \"Elle\", Helena Villovitch afferma che \u00abla storia dei personaggi, la ricchezza del paesaggio e l'umorismo delle sequenze oniriche non devono impallidire con quelle di \"Toy Story\" e di \"Princess Mononoke\"\u00bb.\nI critici sono divisi sulla qualit\u00e0 della sceneggiatura: generalmente accolta con favore, lascia qualche critico meno convinto. Ne \"L'Express\", Eric Libiot riporta che \u00e8 \u00abbella e intelligente\u00bb: descrive lo scenario come \u00abromantico\u00bb e apprezza il \u00abcrescendo progressivo nel film\u00bb e \u00abil ritmo prende volontariamente il suo tempo\u00bb. A \"Le Dauphin\u00e9 lib\u00e9r\u00e9\", Jean Serroy afferma che tutto \u00e8 \u00abmolto inventivo in termini di personaggi e avventure, perfetta per una visione famigliare\u00bb. A \"Le Journal du dimanche\", Barbara Th\u00e9ate vede nel film una \u00abstoria per i pi\u00f9 piccoli, ricchi di personaggi stravaganti, come i colpi di scena divertenti\u00bb. Si tratta di \u00abUn lavoro originale con raffinatezza\u00bb, secondo Philippe Lagouche. La rivista \"T\u00e9l\u00e9rama\" lo definisce \u00abmagico e diabolicamente efficace\u00bb, dalla penna di Guillemette Odicino, che riconosce varie influenze: il fauno Mune gli ricorda il mondo di Luc Besson, Glim quello di Tim Burton e il meraviglioso bestiario del film di Hayao Miyazaki e i disegni di Salvador Dal\u00ed. Nella prima rivista di cinema, Christophe Narbonne riconosce una piacevole storia nel film. Helena Villovitch in una critica positiva si rammarica per il ruolo di Glim come \u00abdecorativo\u00bb in quanto l'unica ragazza del gruppo.\nIncassi.\nIn Francia, il giorno della sua uscita, \"Mune - Il guardiano della luna\" \u00e8 stato proiettato a Parigi in 14 sale. Nella prima settimana, il film riunisce 128.279 euro; dopo due settimane. Alla fine del 2015, \"Mune - Il guardiano della luna\" ottiene 524.000 euro ed \u00e8 uno dei 100 film che ha attirato il maggior numero di spettatori nel 2015.\nDistribuzione.\nIl film \u00e8 uscito in Francia, distribuito dalla Paramount Pictures, il 12 agosto 2015, mentre in Italia \u00e8 uscito in anteprima mondiale il 5 febbraio dello stesso anno, distribuito dalla Notorious Pictures."}
{"id": "5332677", "revid": "1005847", "url": "https://it.wikipedia.org/wiki?curid=5332677", "title": "Hiro (Hiroshima)", "text": " era un villaggio giapponese situato all'interno del distretto di Kamo, nella prefettura di Hiroshima. Nel 1941 venne inglobato alla citt\u00e0 di Kure.\nStoria.\nA seguito dell'istituzione del sistema del 1888, la situazione amministrativa del Giappone venne notevolmente modificata attraverso l'opera di inglobamento di numerose cittadine e villaggi in municipalit\u00e0 pi\u00f9 grandi. Tra queste ultime vi era il villaggio di Hiro, nel distretto di Kamo della prefettura di Hiroshima, che venne ufficialmente istituito il 1\u00ba aprile del 1889.\nIl 15 gennaio 1921 Hiro divenne sede dell'Undicesimo arsenale tecnico aeronavale della Marina imperiale giapponese.\nIl 21 aprile 1941 venne inglobato insieme alla cittadina di Nigata nel tessuto urbano della vicina citt\u00e0 di Kure."}
{"id": "5332678", "revid": "709565", "url": "https://it.wikipedia.org/wiki?curid=5332678", "title": "Episodi di Breadwinners - Anatre fuori di testa (prima stagione)", "text": "La prima stagione della serie televisiva Breadwinners - Anatre fuori di testa va in onda negli Stati Uniti d'America dal 17 febbraio 2014. L'8 maggio 2014 la serie \u00e8 stata rinnovata per una seconda stagione\nIn Italia la serie va in onda dal 20 ottobre 2014 su Nickelodeon"}
{"id": "5332683", "revid": "1071652", "url": "https://it.wikipedia.org/wiki?curid=5332683", "title": "Episodi di Breadwinners (prima stagione)", "text": ""}
{"id": "5332685", "revid": "767487", "url": "https://it.wikipedia.org/wiki?curid=5332685", "title": "Live at Checkers Tavern", "text": "Live at Checkers Tavern \u00e8 il quarto album di Jason Ricci &amp; New Blood, e il suo primo album dal vivo."}
{"id": "5332687", "revid": "729019", "url": "https://it.wikipedia.org/wiki?curid=5332687", "title": "Carlos Curbelo (politico)", "text": "Biografia.\nNato a Miami in una famiglia cubana, dopo gli studi all'Universit\u00e0 di Miami Curbelo fond\u00f2 uno studio di pubbliche relazioni e lavor\u00f2 nello staff del senatore George LeMieux.\nEntrato in politica con il Partito Repubblicano, nel 2014 si candid\u00f2 alla Camera dei Rappresentanti contro il deputato democratico in carica da un solo mandato Joe Garcia; la competizione si rivel\u00f2 combattuta e alla fine Curbelo riusc\u00ec ad essere eletto sconfiggendo di misura Garcia.\nRiconfermato per un secondo mandato due anni dopo, nel 2018 venne sconfitto dall'avversaria democratica Debbie Mucarsel-Powell."}
{"id": "5332705", "revid": "122987085", "url": "https://it.wikipedia.org/wiki?curid=5332705", "title": "Altorientalische Forschungen", "text": "Altorientalische Forschungen, (letteralmente \"ricerche sul Vicino Oriente Antico\"), abbreviata AoF, \u00e8 una rivista scientifica accademica riguardante la storia, le lingue e l'archeologia del Vicino Oriente antico.\nStoria editoriale.\nLa rivista nacque nel 1974 all'interno del mondo accademico della ex-Repubblica Democratica Tedesca. Inizialmente gli articoli erano incentrati sulla storia e sull'archeologia della Mesopotamia, successivamente il focus si \u00e8 spostato principalmente in ambito antico Anatolico e antico Mediterraneo (Siria ed Egitto). A lungo \u00e8 stata diretta da Volkert Haas in collegamento con Manfred Bietak, Helmut Frey Grazie, Karl Jansen, Horst Klengel, J\u00f6rg Klinger, John Renger e Werner Sundermann. L'attuale redazione ha sede presso l'Istituto di Assiriologia presso la Ludwig-Maximilians-Universit\u00e4t di Monaco e presso l'Istituto di Scienze Archeologiche dell'Universit\u00e0 di Berna. Fin dall'inizio la rivista \u00e8 stata pubblicata nella Akademie Verlag di Berlino; dal 2014 \u00e8 pubblicata dalla casa editrice \"de Gruyter\". Vengono pubblicate annualmente due riviste che insieme formano un volume."}
{"id": "5332712", "revid": "124367010", "url": "https://it.wikipedia.org/wiki?curid=5332712", "title": "G\u00e9camines", "text": "La G\u00e9n\u00e9rale des Carri\u00e8res et des Mines (GCM), spesso chiamata semplicemente G\u00e9camines, \u00e8 una societ\u00e0 statale congolese di estrazione mineraria e di metalli con sede a Lubumbashi fondata nel 1966. Succedette alla \"Union Mini\u00e8re du Haut Katanga\".\n\u00c8 coinvolta nell'esplorazione, ricerca, e produzione di minerali tra cui rame, cobalto, stagno, oro, zinco.\n\u00c8 una delle pi\u00f9 grandi aziende minerarie del Congo e dell'Africa. La G\u00e9camine lavora sul pi\u00f9 grande deposito di cobalto al mondo ed \u00e8 l'ottavo maggior produttore mondiale di rame.\nLe miniere dove ha i maggiori interessi sono a Kambove, Kipushi, Kamfundwa e Kolwezi.\nSituata nella Provincia del Katanga, \u00e8 stata oggetto di un piano di sviluppo strategico e di riorganizzazione dal valore di 3 miliardi di dollari (2012-2016). Ha concluso una partnership e joint ventures con l'anglo-svizzera \"Glencore International\", la statunitense \"Freeport-McMoran\" e con la \"Eurasian Natural Resources Corporation\" con sede a Londra.\nNel settembre 2021, l'Ispettorato generale delle finanze (IGF) ha aperto un'inchiesta su G\u00e9camine. Questa indagine, appena avviata, copre un periodo dal 2010 ad oggi. Secondo le nostre informazioni, questo controllo riguarda le condizioni di vendita o trasferimento dei beni minerari di G\u00e9camines a vantaggio di attori privati, i contratti di locazione firmati da questi sui suoi beni minerari e, infine, i suoi risultati negli ultimi dieci anni.\nNel dicembre 2021, Albert Yuma \u00e8 stato estromesso dalla presidenza di G\u00e9camines."}
{"id": "5332715", "revid": "76963", "url": "https://it.wikipedia.org/wiki?curid=5332715", "title": "Tanya Clarke", "text": "Biografia.\nTanya \u00e8 nata a Chicago ma \u00e8 cresciuta a Ottawa, in Canada, e vive a Los Angeles dove quando non \u00e8 impegnata con il lavoro scolpisce pezzi per la sua serie d'arte chiamato \"Liquid Light\".\nMolti pezzi della sua serie \"Liquid Light\" sono presenti nelle collezioni personali di Russell Crowe, Susan Sarandon, Seth Rogen, e Alberto di Monaco.\nCarriera.\nHa fatto il suo debutto a Broadway in I'm Not Rappaport, diretto da Daniel Sullivan.\nI suoi crediti cinematografici includono A Beautiful Mind, \"Tenderness\", Repo Men, The Best Thief in the World e Blackbird. Ha ricevuto una nomination come miglior attrice al Method Fest Independent Film Festival per la sua interpretazione in Delivery Method.\nI suoi ruoli televisivi includono Sentieri, , , Glee, Hawaii Five-0, Supernatural.\nNel 2011 viene scelta per interpretare Marla McClaine, sorella di Hayden, nella celebre serie antologica American Horror Story.\nNel 2015 entra a far parte nel cast della serie TV Banshee, nel ruolo di Emily, ex moglie del vice Brock Lotus.\nNel 2019 torna nel cast di \"American Horror Story: 1984\", in occasione del 100\u00ba episodio, per interpretare questa volta Lorraine Richter, la compagna dell'antagonista della nona stagione, \"Mr.Jingles\"."}
{"id": "5332717", "revid": "410660", "url": "https://it.wikipedia.org/wiki?curid=5332717", "title": "Gwen Graham", "text": "Biografia.\nNata a Miami Lakes, la Graham \u00e8 figlia dell'ex senatore e governatore della Florida Bob Graham. Dopo la laurea in legge all'American University, la Graham lavor\u00f2 come avvocato e nel frattempo fu molto attiva in politica seguendo le campagne elettorali di suo padre.\nEntrata in politica in prima persona con il Partito Democratico, nel 2014 si candid\u00f2 alla Camera dei Rappresentanti sfidando il deputato repubblicano Steve Southerland. La campagna fu molto accesa e alla fine la Graham riusc\u00ec a prevalere su Southerland. Questa vittoria segn\u00f2 un record importante poich\u00e9 in quella tornata elettorale la Graham fu una dei soli due democratici che riuscirono a sconfiggere un deputato repubblicano in carica.\nDue anni dopo la Graham annunci\u00f2 la propria intenzione di non chiedere la rielezione, per via della ridefinizione dei distretti congressuali che aveva reso il suo estremamente favorevole ai repubblicani, cos\u00ec lasci\u00f2 la Camera dopo un solo mandato.\nDopo il divorzio dal primo marito, con il quale aveva avuto tre figli, la Graham si \u00e8 risposata in seconde nozze."}
{"id": "5332742", "revid": "599013", "url": "https://it.wikipedia.org/wiki?curid=5332742", "title": "Leevi Mutru", "text": "Biografia.\nMutru ha debuttato in campo internazionale ai Mondiali juniores di Liberec 2013. Nella stagione 2014-2015 ha esordito in Coppa del Mondo, il 29 novembre a Ruka (51\u00ba), e ai Campionati mondiali: a Falun 2015 \u00e8 stato 32\u00ba nel trampolino normale, 35\u00ba nel trampolino lungo e 9\u00ba nella gara a squadre dal trampolino normale. Due anni dopo, ai Mondiali di Lahti 2017, si \u00e8 classificato 31\u00ba nel trampolino normale, 23\u00ba nel trampolino lungo e 5\u00ba nella gara a squadre dal trampolino normale.\nIl 21 gennaio 2018 ha colto a Chaux-Neuve il suo primo podio in Coppa del Mondo (3\u00ba). Ai XXIII Giochi olimpici invernali di , sua prima presenza olimpica, si \u00e8 classificato 31\u00ba nel trampolino lungo e 6\u00ba nella gara a squadre. La stagione seguente ha preso parte ai Mondiali di Seefeld in Tirol 2019, dove \u00e8 stato 10\u00ba nel trampolino normale, 21\u00ba nel trampolino lungo e 5\u00ba nella gara a squadre dal trampolino normale."}
{"id": "5332746", "revid": "300067", "url": "https://it.wikipedia.org/wiki?curid=5332746", "title": "Elena Kirillova", "text": ""}
{"id": "5332749", "revid": "106592050", "url": "https://it.wikipedia.org/wiki?curid=5332749", "title": "Eetu V\u00e4h\u00e4s\u00f6yrinki", "text": "Biografia.\nV\u00e4h\u00e4s\u00f6yrinki, originario di Rovaniemi, ha esordito in Coppa del Mondo il 26 novembre 2010 a Kuusamo, senza concludere la prova. Ha debuttato ai Campionati mondiali a Oslo 2011, dove si \u00e8 classificato 46\u00ba nel trampolino normale, 47\u00ba nel trampolino lungo e 7\u00ba nella gara a squadre dal trampolino normale. Due anni dopo, nella rassegna iridata della Val di Fiemme, \u00e8 stato 37\u00ba nel trampolino lungo, 11\u00ba nella sprint a squadre dal trampolino lungo e 8\u00ba nella gara a squadre dal trampolino normale.\nAi XXII Giochi olimpici invernali di , sua prima presenza olimpica, si \u00e8 piazzato al 38\u00ba posto sia nel trampolino normale, sia nel trampolino lungo. Nella stagione successiva ai Mondiali di Falun \u00e8 stato 42\u00ba nel trampolino lungo e 9\u00ba nella gara a squadre dal trampolino normale."}
{"id": "5332750", "revid": "33751", "url": "https://it.wikipedia.org/wiki?curid=5332750", "title": "Al-Baqa'a Club", "text": "L'Al-Baqa'a Club, meglio noto come Al-Baqa'a, \u00e8 una societ\u00e0 calcistica giordana di Amman.\nL'Al-Baqa'a fu fondato nel 1968 e disputa le gare casalinghe allo stadio Petra in tenuta bianconera."}
{"id": "5332751", "revid": "287204", "url": "https://it.wikipedia.org/wiki?curid=5332751", "title": "Eetu Vahasoyrinki", "text": ""}
{"id": "5332752", "revid": "104458", "url": "https://it.wikipedia.org/wiki?curid=5332752", "title": "Eetu Vaehaesoeyrinki", "text": ""}
{"id": "5332767", "revid": "104458", "url": "https://it.wikipedia.org/wiki?curid=5332767", "title": "Siilinjaervi", "text": ""}
{"id": "5332768", "revid": "287204", "url": "https://it.wikipedia.org/wiki?curid=5332768", "title": "Siilinjarvi", "text": ""}
{"id": "5332769", "revid": "686936", "url": "https://it.wikipedia.org/wiki?curid=5332769", "title": "Trae Waynes", "text": "Carriera universitaria.\nDopo aver giocato per la Mary D. Bradford High School della sua citt\u00e0 natale, Kenosha, presso la quale si ciment\u00f2 non solo nel football ma anche in varie discipline dell'atletica leggera e nel baseball, Waynes, considerato da Rivals.com il 14\u00ba miglior prospetto proveniente dal Wisconsin nella classe di reclutamento del 2011, decise di optare per l'Universit\u00e0 statale del Michigan nonostante offerte pervenutegli anche da altre universit\u00e0 tra cui Illinois, Iowa State, e Wisconsin.\nDopo essere stato inserito tra i \"redshirt\" (coloro cio\u00e8 che possono al massimo allenarsi con la squadra ma non disputare incontri ufficiali) nel suo anno da freshman, Waynes nel 2012 gioc\u00f2 in 9 partite come cornerback di riserva e negli special team. Con l'addio di Johnny Adams, Waynes venne finalmente promosso a cornerback titolare, ruolo nel quale disput\u00f2 tutti i 14 incontri cui prese parte Michigan State nel 2013, incluso il vittorioso Big Ten Championship Game contro Ohio State, nel quale mise a referto 4 tackle, ed il vittorioso Rose Bowl, nel quale collezion\u00f2 il terzo intercetto stagionale (gli altri due, assieme ad altri due tackle, li aveva messi a referto la settimana precedente contro Minnesota).\nNel 2014, con l'addio di Darqueze Dennard, Waynes divenne il cornerback di riferimento nella difesa degli Spartans e si classific\u00f2, in seno alla squadra, sesto con 46 tackle, di cui 2 con perdita di yard (9 yard) ed un sack (4 yard) e secondo con 8 passaggi deviati e 3 intercetti. A fine stagione venne inserito nel Second team All-American da Walter Camp Football Foundation, Sporting News ed Athlon Sports, e divenne il terzo cornerback di Michigan State in altrettante stagioni consecutive (dopo Adams e Dennard) ad essere inserito nel First-team All-Big Ten dagli allenatori della conference.\nCarriera professionistica.\nMinnesota Vikings.\nConsiderato uno dei migliori cornerback selezionabili al Draft NFL 2015 e costantemente inserito tra i prospetti che sarebbero stati selezionati durante il primo giro, Waynes si present\u00f2 al Draft da \"underclassman\", avendo deciso di rendersi eleggibile dopo aver rinunciato al suo ultimo anno da senior al college.\nIl 30 aprile 2015 fu selezionato dai Minnesota Vikings come 11\u00ba assoluto e sette giorni pi\u00f9 tardi firm\u00f2 il suo primo contratto da professionista, un quadriennale (con opzione per il quinto anno) da 12,9 milioni di dollari di cui 7,67 garantiti alla firma.\nWaynes debutt\u00f2 tra i professionisti il 14 settembre 2015, giocando esclusivamente negli special team e non mettendo a referto alcun tackle nell'incontro del Monday Night Football in cui i Vikings furono sconfitti per 3-20 dai 49ers padroni di casa.\nCincinnati Bengals.\nIl 17 marzo 2020 Waynes firm\u00f2 con i Cincinnati Bengals un contratto triennale del valore di 42 milioni di dollari."}
{"id": "5332770", "revid": "1598666", "url": "https://it.wikipedia.org/wiki?curid=5332770", "title": "Strade di categoria A della Zona 8", "text": "Secondo il sistema di numerazione delle strade della Gran Bretagna, in tali Paesi a ogni strada \u00e8 assegnata una lettera singola, che rappresenta la categoria della strada, seguita da un numero, composta da 1 a 4 cifre.\nSi riporta di seguito l'elenco delle strade di categoria A della Zona 8 in Gran Bretagna, che hanno il punto di partenza a nord della strada A8 e a ovest della strada A9 (strade che iniziano con la cifra 8)."}
{"id": "5332771", "revid": "110157", "url": "https://it.wikipedia.org/wiki?curid=5332771", "title": "L'ultima partita a carte", "text": "L'ultima partita a carte \u00e8 un romanzo autobiografico e di guerra scritto da Mario Rigoni Stern, pubblicato da Einaudi in prima edizione nel 2002, nella collana \"L'Arcipelago Einaudi\".\nIl romanzo nasce dalla volont\u00e0 di Stern di raccontare i passaggi fondamentali e aneddoti della propria giovent\u00f9, dall'arruolamento tra gli alpini nella Brigata \"Tridentina\" a 17 anni fino alle campagne balcaniche e di Russia. Con questa testimonianza \"povera di pagine ma densa di vita\" Stern narra della guerra vista in un'ottica complessiva, che nel romanzo emerge attraverso sintesi efficaci e bollettini di guerra lapidari e con gli occhi di un ragazzo e i suoi frammenti di vita personale."}
{"id": "5332772", "revid": "33751", "url": "https://it.wikipedia.org/wiki?curid=5332772", "title": "Al-Hussein Sport Club", "text": "L'Al-Hussein Sport Club, meglio noto come Al-Hussein, \u00e8 una societ\u00e0 calcistica giordana di Irbid.\nFondato nel 1964, il club disputa le gare interne allo stadio Al-Hassan in tenuta giallonera."}
{"id": "5332775", "revid": "599013", "url": "https://it.wikipedia.org/wiki?curid=5332775", "title": "Ilkka Herola", "text": "Biografia.\nStagioni 2011-2013.\nHerola, residente a Kuopio, ha debuttato nel Circo bianco al X Festival olimpico invernale della giovent\u00f9 europea tenutosi a Liberec nel 2011, dove ha vinto la medaglia di bronzo nella sprint a squadre dal trampolino normale. L'anno dopo ha vinto la medaglia d'argento nella 5\u00a0km dal trampolino normale ai Mondiali juniores di Erzurum e ha esordito in Coppa del Mondo, il 3 marzo a Lahti (47\u00ba).\nHa debuttato ai Campionati mondiali a Val di Fiemme 2013, dove si \u00e8 classificato 27\u00ba nel trampolino normale, 22\u00ba nel trampolino lungo, 11\u00ba nella sprint a squadre dal trampolino lungo e 8\u00ba nella gara a squadre dal trampolino normale.\nStagioni 2014-2016.\nNel 2014 ha preso parte ai Mondiali juniores della Val di Fiemme, dove ha nuovamente vinto una medaglia d'argento ma questa volta nella 10\u00a0km dal trampolino normale. In seguito ha debuttato ai Giochi olimpici invernali: a si \u00e8 piazzato 16\u00ba nel trampolino normale e 14\u00ba nel trampolino lungo.\nAi Mondiali di Falun 2015 \u00e8 stato 23\u00ba nel trampolino normale, 16\u00ba nel trampolino lungo, 9\u00ba nella gara a squadre dal trampolino normale e 4\u00ba nella sprint a squadre dal trampolino lungo. Il 5 dicembre dello stesso anno ha ottenuto a Lillehammer il primo podio in Coppa del Mondo, classificandosi 3\u00ba nella Gundersen HS138/10\u00a0km vinta dal tedesco Fabian Rie\u00dfle.\nStagioni 2017-2022.\nAi Mondiali di Lahti 2017 si \u00e8 classificato 12\u00ba nel trampolino normale, 17\u00ba nel trampolino lungo, 5\u00ba nella gara a squadre dal trampolino normale e 7\u00ba nella sprint a squadre dal trampolino lungo; ai XXIII Giochi olimpici invernali di si \u00e8 classificato 8\u00ba nel trampolino normale, 18\u00ba nel trampolino lungo e 6\u00ba nella gara a squadre.\nNella stagione 2018-2019 ha ottenuto il primo successo in Coppa del Mondo, vincendo la sprint a squadre di Lahti del 9 febbraio in coppia con Eero Hirvonen, e ai Mondiali di Seefeld in Tirol \u00e8 stato 5\u00ba nel trampolino normale, 11\u00ba nel trampolino lungo, 5\u00ba nella gara a squadre dal trampolino normale e 7\u00ba nella sprint a squadre dal trampolino lungo. Ai Mondiali di Oberstdorf 2021 ha vinto la medaglia d'argento nel trampolino normale e si \u00e8 classificato 6\u00ba nel trampolino lungo, 5\u00ba nella gara a squadre e 5\u00ba nella sprint a squadre; l'anno dopo ai XXIV Giochi olimpici invernali di si \u00e8 piazzato 6\u00ba nel trampolino normale, 16\u00ba nel trampolino lungo e 8\u00ba nella gara a squadre.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint\nT = gara a squadre\nLH = trampolino lungo"}
{"id": "5332778", "revid": "155634", "url": "https://it.wikipedia.org/wiki?curid=5332778", "title": "Jim H\u00e4rtull", "text": "Biografia.\nH\u00e4rtull, residente a Lahti, ha esordito in Coppa del Mondo il 29 novembre 2008 a Kuusamo (57\u00ba) e ai Campionati mondiali a Liberec 2009, dove si \u00e8 classificato 51\u00ba nel trampolino normale e 8\u00ba nella gara a squadre dal trampolino lungo. Nelle successive rassegne iridate di Olso 2011 e Val di Fiemme 2013 ha gareggiato rispettivamente nel trampolino lungo (51\u00ba) e nel trampolino normale (50\u00ba), mentre ai Mondiali di Falun 2015 \u00e8 stato 29\u00ba nel trampolino normale, 27\u00ba nel trampolino lungo, 9\u00ba nella gara a squadre dal trampolino normale e 4\u00ba nella sprint a squadre dal trampolino lungo."}
{"id": "5332780", "revid": "287204", "url": "https://it.wikipedia.org/wiki?curid=5332780", "title": "Jim Hartull", "text": ""}
{"id": "5332781", "revid": "104458", "url": "https://it.wikipedia.org/wiki?curid=5332781", "title": "Jim Haertull", "text": ""}
{"id": "5332790", "revid": "729019", "url": "https://it.wikipedia.org/wiki?curid=5332790", "title": "Joe Marler", "text": "Biografia.\nNel 2008 Marler entr\u00f2 a far parte dell'accademia giovanile degli Harlequins, in seguito vest\u00ec la maglia dell'Inghilterra Under-20. Dopo essere stato ceduto in prestito per fare esperienza nei campionati minori, nel 2009 inizi\u00f2 a giocare con la prima squadra degli Harlequins. Fu durante la stagione 2010-11 che il pilone cominci\u00f2 a integrarsi pienamente, giocando pi\u00f9 stabilmente da titolare, nel suo club. Personaggio istrionico incline a intemperanze disciplinari in campo, durante quella stessa stagione vinse anche il suo primo trofeo conquistando l'European Challenge Cup. L'anno dopo fu uno dei protagonisti della vittoria della Premiership 2011-12: Marler segn\u00f2 la meta decisiva, poi convertita con il calcio di Nick Evans, che permise agli Harlequins di sconfiggere nella semifinale il Northampton, a quattro minuti dal termine della partita, con il punteggio 25-23. Come riconoscimento per la sua prestazione il giocatore venne pure nominato \"man of the match\".\nJoe Marler fece il suo debutto internazionale con l' in occasione del tour in Sudafrica del 2012, giocando in tutte e tre le partite disputate contro i padroni di casa degli \"Springbok\"."}
{"id": "5332792", "revid": "155634", "url": "https://it.wikipedia.org/wiki?curid=5332792", "title": "Kail Piho", "text": "\u00c8 fratello di Han-Hendrik, a sua volta combinatista nordico di alto livello.\nBiografia.\nPiho ha esordito in Coppa del Mondo il 29 novembre 2008 a Kuusamo (44\u00ba) e ai Campionati mondiali a Liberec 2009, dove si \u00e8 classificato 44\u00ba nel trampolino normale, 40\u00ba nel trampolino lungo, 49\u00ba nella partenza in linea e 9\u00ba nella gara a squadre dal trampolino lungo.\nDue anni dopo ai Mondiali di Oslo 2011 \u00e8 stato 34\u00ba nel trampolino normale, 33\u00ba nel trampolino lungo e 12\u00ba nella gara a squadre dal trampolino normale, mentre nella rassegna iridata della Val di Fiemme, nel 2013, si \u00e8 piazzato 28\u00ba nel trampolino normale, 27\u00ba nel trampolino lungo, 10\u00ba nella sprint a squadre dal trampolino lungo e 11\u00ba nella gara a squadre dal trampolino normale.\nAi Mondiali di Falun 2015 \u00e8 stato 34\u00ba nel trampolino normale, 37\u00ba nel trampolino lungo, 10\u00ba nella gara a squadre dal trampolino normale e 11\u00ba nella sprint a squadre dal trampolino lungo; due anni dopo, ai Mondiali di Lahti 2017, si \u00e8 classificato 45\u00ba nel trampolino normale, 43\u00ba nel trampolino lungo e 9\u00ba nella gara a squadre dal trampolino normale."}
{"id": "5332793", "revid": "81195", "url": "https://it.wikipedia.org/wiki?curid=5332793", "title": "Joseph Marler", "text": ""}
{"id": "5332795", "revid": "31269", "url": "https://it.wikipedia.org/wiki?curid=5332795", "title": "Il candidato - Zucca presidente", "text": "Il candidato - Zucca presidente \u00e8 una serie televisiva italiana, prodotta da Cross Productions e Rai Fiction per Rai 3, in onda a partire dal 23 settembre 2014 al 2015 con protagonisti Filippo Timi e Lunetta Savino.\nSi tratta di una situation comedy comica ambientata nel mondo della politica, ispirata alla serie francese \"H\u00e9naut Pr\u00e9sident\".\nTrama.\nPiero Zucca \u00e8 un postino imbranato che vince per caso le primarie di un grande partito, diventandone il candidato premier; nella sua campagna elettorale \u00e8 affiancato da uno staff composto dal capo staff Bianca De Mojana, il coordinatore nazionale del partito Alfredo Calligari, il membro della segreteria politica Claudio Sereni, il capo ufficio stampa Massimo Guastella, il ghost writer ed esperto di social media Zeno Miranda, e la stilista Noemi Veron.\nTrasmissione.\nLa serie \u00e8 stata trasmessa dal 23 settembre 2014, in seconda serata su Rai 3 una volta a settimana, il marted\u00ec, alla fine del talk show \"Ballar\u00f2\". Ogni episodio \u00e8 stato inoltre replicato la domenica successiva, al termine di \"Gazebo\". La prima stagione, composta da venti episodi, \u00e8 andata in onda dal 23 settembre 2014 al 17 febbraio 2015, mentre la seconda stagione \u00e8 in onda dal 3 marzo all'8 giugno 2015."}
{"id": "5332797", "revid": "1718925", "url": "https://it.wikipedia.org/wiki?curid=5332797", "title": "Il candidato", "text": ""}
{"id": "5332804", "revid": "104458", "url": "https://it.wikipedia.org/wiki?curid=5332804", "title": "Han-Hendrik Piho", "text": "\u00c8 fratello di Kail, a sua volta combinatista nordico di alto livello.\nBiografia.\nPiho ha debuttato nel Circo bianco partecipando alla Coppa Continentale 2010. L'anno dopo ha esordito ai Campionati mondiali a Oslo 2011, dove si \u00e8 classificato 50\u00ba nel trampolino lungo e 12\u00ba nella gara a squadre dal trampolino normale.\nHa esordito in Coppa del Mondo il 3 marzo 2012 a Lahti (48\u00ba) e nel 2013 ha preso parte ai Mondiali juniores di Liberec, dove ha vinto la medaglia di bronzo nella 10\u00a0km dal trampolino normale, e ai Mondiali della Val di Fiemme, dove si \u00e8 classificato 33\u00ba nel trampolino normale, 43\u00ba nel trampolino lungo, 10\u00ba nella sprint a squadre dal trampolino lungo e 11\u00ba nella gara a squadre dal trampolino normale.\nHa debuttato ai Giochi olimpici invernali a , dove si \u00e8 piazzato 43\u00ba nel trampolino normale e 36\u00ba nel trampolino lungo; l'anno dopo ai Mondiali di Falun 2015 \u00e8 stato 38\u00ba nel trampolino normale e 10\u00ba nella gara a squadre dal trampolino normale. Ai Mondiali di Lahti 2017 si \u00e8 classificato 47\u00ba nel trampolino normale, 39\u00ba nel trampolino lungo, 9\u00ba nella gara a squadre dal trampolino normale e 12\u00ba nella sprint a squadre dal trampolino lungo."}
{"id": "5332838", "revid": "180559", "url": "https://it.wikipedia.org/wiki?curid=5332838", "title": "Marco Marsullo", "text": "Biografia.\nNel 2009 pubblica il suo primo libro \"Ho Magalli in testa ma non riesco a dirlo\" (Noubs Edizioni), raccolta di racconti dai temi per lo pi\u00f9 surreali e grotteschi.\nIl 22 gennaio 2013 pubblica il suo romanzo d'esordio, \"Atletico Minaccia Football Club\" (Einaudi Stile Libero), che riceve nello stesso anno il Premio Hermann Geiger Opera prima e viene tradotto nei Paesi Bassi.\nNel giugno del 2014 pubblica il suo secondo romanzo, \"L'audace colpo dei quattro di Rete Maria che sfuggirono alle Miserabili Monache\" (Einaudi Stile Libero). \nE sempre nel 2014, a ottobre, pubblica, nella collana Contromano, \"Dio si \u00e8 fermato a Buenos Aires\" (Laterza Editore), scritto insieme a Paolo Piccirillo.\nIl 15 settembre del 2015 esce in libreria il suo terzo romanzo: \"I miei genitori non hanno figli\" (Einaudi Stile Libero). Il libro \u00e8 finalista al Premio Zocca, al Premio letterario citt\u00e0 di Rieti e al Premio Badia.\nIl 19 maggio del 2016 esce in libreria il suo quarto romanzo: \"Il tassista di Maradona\" (Rizzoli), tradotto in Spagna, e in tutto il Sud America, per l'editore Altamarea.\nIl suo quinto romanzo si intitola \"Due come loro\" (Einaudi Stile Libero), in libreria dal 20 marzo 2018.\nIl 22 ottobre del 2019 esce in libreria \"L'anno in cui imparai a leggere\" (Einaudi Stile Libero).\nCollabora come editorialista alla \"Gazzetta dello Sport\" e al \"Corriere del Mezzogiorno\"."}
{"id": "5332848", "revid": "767487", "url": "https://it.wikipedia.org/wiki?curid=5332848", "title": "Piccolo cuore", "text": "Piccolo cuore (\"Banjo\") \u00e8 un film del 1947 diretto da Richard Fleischer.\nTrama.\nPat, una bambina di nove anni, rimane orfana e va a vivere in citt\u00e0 con la ricca e giovane zia Elizabeth, la quale per\u00f2 non le permette di tenere con s\u00e9 il cagnolino Banjo. La bestiola si fa male e Pat la fa curare dal Dottor Hartley, un giovane medico che \u00e8 anche l'ex fidanzato della zia: con l'aiuto del cane avverr\u00e0 la riconciliazione."}
{"id": "5332851", "revid": "182193", "url": "https://it.wikipedia.org/wiki?curid=5332851", "title": "Routemaster", "text": ""}
{"id": "5332852", "revid": "1442080", "url": "https://it.wikipedia.org/wiki?curid=5332852", "title": "Abierto Mexicano Telcel 2015 - Doppio femminile", "text": "Le detentrici del titolo sono Kristina Mladenovic e Galina Voskoboeva, ma hanno deciso di non partecipare al torneo. Le vincitrici del torneo sono Lara Arruabarrena e Mar\u00eda Teresa Torr\u00f3 Flor che hanno battuto in finale Andrea Hlav\u00e1\u010dkov\u00e1 e Lucie Hradeck\u00e1 con il punteggio di 7-62, 5-7, [13-11]."}
{"id": "5332853", "revid": "446353", "url": "https://it.wikipedia.org/wiki?curid=5332853", "title": "Ordine di battaglia dell'esercito francese nella campagna di Waterloo", "text": "ARMEE DU NORD\nComandante supremo: Napoleone Bonaparte\nGran Maresciallo di Palazzo: generale Henri Gatien Bertrand\nAiutanti di campo: generali Charles de la B\u00e9doy\u00e8re, Lebrun, Drouot, Corbineau, de Flahaut, Dejean, Bernard\nUfficiali d'ordinanza: colonnello Gaspard Gourgaud e dodici ufficiali\nCapo di stato maggiore (\"major-general\"): maresciallo Nicolas Soult\nCapo dello stato maggiore generale: generale Fran\u00e7ois G\u00e9d\u00e9on Bailly de Monthion\nComandante dell'artiglieria: generale Charles-\u00c9tienne-Fran\u00e7ois Ruty\nComandante dei genieri: generale Rogniat\nComandante del servizio topografico: colonnello Bonne\nComandante della gendarmeria: generale Radet\nComandante del servizio di sanit\u00e0: chirurgo in comando Percy\nComandante dell'ala sinistra dell'armata: maresciallo Michel Ney\nComandante dell'ala destra dell'armata: maresciallo Emmanuel de Grouchy\nGuardia Imperiale\nComandante: generale Antoine Drouot\nI Corpo d'armata\nComandante: generale Jean-Baptiste Drouet d'Erlon\nII Corpo d'armata\nComandante: generale Honor\u00e9 Charles Reille\nIII Corpo d'armata\nComandante: generale Dominique-Joseph Ren\u00e9 Vandamme\nIV Corpo d'armata\nComandante: generale \u00c9tienne Maurice G\u00e9rard\nVI Corpo d'armata\nComandante: generale Georges Mouton conte di Lobau\nRISERVA DI CAVALLERIA\nI Corpo\nComandante: generale Pierre Claude Pajol\nII Corpo\nComandante: generale R\u00e9mi Joseph Isidore Exelmans\nIII Corpo\nComandante: generale Fran\u00e7ois \u00c9tienne Kellermann\nIV Corpo\nComandante: generale \u00c9douard Jean-Baptiste Milhaud"}
{"id": "5332854", "revid": "1442080", "url": "https://it.wikipedia.org/wiki?curid=5332854", "title": "Abierto Mexicano Telcel 2015 - Singolare femminile", "text": "La detentrice del titolo \u00e8 Dominika Cibulkov\u00e1, ma ha deciso di non partecipare. La vincitrice del torneo \u00e8 Timea Bacsinszky che con il punteggio di 6-3, 6-0 ha battuto in finale Caroline Garcia."}
{"id": "5332856", "revid": "92723", "url": "https://it.wikipedia.org/wiki?curid=5332856", "title": "Jasynuvata", "text": "Jasynuvata (; ) \u00e8 una citt\u00e0 dell'Ucraina situata nell'oblast' di Donec'k, nel Sud-Est dell'Ucraina.\nDall'aprile 2014 \u00e8 \"de facto\" parte della Repubblica Popolare di Doneck.\n\u00c8 un importante snodo ferroviario."}
{"id": "5332860", "revid": "28592", "url": "https://it.wikipedia.org/wiki?curid=5332860", "title": "Jasinuvataja", "text": ""}
{"id": "5332875", "revid": "1305772", "url": "https://it.wikipedia.org/wiki?curid=5332875", "title": "Frequenza (disambigua)", "text": ""}
{"id": "5332876", "revid": "1386670", "url": "https://it.wikipedia.org/wiki?curid=5332876", "title": "Rhinanthus serotinus", "text": "La cresta di gallo tardiva (nome scientifico Rhinanthus serotinus ) \u00e8 una pianta erbacea dai delicati fiori gialli, appartenente alla famiglia delle Orobanchaceae.\nEtimologia.\nIl nome del genere (\"Rhinanthus\") \u00e8 stato assegnato dal biologo e scrittore svedese Carl von Linn\u00e9 (Rashult, 23 maggio 1707 \u2013 Uppsala, 10 gennaio 1778) nel 1737, accostando due termini greci: \"rhin\" o \"rhin\u00f2s\" (= naso) e \"\u00e0nthos\" (= fiore) e fa riferimento alla particolare forma del fiore (fiore nasuto). Il nome comune (cresta di gallo tardiva) fa riferimento ad una certa somiglianza che il fiore presenta con la testa del gallo, in particolare le brattee seghettate ricordano la cresta del pennuto; mentre L'epiteto specifico \"serotinus\" (= tardivo, tarda fioritura, autunnale, fine stagione) fa riferimento al periodo di fioritura.\nIl binomio scientifico di questa pianta inizialmente era \"Rhinanthus major\" var. \"serotinus\" , proposto dal botanico di lingua tedesca Friedrich Christian Heinrich Sch\u00f6nheit (1789-1870) in una pubblicazione del 1882, modificato successivamente in quello attualmente accettato \"Rhinanthus serotinus\" proposto dal botanico Adolf Oborny (1840-1924) nella pubblicazione \"Verhandlungen des Naturforschenden Vereins in Br\u00fcnn - 22(2): 435. 1884\" del 1884.\nDescrizione.\nL'altezza media di queste piante varia da 20 a 50\u00a0cm. La forma biologica \u00e8 terofita scaposa (T scap), sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme, sono inoltre munite di asse fiorale eretto con poche foglie. Sono inoltre piante semiparassite (ossia contengono ancora clorofilla) e sono provviste di uno o pi\u00f9 austori connessi alle radici ospiti per ricavare sostanze nutritive.\nRadici.\nLe radici sono tipo fittone.\nFusto.\nLa parte aerea del fusto \u00e8 eretta e variamente ramosa. Alla base pu\u00f2 essere ginocchiata e la superficie pu\u00f2 essere percorsa da strie scure pi\u00f9 o meno pubescenti.\nFoglie.\nLa forma delle foglie varia da lanceolata a ovata oppure sono quasi lineari con margini dentati (quasi seghettati); sono sessili e lungo il fusto sono disposte in modo opposto. Dimensioni medie delle foglie tipo lanceolato: larghezza 7 \u2013 15\u00a0mm; lunghezza 20 \u2013 40\u00a0mm. Dimensioni medie delle foglie tipo ovato: larghezza 15\u00a0mm; lunghezza 25\u00a0mm. Dimensioni medie delle foglie tipo lineare: larghezza 3\u00a0mm; lunghezza 24\u00a0mm.\nInfiorescenza.\nL'infiorescenza si presenta come un racemo terminale \u201cspiciforme\u201d (con fiori sessili o con brevissimi peduncoli), foglioso con grandi brattee glabre a forma triangolare. Il margine delle brattee \u00e8 percorso da una serie di denti acuti tipo sega e non sono aristati; le brattee sono inoltre pi\u00f9 lunghe del calice del rispettivo fiore. I denti sono lunghi fino a 5\u00a0mm e quelli inferiori sono pi\u00f9 lunghi di quelli superiori. I fiori all'antesi sono contigui, mentre alla fruttificazione quelli inferiori sono pi\u00f9 spaziati. Lunghezza del peduncolo: 1 \u2013 2\u00a0mm. Lunghezza delle brattee: 10 \u2013 20\u00a0mm.\nFiore.\nI fiori sono ermafroditi, zigomorfi (del tipo bilabiato), con quattro verticilli (calice \u2013 corolla - androceo \u2013 gineceo) e pentameri (la corolla \u00e8 a 5 parti). Lunghezza totale del fiore: 16 \u2013 20\u00a0mm.\nFrutti.\nIl frutto \u00e8 contenuto nel calice (persistente e accrescente) ed ha la struttura di una capsula mucronata a deiscenza variabile e con superficie glabra. La forma \u00e8 arrotondata ma appiattita ai lati. Nel suo interno sono presenti delle logge che si aprono tramite due valve. Nelle logge sono contenuti i semi reniformi provvisti di endosperma, abbastanza grandi ma compressi quasi discoidali e circondati da un'ala traslucida. Diametro dei semi: 3 \u2013 4\u00a0mm.\nRiproduzione.\nIn queste piante il semiparassitismo \u00e8 tale per cui anche i semi per germogliare hanno bisogno della presenza delle radici della pianta ospite; altrimenti le giovani piantine sono destinate ad una precoce degenerazione.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della specie (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti. Il genere \"Rhinanthus\" comprende circa 30-40 specie distribuite in Europa, Asia settentrionale e Nord America, con la maggiore diversit\u00e0 di specie (circa 30 specie) in Europa, di cui almeno 17 sono presenti nella flora spontanea italiana.\nIn diverse checklist questa pianta \u00e8 chiamata: \"Rhinanthus angustifolius\" .\nFilogenesi.\nLa classificazione tassonomica del \"Rhinanthus serotinus\" \u00e8 in via di definizione in quanto fino a poco tempo fa il suo genere apparteneva alla famiglia delle \"Scrophulariaceae\" (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) \u00e8 stata assegnata alla famiglia delle \"Orobanchaceae\"; anche i livelli superiori sono cambiati (vedi box tassonomico in alto a destra).\nVariabilit\u00e0.\n\"Rhinanthus\" viene considerato uno dei generi pi\u00f9 polimorfi delle dicotiledoni. Spesso nella specie di questa voce si presenta il fenomeno del polimorfismo stagionale (vedi figura a lato e spiegazione seguente):\nQuesto fenomeno pu\u00f2 essere almeno in parte spiegato con la falciatura dei prati fatta in primavera e/o in autunno favorendo cos\u00ec una selezione di ecotipi precoci o tardivi.\nPer questa specie sono descritte le seguenti sottospecie presenti in Europa e nell'areale mediterraneo:\n\"Rhinanthus serotinus\" \u00e8 a capo del Gruppo di Rhinanthus serotinus. Si tratta di un gruppo di specie molto simili tra di loro le cui caratteristiche principali sono: la corolla ha un naso allungato; le brattee (glabre o con scarsa pelosit\u00e0) possiedono denti profondi (fino a 5\u00a0mm) ma non sono aristati; il calice \u00e8 glabro. Il gruppo si compone delle seguenti specie:\nLa corolla in questo genere di fiori \u00e8 di due tipi:\nUn gruppo simile \u00e8 Gruppo di Rhinanthus mediterraneus. Quest'ultimo si distingue per i denti delle foglie profondi e rivolti all'infuori; la corolla \u00e8 del tipo \"cleistolema\".\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nLa cresta di gallo a foglie strette in altre lingue \u00e8 chiamata nei seguenti modi:"}
{"id": "5332879", "revid": "199745", "url": "https://it.wikipedia.org/wiki?curid=5332879", "title": "Cresta di gallo tardiva", "text": ""}
{"id": "5332880", "revid": "84184", "url": "https://it.wikipedia.org/wiki?curid=5332880", "title": "Emmanuel Bailly de Surcy", "text": ""}
{"id": "5332899", "revid": "729019", "url": "https://it.wikipedia.org/wiki?curid=5332899", "title": "Castello di Boumois", "text": "Il castello di Boumois \u00e8 un castello della Francia situato nel comune di Saint-Martin-de-la-Place, a circa dieci chilometri da Saumur, nel dipartimento del Maine e Loira.\nStoria.\nIl primo castello era situato 500 metri a sud dell'edificio attuale, sulla riva destra della Loira. Costruita nel XIII secolo, la fortezza fu distrutta dagli Inglesi durante la Guerra dei Cent'anni.\nL'attuale castello fu costruito a ridosso dell'argine della Loira all'inizio del XVI secolo, a partire dal 1515, da Ren\u00e9 de Thory, signore di Boumois, e da sua moglie, Anne Asse. Nell'ottobre 1521 de Thory stipul\u00f2 un contratto con il mastro muratore Jean Pymotz per la costruzione delle volte della cucina e della dispensa e di due scale che conducevano al piano seminterrato, e con il fabbro Jean Raciquot, che aveva soprasseduto alla costruzione delle dipendenze a sud nel 1520.\nUn contratto del 1524 stabilisce la costruzione della colombaia, di un muro con due porte per chiudere il cortile ad est e dell'ala nord di 107 piedi di lunghezza, che confinava con il cortile ed era unita alla cappella, all'epoca da poco costruita. Prima del 1530 furono costruite le sale a volta tra la cappella e il pignone del palazzo e un muro di recinzione del giardino di cinquecento tese di lunghezza, a sud del palazzo. La cappella, dedicata a Sant'Anna, fu consacrata nel 1546.\nDurante le guerre di religione, tra il 1560 e il 1570, per rafforzare le difese del palazzo furono costruiti due bastioni di terra agli angoli e il fossato. L'entrata originale del muro del cortile fu sostituita da un portale su ispirazione dell'architetto italiano Sebastiano Serlio alla fine tra la fine del XVI secolo e l'inizio del XVII. Al contempo furono costruite due torri ai lati del portale. Nel luglio 1604 Philippe Duplessis-Mornay, governatore di Saumur, lasci\u00f2 la citt\u00e0 per sfuggire alla peste e si rifugi\u00f2 nel castello di Boumois con la moglie. Il castello rimase di propriet\u00e0 della famiglia Thoury fino al 30 gennaio 1607, quando Charles Thoury e sua moglie Suzanne Coutant cedettero la terra a Fran\u00e7ois Peyrat, tesoriere di Madame de Montpensier. Egli mor\u00ec nella notte tra l'1 e il 2 ottobre 1612; quindi il castello fu venduto dalla vedova, Philippe de Ragois, Ren\u00e9 Gautier, avvocato generale del Gran Consiglio di Francia e sovrintendente dell'Ordine di Fontevraud, che lo acquist\u00f2 in 13 novembre 1613 per 34 117 livre. Egli fece costruire delle nuove dipendenze.\nAlla fine del XVII secolo o all'inizio del XVIII furono elevate le ali del castello intorno al cortile. Nel 1700 il castello divenne propriet\u00e0 di Ren\u00e9 Berthelot, appartenente alla Camera dei conti di Bretagna; quindi, tramite il matrimonio di sua figlia, pass\u00f2 alla famiglia Gohin. Marie Gohin spos\u00f2 Gilles-Louis-Antoine Aubert du Petit-Thouars il 13 novembre 1754. La famiglia Aubert du Petit-Thouars quindi fece del castello uno dei suoi luoghi di residenza principali.\nIl castello cambi\u00f2 nuovamente proprietario nel 1833. L'ala sud fu distrutta nel 1859, come anche una masseria situata nel cortile. Nel 1889 l'area, di 45 ettari, fu venduta alla famiglia Girault. Le vetrate cinquecentesche della cappella (che raffiguravano, tra l'altro, Ren\u00e9 Thory e la sua famiglia) furono vendute alla fine del XIX secolo ad un antiquario di Tours.\nNel 1944, durante un bombardamento nei pressi dei binari della ferrovia, una bomba scoppi\u00f2 vicino alla parte meridionale del palazzo e vennero danneggiati il tetto, la travatura e le porte. Dal 18 agosto 1953 il castello e i fossati, il pavimento interno piastrellato e la colombaia originale perfettamente conservata, con 1800 scomparti, sono classificati monumento storico.\nMichel Laroche Grillault eredit\u00f2 il castello nel 1965, in stato di profondo degrado. Le finestre erano rotte, l'intero tetto doveva essere rifatto, in particolare dopo la bomba del 1944, e nel salone cresceva addirittura un albero. Non vi erano, naturalmente, n\u00e9 acqua corrente n\u00e9 elettricit\u00e0. Il restauro dur\u00f2 30 anni, in cui si tent\u00f2 di riportare il palazzo al suo aspetto originario.\nDescrizione.\nIl castello presenta uno stile a met\u00e0 tra il tardo gotico e lo stile del primo Rinascimento francese. L'influenza del Rinascimento \u00e8 particolarmente visibile nella decorazione scultorea e nella presenza di colonne tortili del XVI secolo.\nDall'esterno il castello si mostra come una cinta fortificata chiusa intorno ad un cortile d'onore; le due torri di guardia sui lati della porta monumentale del cortile risalgono all'inizio del XVII secolo, cos\u00ec come il portale ispirato a Serlio.\nLa residenza si trova sul fondo del cortile, fiancheggiata da una torre d'angolo poligonale. Tra la casa e la cappella ci sono quattro piccole camere a volta. Il camminamento di guardia che si estende su tre lati e le torri in posizione avanzata rispetto alla facciata hanno, come nel castello di Langeais, una funzione estetica pi\u00f9 che difensiva.\nAll'interno il salone al primo piano ospita una collezione di armi del Cinquecento e del Seicento; al secondo piano sono visibili una sala con volta in legno, il cammino di ronda e la cappella."}
{"id": "5332903", "revid": "1071652", "url": "https://it.wikipedia.org/wiki?curid=5332903", "title": "Chrestivka", "text": "Chrestivka (; ) \u00e8 una citt\u00e0 dell'Ucraina di circa 28.000 abitanti.\nDall'aprile 2014 \u00e8 \"de facto\" parte dell'autoproclamata Repubblica Popolare di Doneck.\nLa denominazione attuale \u00e8 stata decisa nel 2016 dalle autorit\u00e0 ucraine, ma non \u00e8 riconosciuta dalle autorit\u00e0 della Repubblica Popolare, per le quali la citt\u00e0 conserva il nome di Kirovs'ke (; )."}
{"id": "5332905", "revid": "400694", "url": "https://it.wikipedia.org/wiki?curid=5332905", "title": "Stereoscopi del XXI secolo", "text": "Di seguito viene riportato un elenco di stereoscopi del XXI secolo conosciuti, suddivisi in base al supporto utilizzato.\nTipi di stereoscopio.\nGli stereoscopi si distinguono in:\nStereoscopi digitali.\nStereoscopi che utilizzano un sistema digitale, connessi ad un dispositivo informatico o indipendenti.\nStereoscopi per stampe su carta.\nStereoscopi per visualizzare stereogrammi paralleli stampati su carta.\nStereoscopi a dischetti.\nStereoscopi che utilizzano diapositive montate su dischetti di cartone. Il sistema \u00e8 stato originalmente inventato da William Gruber per il suo View-Master e in seguito imitato da altri prodotti similari."}
{"id": "5332908", "revid": "486946", "url": "https://it.wikipedia.org/wiki?curid=5332908", "title": "Kirovske", "text": ""}
{"id": "5332909", "revid": "76963", "url": "https://it.wikipedia.org/wiki?curid=5332909", "title": "Samantha Jade", "text": "Dopo un tentativo di lanciare la propria carriera in USA, Jade \u00e8 diventata famosa dopo aver vinto l'edizione del 2012 di X Factor Australia. Nella sua carriera ha pubblicato 4 album e portato avanti vari progetti come attrice televisiva.\nCarriera.\nNel 2004 ha firmato un contratto con la Jive Records in California e ha coscritto il brano \"Secret Love\", registrato da JoJo per la colonna sonora del film \"Shark Tale\".\nNel 2006 ha registrato il brano \"Step Up\" per un'altra colonna sonora, quella del film \"Step Up\".\nIl suo successivo singolo \"Turn Around\" \u00e8 uscito nel 2007. Nello stesso anno ha coscritto il brano \"Positivity\", inserito nell'album di debutto di Ashley Tisdale, e cantato i background vocals nel brano di Tiffany Evans \"Can't Walk Away\".\nNel 2009, in seguito alla fine dei rapporti lavorativi con la Jive Records, registra un brano con David Guetta e Laidback Luke che viene inserito come \"bonus track\" in alcune versioni internazionali dell'album \"One Love\" di Guetta.\nNel 2010 debutta come attrice partecipando al film \"Beneath the Blue\".\nNel novembre 2012 ha vinto la quarta edizione del talent-show televisivo \"The X Factor - Australia\" dopo essere stata guidata dal coach Guy Sebastian. Successivamente ha firmato un contratto con la Sony Music Australia e ha pubblicato il suo primo singolo \"What You've Done to Me\", che ha debuttato al primo posto della classifica ARIA Singles Chart. Nel dicembre 2012 pubblica il suo primo album in studio, l'eponimo \"Samantha Jade\".\nNel giugno 2013 pubblica il singolo \"Firestarter\", il cui video ottiene il premio \"miglior video\" ai ventisettesimi ARIA Music Awards. Nel medesimo anno partecipa come headliner al \"The X Factor Live Tour\" e si esibisce in varie performance in giro per il mondo, inclusa una partecipazione all'evento \"X Factor Around The World\". L'anno si conclude con la pubblicazione del singolo \"Soldier\", che viene certificato oro in Australia. Nel gennaio 2014 reinterpreta il brano \"I Am Australian\" insieme a tante altre cantanti australiane come Dami Im e Jessica Mauboy. Sempre nel 2014 interpreta il ruolo di Kylie Minogue nella miniserie \"INXS: Never Tear Us Apart.\" Segue la pubblicazione del singolo \"Up\".\nNel 2015 apre la leg australiana del \"On The Road Again Tour\" degli One Direction. Segue un'altra esperienza come attrice nella soap opera \"Home and Away.\" 20 novembre 2015 \u00e8 stato pubblicato il suo secondo album in studio \"Nine\". Dall'album vengono estratti i singoli \"Shake That\" (feat. Pitbull) nel luglio 2015, \"Always\" nel febbraio 2016 e i successivi \"Crushed\" e \"Ooh Ooh Ooh\". Ha recitato nella miniserie televisiva australiana \"House of Bond\", andata in onda nell'aprile 2017 su Nine Network. Nel 2016 pubblica il singolo \"Hurt Anymore\".\nNel 2017 porta avanti un tour in UK e lancia la sua prima linea di cosmetici, \"Samantha Jade for Models Prefer\". Successivamente pubblica il singolo \"Circles On The Water.\" Nel febbraio 2018 pubblica il singolo \"Best of My Love\", cover del gruppo The Emotions. Dopo un altro singolo dal titolo \"Roller Skates\", uscito nel mese di marzo, pubblica il 20 aprile 2018 il suo terzo album in studio \"Best of My Love\". Si tratta del secondo album di cover per l'artista dopo il disco d'esordio uscito nel 2012. Nel novembre dello stesso anno pubblica l'album natalizio \"The Magic Of Christmas\".\nAll'inizio del 2019 annuncia l'intenzione di pubblicare un quinto album e pubblica il singolo \"Bounce\". Dopo aver rilasciato altre dichiarazioni sull'album, nel 2020 Jade presta il suo volto ad una campagna contro il suicidio dell'associazione non profit \"R U OK\". Il 23 ottobre 2020 pubblica il singolo \"Back 2 Back\", in contemporanea con il relativo videoclip musicale. Il successivo 20 novembre pubblica il secondo singolo \"New Boy\".\nStile ed influenze.\nClassificata vocalmente come soprano, Samantha Jade cita Beyonc\u00e9, Robyn e Mariah Carey come sue principali influenze.\nVita privata.\nDopo aver vissuto in California durante i primi anni della sua carriera musicale, Jade \u00e8 tornata in patria a causa delle grandi difficolt\u00e0 riscontrate nel cercare di ottenere un secondo contratto discografico in USA. Una volta tornata in Australia ha inizialmente lavorato come make up artist prima di partecipare ad X Factor Australia. A partire dal 2019 \u00e8 fidanzata con Pat Handlin."}
{"id": "5332911", "revid": "486946", "url": "https://it.wikipedia.org/wiki?curid=5332911", "title": "Kirovskoe (Ucraina)", "text": ""}
{"id": "5332913", "revid": "287204", "url": "https://it.wikipedia.org/wiki?curid=5332913", "title": "Solo (film)", "text": ""}
{"id": "5332927", "revid": "965985", "url": "https://it.wikipedia.org/wiki?curid=5332927", "title": "Samantha Jade (album)", "text": "Samantha Jade \u00e8 il primo eponimo album in studio della cantante australiana Samantha Jade, pubblicato nel 2012."}
{"id": "5332928", "revid": "834", "url": "https://it.wikipedia.org/wiki?curid=5332928", "title": "Solo (Indonesia)", "text": ""}
{"id": "5332933", "revid": "98657334", "url": "https://it.wikipedia.org/wiki?curid=5332933", "title": "The Power of Love (Sam Bailey)", "text": "The Power of Love \u00e8 il primo album in studio della cantante britannica Sam Bailey, pubblicato nel 2014."}
{"id": "5332938", "revid": "124123", "url": "https://it.wikipedia.org/wiki?curid=5332938", "title": "Maurizio Francesco Bruno", "text": " \nBiografia.\nMaurizio Francesco Bruno nacque a Porto Maurizio (dal 1923 Imperia) nel 1648. Da giovane si trasfer\u00ec a Roma, dove, secondo Carlo Giuseppe Ratti, fu allievo di Pietro da Cortona. Dal Cortona mutu\u00f2 lo stile pittorico improntato verso il Barocco. Si ciment\u00f2 in opere pittoriche, preferendo la tecnica dell'olio su tela. Delle sue opere superstiti, diverse si trovano nella sua citt\u00e0 natia.\nMor\u00ec a Porto Maurizio nel 1726, all'et\u00e0 di sessantotto anni. "}
{"id": "5332939", "revid": "93436", "url": "https://it.wikipedia.org/wiki?curid=5332939", "title": "Babilonia (Egitto)", "text": ""}
{"id": "5332940", "revid": "2153076", "url": "https://it.wikipedia.org/wiki?curid=5332940", "title": "James Arthur (album)", "text": "James Arthur \u00e8 il primo eponimo album in studio del cantante britannico James Arthur, pubblicato nel 2013."}
{"id": "5332941", "revid": "93436", "url": "https://it.wikipedia.org/wiki?curid=5332941", "title": "Babilonia d'Egitto", "text": ""}
{"id": "5332952", "revid": "1825453", "url": "https://it.wikipedia.org/wiki?curid=5332952", "title": "Football Club Stabiese", "text": "La Football Club Stabiese, meglio nota come Stabiese e che fino al 1930 portava la denimazione di Stabia Sporting Club, \u00e8 stata una societ\u00e0 calcistica italiana con sede nella citt\u00e0 di Castellammare di Stabia (NA), attiva dal 1907 al 1933.\nStoria.\nFondata il 19 marzo 1907 come \"Stabia Sporting Club\" dai fratelli Romano e Pauzano Weiss, \u00e8 nel 1914 che s'iscrisse alla FIGC Campania. In precedenza fu attiva a carattere locale, in via non ancora ufficiale. In seguito all'affiliazione, lo Stabia disput\u00f2 inizialmente dei campionati di Terza Categoria.\nI colori del principale sodalizio stabiese sono da sempre giallobl\u00f9, ma adoperati in modo diverso dalle varie societ\u00e0 che si sono alternate nel rappresentare la tradizione cittadina. Il primo club aveva la maglia a strisce, combinazione che sar\u00e0 poi ripresa sia dalla prima Juve Stabia che dalla societ\u00e0 odierna.\nA causa della prima guerra mondiale, il club si disgreg\u00f2. Tuttavia, nel 1919 la societ\u00e0 fu \"riassemblata\" grazie all'avvocato Vincenzo Bonifacio, e nel 1920 comp\u00ec un'importante svolta: assorb\u00ec il preesistente club dello stabiese \"Sport Club War\", e ci\u00f2 permise allo Stabia di giocare in Promozione 1919-1920, secondo livello del calcio italiano dell'epoca, di tipo regionale.\nIn seguito, ader\u00ec al C.C.I. e partecip\u00f2 al campionato di Prima Divisione 1921-1922, massimo livello dell'epoca. Nel 1924 retrocesse in Seconda Divisione per problemi economici, ma torn\u00f2 al primo livello dopo appena un anno. Tuttavia, retrocesse nuovamente nel 1925-1926 e rest\u00f2 in Seconda Divisione fino al 1929. Nel frattempo, economicamente dissestata retrocesse ancora una volta, stavolta in modo volontario nel 1930, cambiando anche denominazione in \"Football Club Stabiese\". Questa societ\u00e0 infine chiuse i battenti nel 1933. Il suo posto fu preso dall'Associazione Calcio Stabia."}
{"id": "5332954", "revid": "1546219", "url": "https://it.wikipedia.org/wiki?curid=5332954", "title": "12 Stories", "text": "12 Stories \u00e8 il primo album in studio della cantante statunitense Brandy Clark, pubblicato nel 2013."}
{"id": "5332955", "revid": "6923", "url": "https://it.wikipedia.org/wiki?curid=5332955", "title": "The 1975 (album)", "text": "The 1975 \u00e8 il primo eponimo album in studio del gruppo musicale indie rock inglese The 1975, pubblicato nel 2013."}
{"id": "5332956", "revid": "124535641", "url": "https://it.wikipedia.org/wiki?curid=5332956", "title": "Associazione Calcio Juve Stabia", "text": "L'Associazione Calcio Juve Stabia \u00e8 stata una societ\u00e0 calcistica italiana con sede a Castellammare di Stabia (NA). Nel 2001 cess\u00f2 le attivit\u00e0 causa debiti, ed il suo posto fu idealmente preso dall'odierna Societ\u00e0 Sportiva Juve Stabia.\nStoria.\nNel 1935 a Castellammare di Stabia nacque, in maglia bianconera la \"Societ\u00e0 Sportiva Juventus Stabia\".\nIl club dell'area a sud di Napoli disput\u00f2 attivit\u00e0 non ufficiale fino al 1944, mentre a partire dall'anno successivo si iscrisse alla federazione, partecipando ad un torneo minore rispetto alla pi\u00f9 blasonata A.C. Stabia: infatti si ritrov\u00f2 in Prima Divisione, a partire dal 1945 sostituendo idealmente la squadra riserve dell'A.C. Stabia, che milit\u00f2 in tale categoria sino alla sospensione delle attivit\u00e0 ufficiali nel 1943.\nQuando lo Stabia, che raggiunse anche la Serie B, fall\u00ec, la Juventus Stabia divenne inaspettatamente il primo club cittadino. Per l'occasione \"si rifece il look\": abbandon\u00f2 il bianconero ed assunse il giallobl\u00f9, richiamandosi similmente al precedente Stabia, ai colori della citt\u00e0.\nLa Juventus Stabia ottenne come suo massimo risultato la finale play off per il salto in Serie B. Tale finale si disput\u00f2 sul neutro di Napoli, contro la Salernitana: furono proprio i granata di Salerno infine a prevalere. La Juventus Stabia rimase dunque in Serie C1. Ritent\u00f2 il salto di categoria nel 1999, ma stavolta a fermarla vi fu un'altra campana: il della vicina Torre Annunziata.\nIl club, che gi\u00e0 nel 1996 modific\u00f2 la propria ragione sociale in \"Associazione Calcio Juve Stabia\" sub\u00ec in seguito un lento declino culminato dapprima con la retrocessione in Serie C2 nel 1999-2000 ed infine con il fallimento giunto nel 2001. Per una stagione, la citt\u00e0 di Castellammare di Stabia rimase senza il maggiore club rappresentativo. Tale ruolo fu appositamente assunto in seguito dal Comprensorio Stabia, sorto nel 2002 e diventato Societ\u00e0 Sportiva Juve Stabia nel 2003."}
{"id": "5332957", "revid": "186709", "url": "https://it.wikipedia.org/wiki?curid=5332957", "title": "Societ\u00e0 Sportiva Juventus Stabia", "text": ""}
{"id": "5332959", "revid": "186709", "url": "https://it.wikipedia.org/wiki?curid=5332959", "title": "Stabia Sporting Club", "text": ""}
{"id": "5332960", "revid": "96582", "url": "https://it.wikipedia.org/wiki?curid=5332960", "title": "Unione Sportiva Anconitana 1972-1973", "text": "Questa pagina raccoglie le informazioni riguardanti l'Unione Sportiva Anconitana nelle competizioni ufficiali della stagione 1972-1973."}
{"id": "5332963", "revid": "1305772", "url": "https://it.wikipedia.org/wiki?curid=5332963", "title": "Ride It", "text": ""}
{"id": "5332966", "revid": "1516566", "url": "https://it.wikipedia.org/wiki?curid=5332966", "title": "Body Music", "text": "Body Music \u00e8 il primo album in studio del gruppo musicale di musica elettronica britannico AlunaGeorge, pubblicato nel 2013."}
{"id": "5332967", "revid": "963244", "url": "https://it.wikipedia.org/wiki?curid=5332967", "title": "Maria Leonarda Ranixe", "text": "Biografia.\nFrancesca Ranixe nacque il 23 giugno del 1796 a Porto Maurizio (dal 1923 confluita nella citt\u00e0 di Imperia), figlia di un calzolaio e di una sarta. A quattordici anni inizi\u00f2 ad apprendere la professione sartoriale. Fin da giovane si iscrive a numerose confraternite, dichiarandosi a ventitr\u00e9 anni \"sposa di Ges\u00f9\" ed aderendo infine alla confraternita del Monte Calvario.\nNel 1824 i Chierici regolari di San Paolo le misero a disposizione dei locali, in cui apr\u00ec una scuola gratuita, a Porto Maurizio, una delle prime femminili della zona. In questo momento della sua vita adotta il nome \"Leonarda\" in onore di San Leonardo da Porto Maurizio e divenne monaca insegnante, insieme alle altre cinque suore che vivevano allora nel monastero delle clarisse di Porto Maurizio. Assunse la gestione della scuola e la guida della comunit\u00e0 delle monache.\nNel 1848 il consiglio comunale di Porto Maurizio vot\u00f2 il trasferimento della scuola, facendo nascere la nuova congregazione delle Clarisse della SS. Annunziata. La Ranixe entr\u00f2 nel nuovo convento il 6 maggio 1852.\nNel 1860 Porto Maurizio divenne capoluogo e negli anni seguenti il complesso dell'Annunziata, in cui si trovava la scuola, fu trasformato in una caserma. Il 14 agosto 1864 arriv\u00f2 l'ordine definitivo. La Ranixe era sempre pi\u00f9 anziana e malata, nel 1874 stando a letto riusc\u00ec a malapena a seguire i lavori di costruzione della nuova Casa Madre. Mor\u00ec il 24 maggio del 1875.\nNel 1989 la Chiesa cattolica ha riconosciuto la sua venerabilit\u00e0, in virt\u00f9 delle eroiche virt\u00f9."}
{"id": "5332977", "revid": "1305772", "url": "https://it.wikipedia.org/wiki?curid=5332977", "title": "Stabia Calcio", "text": "Con Stabia Calcio ci si pu\u00f2 riferire alle varie squadre calcistiche con sede nella citt\u00e0 italiana di Castellammare di Stabia (NA).\nCon tale termine ci si pu\u00f2 riferire anche ai vari club che nel corso degli anni hanno rappresentato la prima squadra della citt\u00e0 stabiese."}
{"id": "5332980", "revid": "15756", "url": "https://it.wikipedia.org/wiki?curid=5332980", "title": "Polisportiva Aquila Montevarchi 1972-1973", "text": "Questa voce raccoglie le informazioni riguardanti la Polisportiva Aquila Montevarchi nelle competizioni ufficiali della stagione 1972-1973."}
{"id": "5332984", "revid": "1719665", "url": "https://it.wikipedia.org/wiki?curid=5332984", "title": "Alessandro Malfer", "text": "Carriera.\nArbitro dal 1997, dirige la sua prima gara nella categoria Esordienti, il 9 marzo 1997, Isera-Rovereto (0-0). Dopo aver iniziato come arbitro di Calcio a 11, arrivando a calcare i campi dell'Eccellenza del Trentino-Alto Adige (dirigendo tra l'altro la finale di Coppa Italia Regionale), dal 2002 \u00e8 a disposizione della CAN5. Le prime tre stagioni le trascorre tra Serie B (esordio Gordona - Futsal Vigevano (4-4), il 12 ottobre 2002) e Serie A2 (in cui ha esordito in Verona - Pescara) finch\u00e9 il 4 marzo 2006 debutta in Serie A dirigendo Polisportiva Giampaoli Ancona - Lazio. Nel 2004 viene eletto presidente della sezione di Rovereto, di cui sar\u00e0 presidente per sette anni. Nel 2010 riceve il premio Presidenza dell\u2019AIA come miglior arbitro italiano della stagione sportiva 2009-2010. Nominato internazionale nel gennaio 2011, esordisce il 2 giugno dello stesso anno nel torneo Three Nation dirigendo Italia - Croazia. Il 24 marzo 2013 \u00e8 chiamato ad arbitrare la finale del massimo campionato albanese Edro -Aludemi (5-2); mentre nel gennaio/febbraio 2014 viene inserito ufficialmente tra i 16 arbitri selezionati per il campionato europeo in Belgio, dirigendo tra le altre l'incontro inaugurale Belgio - Romania e la finale per il terzo posto Portogallo - Spagna. Ad aprile dello stesso anno viene convocato a Baku, in Azerbaijan per la Final Four della Coppa UEFA in occasione della quale viene designato come secondo arbitro per la finalissima tra Dinamo Mosca e Barcellona assieme al portoghese. Il 14 febbraio 2015 figura tra i 10 arbitri candidati ai Futsal Awards per l'anno solare 2014. Eletto miglior arbitro al mondo di calcio a 5 per l'anno solare 2014 con circa 140 voti in pi\u00f9 del secondo classificato, il croato Tomi\u010d, pi\u00f9 distante il collega argentino Santamaria, terzo classificato. Il 26 aprile 2015 a Lisbona arbitra la finale delle Final Four di Coppa UEFA che vede il Kairat superare il Barcelona per 3-2. Il 2016 lo vede impegnato in numerose manifestazioni a livello internazionale con notevoli successi: a febbraio viene confermato tra gli arbitri top del futsal e viene chiamato a partecipare ai campionati europei a Belgrado. Designato come arbitro due nella gara inaugurale Serbia-Slovenia, poi come primo arbitro per la delicata sfida tra Ucraina e Spagna per determinare la vincente del girone, il 13 febbraio 2016 dirige la finale Russia contro Spagna, affiancato dal secondo arbitro Sorescu (Romania).\nAd aprile bissa il successo dell\u2019anno precedente e viene giudicato il miglior arbitro del mondo 2015 di C5 nel concorso internazionale indetto da Futsal Planet.\nA Doha, in Qatar, arbitra la World Intercontinental Futsal Cup (tra cui anche la finale 3\u00ba-4\u00ba posto) a giugno, e a settembre viene convocato tra i 40 arbitri in Colombia per la FIFA Futsal World Cup. Al Coliseo el Pueblo di Cali, il 13 settembre Alessandro fa il suo esordio nella competizione nella gara tra i padroni di casa e l'Uzbekistan. Negli ottavi di finale dirige Colombia-Paraguay mentre nei quarti gli viene affidata la delicata gara tra Egitto ed Argentina (vincitrice del titolo). Il 1\u00ba ottobre 2016 arbitra la finale 3\u00ba-4\u00ba posto che vede la vittoria dell'Iran ai rigori sul Portogallo di Ricardinho. Ad aprile dell'anno successivo viene impegnato nelle Final Four della UEFA Futsal Cup in Kazakistan; tra le varie gare dirette, il 30 aprile 2017 alla Almaty Arena, gli viene affidata da delicata sfida per il 3\u00ba posto che vede vincitrice la squadra di casa, il Kairat Almaty, dopo i tiri di rigore. Nel febbraio 2018 viene convocato in Slovenia per i campionati europei; all'arena Stozice di Lubiana arbitra la semifinale Kazakistan-Spagna e viene designato come terzo arbitro per la finale, il 10 febbraio 2018. Ad agosto 2018 su invito dall'Asian Football Confederation (AFC) partecipa alla World Intercontinental Futsal Cup (Mondiale per Club) a Bangkok, Thailandia. Durante questo prestigioso torneo internazionale tra le varie gare dirige la finale tutta brasiliana tra Magnus Futsal e Carlos Barbosa, che vede vincente la squadra di Falc\u00e3o per 2-0. Durante la stagione 2018-2019, oltre agli impegni nel campionato italiano (tra cui la direzione della finale di Coppa Italia), viene impegnato in ambito internazionale tra qualificazioni dei mondiali e final four di UEFA Futsal Champions League ad Almaty, durante la quale dirige come primo arbitro, la semifinale tra Barcellona e la squadra di casa del Kairat, e il derby spagnolo tra Inter (vincitrice delle due edizioni precedenti) e Barca, valevole per il 3\u00ba posto; per Malfer si tratta della quarta partecipazione alla Final Four.\nA maggio del 2019 viene insignito del prestigioso premio della sezione AIA di Ravenna \"Memorial Lorenzo Fabbri\" attribuito ad un arbitro internazionale particolarmente distintosi; prima di lui solo nomi illustri del calcio a 11, eccetto Massimo Cumbo e Michele Conti (beach soccer).\nA febbraio 2020 a Osijek, Croazia, dirige la sua ultima gara, Russia-Croazia, valevole per la qualificazione alla FIFA Futsal World Cup Lithuania2020, poi posticipati ad ottobre 2021.\nIn ambito nazionale, Malfer pu\u00f2 vantare la direzione di nove finali scudetto (2009, 2011, 2012, 2014, 2015, 2016, 2017, 2018 e l\u2019ultima il 15 giugno 2019), sei Coppe Italia (2010, 2013, 2016, 2017, 2018 e 2019) e due Supercoppe Italiane (nel 2008 e nel 2010) nonch\u00e9 due Winter Cup (2013-14 e 2015-16). Con 130 gara dirette di serieA e 112 a livello internazionale, ha rappresentato per anni la sezione di Rovereto e l\u2019AIA sui massimi palcoscenici.\nIl 3 luglio 2020 rassegna le proprie dimissioni da arbitro nazionale ed il 4 luglio viene nominato vice commissario della Commissione C.A.N.5. Il 16 settembre, a coronamento della sua straordinaria carriera, viene insignito della nomina di Arbitro Benemerito, con lui anche Gianluca Rocchi.\nA maggio 2021 Alessandro viene nominato osservatore UEFA."}
{"id": "5332985", "revid": "767487", "url": "https://it.wikipedia.org/wiki?curid=5332985", "title": "Break the Border", "text": "Break the Border \u00e8 il primo album in studio del cantante svedese Yohio, pubblicato nel 2013."}
{"id": "5332986", "revid": "124123", "url": "https://it.wikipedia.org/wiki?curid=5332986", "title": "Lorenzo Bevilacqua", "text": "La sua opera viene considerata un modello ispirativo per le favole di Jean de la Fontaine.\nBiografia.\nNato a Macerata Feltria tra il 1435 e il 1440. Alla fine del XV secolo \"Abstemius\" \u00e8 professore di belle lettere a Urbino. \nHa avuto come studente Guidobaldo da Montefeltro, duca di Urbino, da quest'ultimo poi nominato bibliotecario personale.\nCon il titolo di \"Hecatomythium\" pubblica a Venezia, nel 1495, una prima raccolta di cento favole, in parte di sua invenzione, in parte fingendole traduzioni dal greco di Esopo.\nProduce una seconda raccolta, comprensiva della prima, nel 1536, che comprende favole di Lorenzo Valla, Erasmo da Rotterdam, Aulo Gellio e altri."}
{"id": "5332988", "revid": "339392", "url": "https://it.wikipedia.org/wiki?curid=5332988", "title": "Abstemius", "text": ""}
{"id": "5332989", "revid": "181699", "url": "https://it.wikipedia.org/wiki?curid=5332989", "title": "Abergele (Conwy)", "text": "Abergele \u00e8 una citt\u00e0 di circa 10.000 abitanti della costa nord-orientale del Galles, facente parte del distretto unitario di Conwy ed affacciata sulla baia di Liverpool (Mare d'Irlanda).\nGeografia fisica.\nCollocazione.\nAbergele si trova nella parte nord-orientale del distretto di Conwy, tra Colwyn Bay e Rhyl (rispettivamente ad est della prima e ad ovest della seconda), a circa 20\u00a0km a nord/nord-ovest di Denbigh (Denbighshire) e a circa 27\u00a0km ad ovest di Holywell (Flintshire).\nSociet\u00e0.\nEvoluzione demografica.\nAl censimento del 2001, Abergele contava una popolazione pari a 10.016 abitanti, di cui 5.408 erano donne e 4.608 erano uomini. Nel 1991, contava invece 9.681 abitanti.\nStoria.\nIl disastro ferroviario di Abergele.\nIl 20 agosto 1868, Abergele fu il luogo di una sciagura ferroviaria, la pi\u00f9 grave mai avvenuta prima in Gran Bretagna, che caus\u00f2 la morte di 33 persone.\nMonumenti e luoghi d'interesse.\nGwyrich Castle.\nTra gli edifici d'interesse di Abergele, figura il Gwyrich Castle, un castello eretto nel 1819 per Lloyd Hesketh Bamford-Hesketh."}
{"id": "5332991", "revid": "339392", "url": "https://it.wikipedia.org/wiki?curid=5332991", "title": "Laurentius Abstemius", "text": ""}
{"id": "5332992", "revid": "838137", "url": "https://it.wikipedia.org/wiki?curid=5332992", "title": "Abergele", "text": ""}
{"id": "5332993", "revid": "339392", "url": "https://it.wikipedia.org/wiki?curid=5332993", "title": "Krasnoarmejsk (Ucraina)", "text": ""}
{"id": "5332994", "revid": "15756", "url": "https://it.wikipedia.org/wiki?curid=5332994", "title": "Empoli Football Club 1972-1973", "text": "Questa voce raccoglie le informazioni riguardanti l'Empoli Football Club nelle competizioni ufficiali della stagione 1972-1973."}
{"id": "5332996", "revid": "92723", "url": "https://it.wikipedia.org/wiki?curid=5332996", "title": "Pokrovs'k", "text": "Pokrovs'k (; ) \u00e8 una citt\u00e0 dell'Ucraina di circa 75.000 abitanti dell'Ucraina orientale. Fino al maggio 2016 era nota con il nome di Krasnoarmijs'k (in ucraino: \u041a\u0440\u0430\u0441\u043d\u043e\u0430\u0440\u043c\u0456\u0439\u0441\u044c\u043a; in russo: \u041a\u0440\u0430\u0441\u043d\u043e\u0430\u0440\u043c\u0435\u0439\u0441\u043a, \"Krasnoarmejsk\"), in onore dell'Armata Rossa. Fino al 1938 nota come Gri\u0161ino (in russo: \u0413\u0440\u0438\u0448\u0438\u043d\u043e; in ucraino: \u0413\u0440\u0438\u0448\u0438\u043d\u0435, \"Gri\u0161ine\")."}
{"id": "5332999", "revid": "767487", "url": "https://it.wikipedia.org/wiki?curid=5332999", "title": "Ding Dong!", "text": "Ding Dong! \u00e8 il primo album in studio della cantante finlandese Krista Siegfrids, pubblicato nel 2013.\nCon il brano \"Marry Me\" l'artista ha partecipato all'Eurovision Song Contest 2013."}
{"id": "5333000", "revid": "670104", "url": "https://it.wikipedia.org/wiki?curid=5333000", "title": "Michael Sullmann", "text": "Anche il fratello maggiore Alexander \u00e8 un giocatore di hockey su ghiaccio.\nCarriera.\nClub.\nMichael Sullmann crebbe nelle giovanili dell'Egna, con una parentesi negli Stati Uniti d'America, in cui gioc\u00f2 a livello di college con una delle due squadre dell'Athol Murray College of Notre Dame. L'esordio in prima squadra avvenne nella parte finale del campionato 2010-2011, in Serie A2.\nCon l'Egna disput\u00f2 i successivi tre campionati di seconda serie, mentre nella stagione 2013-2014 la squadra partecip\u00f2 e vinse l'Inter-National-League.\nCon la riforma dei campionati del 2014, l'Egna venne iscritto alla massima serie. A seguito delle buone prestazioni con le \"Oche Selvagge\" (38 presenze e 27 punti frutto di 12 reti e 15 assist), l'Hockey Club Bolzano, squadra della EBEL, nel febbraio 2015, ottenne il prestito del giocatore fino al termine della stagione. Una volta eliminati dai play-off, Sullmann \u00e8 passato, sempre in prestito, all'AurOra Frogs con cui ha disputato i play-off di serie B.\nRitornato all'Egna, vi rimase fino al 30 gennaio del 2018, disputando una stagione in Serie B ed una e mezzo in Alps Hockey League. Quindi pass\u00f2 all'Hockey Club Merano, che militava in Italian Hockey League e con cui raggiunse la finale, persa contro l'Appiano.\nPer la stagione 2018-2019 fece ritorno in Alps Hockey League, con la maglia dell'Hockey Club Gherd\u00ebina. La stagione fu positiva per il giocatore, tanto che la squadra ladina decise di confermarlo anche per quella successiva, terminata anticipatamente a causa della pandemia di COVID-19. Nel giugno 2020 gli venne prolungato il contratto anche per la stagione 2020-2021.\nNazionale.\nSullmann, dopo aver disputato tre mondiali giovanili (un mondiale under-18 e due under-20), nel corso della stagione 2014-2015 raccolse le sue prime presenze in Nazionale maggiore."}
{"id": "5333002", "revid": "974994", "url": "https://it.wikipedia.org/wiki?curid=5333002", "title": "Ospedale di Sant'Antonio abate (Vicenza)", "text": "L'ospedale di Sant'Antonio abate era un antico ospitale di Vicenza, prospiciente alla piazza del Duomo, che funzion\u00f2 dalla met\u00e0 del XIV alla met\u00e0 del XVIII secolo. Nel suo sito \u00e8 stato in seguito edificato il Palazzo delle Opere sociali.\nStoria.\nVerso la met\u00e0 del XIV secolo, al tempo in cui era sotto la dominazione scaligera, la citt\u00e0 di Vicenza fu messa in ginocchio da due grandi calamit\u00e0: la peste del 1348, che aveva spopolato l'Europa, e un terribile terremoto. Una risposta a questo grave disagio sociale la volle dare il cavaliere tedesco Alberto figlio di Otto di Billanth, conestabile, cio\u00e8 comandante delle milizie mercenarie e preposto alle questioni belliche per conto dei fratelli veronesi Cansignorio e Paolo Alboino della Scala.\nNell'anno 1350 Alberto di Billanth anzitutto mise a disposizione una casa di sua propriet\u00e0, contigua al campanile della cattedrale, la forn\u00ec di letti e di tutto il necessario per l'ospitalit\u00e0 e il ricovero di pellegrini, di infermi, di mendicanti e di altre persone indigenti; subito dopo inizi\u00f2 la costruzione di una chiesa dedicata a sant'Antonio abate. Le reliquie di questo santo orientale erano state traslate in Francia durante l'Alto Medioevo, a Vienne nel Delfinato era stato costruito un grande santuario in onore del santo e la sua fama come taumaturgo si era rapidamente sparsa in tutta Europa; era addirittura sorto un ordine cavalleresco che portava il suo nome.\nDel donatore si sa che la sua generosit\u00e0 non si ferm\u00f2 qui: a partire dal 1350, vari documenti parlano di una serie di acquisizioni di case e di terreni contigui alla \"domus hospitalis in sindacaria de domo\" per aumentare la disponibilit\u00e0 dell'ospizio e costruire sul lato sud una cappella, che sarebbe stata dedicata a San Gottardo. Per fare questo attinse a pi\u00f9 riprese al suo consistente patrimonio e quando mor\u00ec, senza eredi, lasci\u00f2 tutto quanto restava all'ospitale. Forse per garantirsi una ricompensa dell'aldil\u00e0, fece nominare due cappellani nelle chiese dell'ospitale, ai quali assegn\u00f2 delle rendite per la celebrazione di messe in suffragio. Anche con i canonici del capitolo della cattedrale stabil\u00ec delle convenzioni per la celebrazione di servizi religiosi; dopo avere riservato a s\u00e9 e alla moglie Aquilina il giuspatronato della chiesa e dell'ospitale, fu sepolto insieme con lei in un'arca murata sopra l'altar maggiore.\nLa chiesa - dedicata a santa Maria, sant'Antonio Abbate, san Giorgio martire e san Gottardo - fu costruita nei pressi della torre campanaria, con il lato sinistro parallelo a quello della cattedrale e la facciata - probabilmente dello stesso stile di quella di Santa Corona - rivolta verso la piazza del duomo, tra il 1350 e il 1364, probabilmente incorporando edifici preesistenti.\nSul fianco destro della chiesa di Sant'Antonio stava appoggiato l'ospitale, un insieme di edifici preesistenti ai quali si accedeva passando sotto a un lungo portico ad arcate. Dopo di questo, un semplice ingresso ad arco immetteva nell'oratorio di San Gottardo - in seguito chiamato anche di Sant'Antonio nuovo, per distinguerlo dalla chiesa pi\u00f9 grande - probabilmente voluto dal Billanth per una particolare devozione a questo santo popolare nei paesi di lingua tedesca. I due centri di culto, accomunati dai nomi dei quattro santi titolari, vennero presto considerati come facenti parte di un unico centro devozionale al servizio dell'attivit\u00e0 caritativa svolta dall'ospitale.\nIl Billanth, che con il giuspatronato aveva la responsabilit\u00e0 generale della nuova istituzione, volle coinvolgere anche altre persone, come un sindaco e dei servitori dipendenti ma, in particolare, ne affid\u00f2 la gestione ad una fraglia, detta dei battuti di Sant'Antonio, Santa Maria e San Giorgio. Questa fraglia, composta da qualche decina di uomini in genere appartenenti a un ceto sociale medio basso, nel 1520 divenne la confraternita detta anche dei Negroni - perch\u00e9 i suoi membri indossavano la cappa nera - che, oltre alla gestione dell'ospedale si assunse anche il compito di accompagnare e confortare i condannati al patibolo e curarne la sepoltura.\nL'ospitale acquis\u00ec presto una notevole fama, confermata da parecchi documenti del secolo XIV, anche per i \"molti strepitosi miracoli\" dovuti all'intercessione di Sant'Antonio, che attirarono uno straordinario numero di donazioni le quali, oltre ad essere destinate ai poveri, si tradussero anche in preziose espressioni artistiche. Oltre alla cinquecentesca statua di Sant'Antonio, conservata all'interno dell'Ospedale San Bortolo, si cita una pittura dello stesso santo eseguita nel 1383 e ritrovata nel 1812 nel palazzo comunale. Nei registri dell'ospitale, dal 1377 al 1741, si trovano oltre 250 tra donazioni e lasciti testamentari, che assicurarono nei secoli il suo funzionamento. Solo nel 1437, per\u00f2, l'ospedale ottenne la sua solenne costituzione e approvazione da parte del papa Eugenio IV, il veneziano Gabriele Condulmer che certamente l'aveva conosciuto durante il suo breve periodo di permanenza a Vicenza come vescovo.\nDiversa era la tipologia degli assistiti, inabili e infermi, e quindi il tipo di assistenza che andava dal soccorso agli ammalati alla semplice ospitalit\u00e0; ad esempio in due case, che si aprivano nella viuzza dietro dell'ospedale, trovavano ricovero per la notte, in una i \"cercanti\" che durante la giornata praticavano l'accattonaggio, nell'altra povere donne spesso anziane senza famiglia. Nel corso del tempo furono sempre pi\u00f9 necessari interventi di manutenzione e ristrutturazione, dall'ampliamento per far fronte alle esigenze sempre maggiori, alle riparazioni per eliminare gli effetti devastanti dell'umidit\u00e0, al riscaldamento per l'inverno.\nGi\u00e0 durante il Quattrocento l'organo di gestione dell'ospedale - detto la \"banca\" come nelle altre fraglie - divenne sempre pi\u00f9 consapevole delle esigenze di cura dei malati, e nomin\u00f2 un medico, un cerusico e uno speziale stipendiati; nel Cinquecento, quello di sant'Antonio era ormai il primo e il pi\u00f9 importante tra gli ospedali cittadini.\nAlla fine del secolo, per\u00f2, sia la chiesa che l'ospedale avevano bisogno di notevoli riparazioni e gli interventi tampone non erano pi\u00f9 sufficienti su edifici che risentivano del peso degli anni; i letti e gli arredi erano ridotti in uno stato tale da non poter quasi pi\u00f9 essere adoperati. Durante il XVII secolo questa situazione peggior\u00f2 ancora, aggravata ulteriormente dagli eventi che colpirono citt\u00e0 e contado, come le carestie e la peste del 1630. Nello stesso tempo le richieste aumentavano e dai 30-40 poveri si arriv\u00f2 ad accoglierne fino a 100; la mortalit\u00e0 era altissima e non c'era neppure pi\u00f9 spazio per le tumulazioni, che fino a quell'epoca avvenivano sotto al portico.\nSeguirono anni difficili e furono a pi\u00f9 riprese effettuati nuovi interventi, ma sempre insufficienti (nel 1723 si costruirono addirittura due ponti, uno per gli uomini e l'altro per le donne, per passare dall'ospedale alle case di fronte dove si ampliarono i locali dell'infermeria). Le continue richieste di finanziamento da parte dei responsabili dell'ospedale crearono tensioni e conflitti con l'amministrazione comunale, provocando continui ricorsi davanti al senato veneziano; di conseguenza, dal 1738 l'ospedale perse la propria autonomia e, come tutti gli altri \"Luoghi Pii\", fu assoggettato al controllo dei revisori comunali.\nLa situazione economica per\u00f2 era cos\u00ec dissestata che cominci\u00f2 a farsi strada il progetto della fusione e della concentrazione di tutti gli ospedali della citt\u00e0 in un \"Ospedale Grande degli Infermi e dei Poveri\", com'era avvenuto in quegli anni a Milano; nel novembre del 1772 il senato veneziano approv\u00f2 tale fusione e gli ospedali - oltre a quello di Sant'Antonio anche quelli di San Lazzaro, dei santi Pietro e Paolo, dei santi Ambrogio e Bellino, di San Bovo e quelli della Pia Opera di Carit\u00e0 - furono trasferiti negli edifici dell'ex monastero di San Bartolomeo dove l'anno prima era stata soppressa la Congregazione dei Canonici Lateranensi.\nSvuotato l'Ospedale di Sant'Antonio, il complesso degli edifici - comprese le due chiese - nel 1805 fu acquistato dalla Societ\u00e0 del Casino Nuovo per i soci dell'alta borghesia; tre anni pi\u00f9 tardi essi furono demoliti e, al loro posto, fu costruito il palazzo in stile neoclassico ancora esistente, che in seguito fu acquisito dalla diocesi di Vicenza e al quale \u00e8 stato dato il nome di Palazzo delle Opere sociali cattoliche; sede di uffici diocesani e di associazioni cattoliche, viene utilizzato per mostre, conferenze, convegni e attivit\u00e0 culturali; in primavera \u00e8 sede di eventi del Festival biblico."}
{"id": "5333003", "revid": "767487", "url": "https://it.wikipedia.org/wiki?curid=5333003", "title": "Dirty Gold", "text": "Dirty Gold \u00e8 il primo album in studio della rapper statunitense Angel Haze, pubblicato il 30 dicembre 2013 dalla Island Records."}
{"id": "5333015", "revid": "24823", "url": "https://it.wikipedia.org/wiki?curid=5333015", "title": "English Rain", "text": "English Rain \u00e8 il primo album in studio della cantante britannica Gabrielle Aplin, pubblicato nel 2013."}
{"id": "5333017", "revid": "339392", "url": "https://it.wikipedia.org/wiki?curid=5333017", "title": "Krasnoarmyjsk", "text": ""}
{"id": "5333019", "revid": "767487", "url": "https://it.wikipedia.org/wiki?curid=5333019", "title": "Associazione Sportiva Casale 1942-1943", "text": "Questa voce raccoglie le informazioni riguardanti l'Associazione Sportiva Casale nelle competizioni ufficiali della stagione 1942-1943."}
{"id": "5333023", "revid": "1924342", "url": "https://it.wikipedia.org/wiki?curid=5333023", "title": "Excuse My French", "text": "Excuse My French \u00e8 il primo album in studio del rapper statunitense French Montana, pubblicato nel 2013."}
{"id": "5333028", "revid": "228587", "url": "https://it.wikipedia.org/wiki?curid=5333028", "title": "Compagnia &quot;Teatro Stabile Assai&quot;", "text": "La Compagnia Teatro Stabile Assai della Casa di Reclusione Rebibbia di Roma \u00e8 un gruppo teatrale operante all'interno del contesto penitenziario italiano.\nStoria.\nFondata nel 1982 da Antonio Turco, responsabile delle attivit\u00e0 culturali presso la Casa di reclusione di Rebibbia, si serve dell'attivit\u00e0 teatrale come strumento di socializzazione e riadattamento.\nLa compagnia \u00e8 formata da detenuti e da detenuti semi-liberi che fruiscono di misure premiali, oltre che da operatori carcerari e da musicisti professionisti. I testi degli spettacoli sono inediti, scritti con la collaborazione di tutti i detenuti.\nNel 2009, la Compagnia si \u00e8 esibita alla Camera dei deputati alla presenza del ex-Presidente della Camera, Gianfranco Fini, della ex-Presidente della Commissione Giustizia del Senato, Giulia Bongiorno e, nel 2011, in Campidoglio alla presenza del ex-Sindaco di Roma, Gianni Alemanno.\nNel corso degli anni, la Compagnia ha collezionato diversi riconoscimenti, tra cui nel 2011 il \"Premio Massimo Troisi\"..\nSulla Compagnia \u00e8 stato girato il documentario \"Offstage\", del regista Francesco Cinquemani, ."}
{"id": "5333029", "revid": "1305772", "url": "https://it.wikipedia.org/wiki?curid=5333029", "title": "Atmosphere (disambigua)", "text": ""}
{"id": "5333030", "revid": "767487", "url": "https://it.wikipedia.org/wiki?curid=5333030", "title": "Modestep", "text": "I Modestep sono un gruppo musicale britannico formatosi a Londra nel 2010.\nStoria.\nTony era DJ dal 2001 mentre Josh aveva suonato in pi\u00f9 band prima dei Modestep con il batterista,Tony \u00e8 stato DJ per circa tredici anni, formando la band solo nel 2010, insieme al chitarrista Nick Tsang. I Modestep hanno iniziato a lavorare sul loro album di debutto all'inizio di gennaio 2011, con il loro singolo di debutto \"Feel Good\" uscito nel Regno Unito il 6 febbraio 2011; riuscendo a raggiungere la BBC Radio 1 A Playlist nelle settimane precedenti alla pubblicazione. Il singolo \u00e8 stato rilasciato come parte di una riproduzione estesa a 3 tracce, incluso un altro brano intitolato \"Bite The Hand\". Il 13 febbraio, il singolo ha debuttato al numero 38 nella UK Singles Chart,raggiungendo anche il numero 5 nella classifica delle uscite indipendenti e il numero 6 nella classifica delle uscite di danza.Il video musicale della nuova versione del loro singolo \"Sunlight\" \u00e8 stato pubblicato su YouTube il 3 luglio, superando 1 milione di visualizzazioni in quattro giorni, facendo anche la lista A di Radio 1 e debuttando al numero 16 delle classifiche del Regno Unito. \"To The Stars\" \u00e8 anche entrato nella lista A di Radio 1 ed \u00e8 stato rilasciato il 6 novembre. Il loro quarto singolo \"Show Me A Sign\" ha fatto il suo debutto su YouTube il 19 marzo 2012 ed \u00e8 stato rilasciato il 6 maggio 2012. Sono stati anche un atto di supporto per il tour delle armi di Lostprophets a met\u00e0 2012 e sono stati accolti molto bene dal pubblico. Nel luglio 2012, il quinto singolo di Evolution Theory, intitolato \"Another Day\", \u00e8 stato trasmesso su BBC Radio 1Xtra. I Modestep avevano gi\u00e0 suonato questa canzone per aprire il loro set quando sostenevano i Lostprophets nel loro tour di primavera nel Regno Unito. Poco prima che la canzone fosse trasmessa, Tony Friend ha rivelato in un'intervista che i Modestep speravano di pubblicare il loro album di debutto il 3 settembre 2012. Dopo che il disco \u00e8 stato rimandato al 14 gennaio 2013, \u00e8 stato rimandato ancora all'11 febbraio 2013."}
{"id": "5333046", "revid": "767487", "url": "https://it.wikipedia.org/wiki?curid=5333046", "title": "Unione Sportiva Pro Vercelli 1942-1943", "text": "Questa voce raccoglie le informazioni riguardanti l'Unione Sportiva Pro Vercelli nelle competizioni ufficiali della stagione 1942-1943."}
{"id": "5333050", "revid": "1543377", "url": "https://it.wikipedia.org/wiki?curid=5333050", "title": "Ferro-fluoro-pedrizite", "text": "La ferro-fluoro-pedrizite \u00e8 un minerale, un anfibolo appartenente al sottogruppo degli anfiboli di litio.\nIl minerale \u00e8 stato scoperto in un campione gi\u00e0 presente nel museo mineralogico Fersman a Mosca nell'ambito di un'analisi sistematica dei minerali aventi a che fare con la \"clinoholmquistite. Il campione proviene dall'area del fiume Sutlug, repubblica di Tuva, Russia. Seguendo la nomenclatura degli anfiboli in vigore al momento della scoperta, il minerale \u00e8 stato denominato fluoro-sodic-ferropedrizite, con la revisione della nomenclatura degli anfiboli \u00e8 stato rinominato ferro-fluoro-pedrizite.\nMorfologia.\nLa ferro-fluoro-pedrizite \u00e8 stata scoperta sotto forma di cristalli da prismatici ad aciculari lunghi da 0,1 a 3\u00a0cm e larghi fino a 50\u00a0\u00b5m che formano aggregati di cristalli paralleli o subparalleli fino a 5\u00a0mm.\nOrigine e giacitura.\nLa ferro-fluoro-pedrizite \u00e8 stata trovata nella pegmatite su una matrice di calcite e feldspato. Si \u00e8 formata per reazione fra la pegmatite fusa e la roccia incassante."}
{"id": "5333052", "revid": "2032913", "url": "https://it.wikipedia.org/wiki?curid=5333052", "title": "Lee Hi", "text": "Biografia.\nLee Hi \u00e8 nata il 23 settembre 1996 a Bucheon, in Corea del Sud. Nel dicembre 2011, Lee Hi fece un provino per il programma per \"K-pop Star\", e si posizion\u00f2 come seconda classificata dietro Park Ji-min. Subito dopo fu scritturata alla YG Entertainment di Yang Hyun-suk.\nPrima del debutto, recit\u00f2 nel singolo \"It's Cold\" degli Epik High pubblicato l'8 ottobre 2012.\n2012-2015: \"1, 2, 3, 4\", \"First Love\", BOM&amp;HI e Hi Suhyun.\nIl 24 ottobre 2012, \u00e8 stato annunciata che Lee avrebbe debuttato come artista solista con il nome d'arte Lee Hi, con il singolo digitale \"1, 2, 3, 4\", il 28 ottobre.\nIl primo spettacolo musicale di Lee, avvenne al programma musicale \"Inkigayo\" il 4 novembre, subito dopo aver vinto il suo primo premio musicale l'8 novembre al programma \"M Countdown\". La canzone \u00e8 stata la numero uno della Gaon Digital Chart mensile di novembre, guadagnandosi cos\u00ec il titolo di Canzone dell'anno - novembre dalla Gaon Chart K-Pop Award. Il singolo \u00e8 stato citato come successo commerciale.\nDopo il successo del singolo di debutto, Lee il 22 novembre pubblic\u00f2 un secondo singolo digitale scritto da Park Jin-young intitolato \"Scarecrow\".\nIl 2 marzo 2013 la YG rivel\u00f2 che il primo album di Lee Hi, \"First Love\" sarebbe uscito in digitale il 7 marzo, composto da cinque brani, con il singolo \"It's Over\", mentre l'album completo il 28 marzo. L'album contiene 10 tracce, trainato dal brano principale \"Rose\" . Lee inizi\u00f2 le promozioni con il primo spettacolo di rimonta a \"K-pop Star 2\" il 10 marzo.\nNel dicembre 2013, \u00e8 stato rivelato che Lee Hi e Park Bom delle 2NE1 avrebbero debuttato come sottounit\u00e0 intitolata \"B &amp; H\", un acronimo per BOM &amp; HI. L'unit\u00e0 pubblic\u00f2 il singolo digitale \"All I Want for Christmas Is You\", una cover della canzone di Mariah Carey.\nNel novembre 2014 Lee Su-hyun degli AKMU e Lee Hi formarono una sottounit\u00e0 intitolata Hi Suhyun e pubblicarono il loro primo singolo \"I'm Different\". Promossero la canzone ad Inkigayo il 16 novembre.\nNell'agosto 2015 \u00e8 stato confermato che Lee Hi avrebbe pubblicato un nuovo album in studio.\n2016\u20132018: \"Seoulite\" e debutto giapponese.\nIl 9 marzo 2016, Lee ha pubblicato l'album intitolato \"Seoulite\" con singoli di successo \"Breathe\" e \"Hold My Hand\".\nLee ha iniziato le promozioni per entrambi i singoli a M! Countdown il 10 marzo. Il 20 aprile, \"Seoulite\" \u00e8 stato pubblicato come album in studio con \"My Star\" come singolo principale. Tra le tracce, Lee ha partecipato alla scrittura e alla produzione della canzone \"Passing By\".\nA settembre 2016, Lee ha pubblicato il brano \"My Love\" e ha collaborato con gli Epik High all'OST \"Can You Hear My Heart\" per il dramma \"Dar-ui yeon-in - Bobogyeongsim ryeo\".\nA ottobre 2017, Lee ha partecipato al brano \"Here Come the Regrets\" degli Epik High. Il 21 marzo 2018, l'album di debutto giapponese di Lee Hi \u00e8 stato pubblicato, imbarcandosi nel suo tour in Giappone.\n2019-presente: \"24\u2103\" e abbandono dalla YG.\nIl 15 gennaio 2019 Lee ha pubblicato il singolo digitale \"XI\" con Code Kunst, la traccia \u00e8 stata cantata dal vivo per la prima volta al programma \"Dreaming Radio\". Il 30 maggio dello stesso anno, ha pubblicato il primo EP \"24\u2103\". Il singolo principale, \"No One\", ha debuttato alla 2\u00aa posizione della Gaon Chart. Lee ha ricevuto la sua prima vittoria in uno spettacolo musicale per il singolo ad \"M Countdown\" il 6 giugno. Il 31 dicembre lascia ufficialmente la YG Entertainment.\nNel giugno 2020, Lee si un\u00ec al cast per la quarta puntata di \"Begin Again\" dall'episodio 4 in poi. Il 23 luglio ha pubblicato il singolo \"Holo\", firmando un contratto con la AOMG.\nImmagine pubblica.\nIl 9 marzo 2017, Lee collabor\u00f2 con la famosa marca di cosmetici MAC \"Future Forward Collection\", che cre\u00f2 un rossetto rosso in edizione speciale con il nome d'arte \"Lee Hi\". Il rossetto venne distribuito in tutto il mondo nei rispettivi paesi. Il 28 luglio, Lee tenne un incontro con i fan con la. MAC al Lotte World Mall, a Seul. In collaborazione con MAC e la rivista, \"Marie Claire\", il 15 ottobre Lee tenne un evento dove mostr\u00f2 le sue canzoni e copertine di altri artisti."}
{"id": "5333064", "revid": "436907", "url": "https://it.wikipedia.org/wiki?curid=5333064", "title": "If Only", "text": ""}
{"id": "5333065", "revid": "124123", "url": "https://it.wikipedia.org/wiki?curid=5333065", "title": "Takaya Kagami", "text": ""}
{"id": "5333066", "revid": "1924342", "url": "https://it.wikipedia.org/wiki?curid=5333066", "title": "Frame by Frame", "text": "Frame by Frame \u00e8 il primo album in studio da solista della cantante statunitense Cassadee Pope, pubblicato nel 2013."}
{"id": "5333070", "revid": "208030", "url": "https://it.wikipedia.org/wiki?curid=5333070", "title": "Lorenzo Bevilaqua", "text": ""}
{"id": "5333071", "revid": "247222", "url": "https://it.wikipedia.org/wiki?curid=5333071", "title": "Get Wet", "text": "Get Wet \u00e8 il primo album in studio del gruppo musicale electro house statunitense Krewella, pubblicato nel 2013."}
{"id": "5333076", "revid": "1057320", "url": "https://it.wikipedia.org/wiki?curid=5333076", "title": "Michael Jackson &amp; Friends", "text": "I Michael Jackson &amp; Friends sono stati due concerti benefici organizzati dal cantante e filantropo Michael Jackson nel 1999 rispettivamente a Seul, in Corea del Sud, e a Monaco di Baviera, in Germania, per raccogliere fondi per le vittime della guerra in Kosovo, per la Croce Rossa e per il Fondo per l'infanzia di Nelson Mandela.\nAl concerto si esibirono o presero parte molti artisti internazionali fra i quali Mariah Carey, Ringo Starr dei Beatles, Slash, gli Scorpions, Steven Seagal, Andrea Bocelli, Zucchero Fornaciari e molti altri.\nJackson si esib\u00ec in entrambi i concerti a fine serata in un medley di suoi successi in parte ripreso dalla sua performance agli MTV Video Music Awards 1995.\nIl concerto.\nLo spettacolo.\nCome molti concerti benefici, lo spettacolo ebbe inizio nel pomeriggio con le esibizioni di molti artisti solisti e gruppi, per poi proseguire fino alla sera tardi. A Monaco lo spettacolo si \u00e8 aperto con l'esibizione alle 15:00 del gruppo Status Quo che hanno aperto lo show con la canzone \"Rockin' All Over the World\" seguiti in rapida successione da Ringo Starr con \"Yellow Submarine\", gli Scorpion, i Boyzone, Patricia Kaas, Zucchero e tanti altri.\nJackson fu l'ultimo artista ad esibirsi ad entrambe le serate, ma nel concerto di Monaco di Baviera fece una speciale apparizione gi\u00e0 nel pomeriggio per annunciare, e poi accompagnare sul palco, il tenore italiano Andrea Bocelli.\nLa performance di Jackson vide la partecipazione straordinaria del chitarrista Slash, durante le canzoni \"Black or White\", \"Billie Jean\" ed \"Earth Song\", che si esib\u00ec anche in un assolo. L'esibizione di Jackson comprendeva diversi effetti pirotecnici, un vero carro armato che irrompeva sul palco durante \"Earth Song\" tra varie esplosioni e infine un coro di bambini che lo accompagnarono durante \"You Are Not Alone\".\nIl concerto di Monaco fu molto pi\u00f9 lungo rispetto a quello di Seul, il motivo fu che inizialmente si era pensato di organizzare due diversi concerti, uno di musica classica e uno pi\u00f9 pop, ma alla fine si decise di unirli entrambi realizzando una maratona musicale di quasi nove ore.\nA fine serata, dopo aver ringraziato la sua band nella tappa di Seul, Jackson se ne and\u00f2 dietro le quinte canticchiando una parte del pezzo che concludeva ogni puntata del popolare programma televisivo statunitense \"The Carol Burnett Show\" degli anni sessanta/settanta al quale Jackson aveva partecipato coi fratelli, i Jackson 5, negli anni '70, questo il pezzo cantato a Seul: \"\"I'm so glad we had this time together, Just to have a laugh or sing a song\"...\" (\"\"Sono contento che abbiamo passato questi momenti insieme, solo per farci una risata o cantare una canzone\"...\").\nDefezioni e mancate performance.\nIl tenore italiano Luciano Pavarotti, annunciato tra gli ospiti, cancell\u00f2 la sua partecipazione ad ultimo momento. Pare questa defezione fosse una ripicca alla mancata partecipazione di Jackson al Pavarotti &amp; Friends '99 (tenutosi il 1\u00ba giugno 1999) al quale il cantante era stato invitato ma non si era presentato ufficialmente a causa di una malattia del suo primogenito, Prince Michael. I due avrebbero dovuto collaborare ad un pezzo benefico come annunciato ai Telegatti gi\u00e0 nel 1997 (forse proprio \"What More Can I Give\") ma a causa di questi screzi la loro collaborazione non si \u00e8 mai pi\u00f9 materializzata.\nAnche l'attrice Liz Taylor, grande amica di Jackson ed invitata ad entrambe le serate, diede forfait ad ultimo minuto lamentando problemi di salute.\nNonostante fosse stato annunciato poi che Jackson e i suoi ospiti avrebbero dovuto cantare per la prima volta durante i due concerti la canzone \"What More Can I Give\", il cui titolo era scritto ovunque (nei cartelloni, nelle magliette, persino ai lati della struttura del palco), la canzone non \u00e8 mai stata eseguita durante le due serate e rimarr\u00e0 inedita fino al 2001.\nLa canzone \"She's Out of My Life\", provata da Jackson con una corista a Seul, non \u00e8 stata eseguita in nessuno dei due concerti. Avrebbe dovuto cantarla in duetto con Mariah Carey ma, a causa di un ritardo del suo aereo, quest'ultima non pot\u00e9 provarla e quindi fu cancellata dalla scaletta. Le rare immagini amatoriali delle prove segnano l'ultima volta che Jackson abbia eseguito questa canzone dal vivo nella sua carriera.\nProblemi tecnici.\nCome in molte maratone benefiche di questo tipo, furono diversi i problemi tecnici durante le due serate come per esempio la connessione satellitare col cantante Rod Stewart che salt\u00f2 all'improvviso; The Kelly Family, Alan Parson, Sasha e Roberto Alagna hanno combattuto con microfoni muti; la violinista Vanessa-Mae dovette invece sostituire il violino nel pieno della sua performance.\nIncidente di Jackson a Monaco durante \"Earth Song\".\nNella tappa di Monaco di Baviera durante l'esecuzione del brano \"Earth Song\" Jackson si stava esibendo sopra ad una struttura simile ad un ponte (soprannominato \"\"Bridge of No Return\" ovvero \"il ponte del non ritorno\"\", nome rivelatosi tristemente profetico) quando, a causa di un guasto tecnico, la struttura sollevata da quattro cavi \u00e8 velocemente scesa in picchiata fino a schiantarsi a terra col cantante ancora sopra. Questo ha causato a Jackson delle contusioni che a fine concerto lo hanno costretto a recarsi di urgenza in ospedale. L'artista avr\u00e0 ripercussioni per il resto della sua vita a causa di questo incidente dato che i dolori alla schiena lo porteranno ad assumere altri antidolorifici, dei quali era gi\u00e0 stato dipendente in passato inizialmente a causa delle gravi ustioni riportate al cuoio capelluto durante un famoso incidente durante le riprese di una pubblicit\u00e0 televisiva per la Pepsi nel 1984 e di nuovo dopo le prime accuse di presunti abusi del 1993. Jackson venne dimesso dall'ospedale di Monaco alle sette del mattino del giorno seguente.\nTrasmissione via satellite e successo.\nNonostante le defezioni e i problemi tecnici, entrambi i concerti furono un grande successo di pubblico facendo entrambi il tutto esaurito e venendo trasmessi via satellite in tutto il mondo, raccogliendo diversi milioni di dollari in beneficenza. Solo al concerto di Monaco vennero raccolti oltre tre milioni di marchi tedeschi con pi\u00f9 di 60.000 spettatori paganti nello stadio e 6,24 milioni di spettatori sul canale televisivo tedesco ZDF."}
{"id": "5333090", "revid": "767487", "url": "https://it.wikipedia.org/wiki?curid=5333090", "title": "JKT48", "text": "Le JKT48 sono un gruppo musicale idol indonesiano formato nel 2011.\nIl nome del gruppo deriva da quello della citt\u00e0 di Giacarta e da quello del gruppo idol giapponese AKB48. Il gruppo \u00e8 stato fondato dal produttore Yasushi Akimoto e ha pubblicato un album in studio nel febbraio 2013.\nFormazione.\nA gennaio 2021 il gruppo era formato da 70 membri, divisi in tre team: Team J composto da 18 ragazze, Team KIII da 16 e Team T da 16. Uno dei membri (Aninditha Rahma Cahyadi) detiene una tripla posizione in tutti i team. Il gruppo comprende inoltre un programma speciale chiamato Academy, diviso in Class A e Class B, composto attualmente da 16 ragazze che si allenano per diventare, un giorno, membri ufficiali del gruppo.\nIl nome dei membri che hanno annunciato il loro allontanamento dal gruppo \u00e8 segnato in corsivo.\nTeam J.\nFrieska Anastasia Laksani \u00e8 il capitano del Team J.\nTeam KIII.\nShania Gracia \u00e8 il capitano del Team KIII.\nTeam T.\nTan Zhi Hui Celine \u00e8 il capitano del Team T."}
{"id": "5333108", "revid": "827882", "url": "https://it.wikipedia.org/wiki?curid=5333108", "title": "Planets", "text": ""}
{"id": "5333111", "revid": "1924342", "url": "https://it.wikipedia.org/wiki?curid=5333111", "title": "The Neighbourhood", "text": "The Neighbourhood (talvolta abbreviato THE NBHD) sono un gruppo musicale statunitense attivo dal 2011.\nStoria del gruppo.\nIl gruppo, originario della California e formatosi nel 2011, ha pubblicato l\u2019 EP \"I\u2019m Sorry..\" nel 2012 ed il brano \"Female Robbery\".\nNell'aprile 2013 pubblicano l'album \"I Love You\", che ha debuttato alla posizione 39 della classifica Billboard 200 e contiene la loro pi\u00f9 grande hit \"Sweater Weather\" che raggiunge la quattordicesima posizione della Billboard Hot 100. Il successo della canzone spianer\u00e0 la strada del successo alla band, l\u2019album raggiunger\u00e0 un picco di 25 sulla medesima classifica e i brani precedenti all\u2019album diventeranno virali sui social media; per promuovere l\u2019album la band si \u00e8 esibita al Coachella nel 2013.\nNel 2014 viene pubblicato il mixtape \"#000000 &amp; #FFFFFF\", con molte collaborazioni hip-hop.\nTra un tour e l\u2019altro, e la dipartura del batterista Bryan Sammis, la band annuncia ad agosto 2015 l\u2019uscita del nuovo album il 30 ottobre 2015, intitolato \"Wiped Out!\", contenente il singolo \"R.I.P. 2 My Youth\" e dopo 5 anni, nel 2020, la traccia \u201cDaddy Issues\u201d diventer\u00e0 virale sul social network TikTok.\nIl 21 settembre 2017 la band torna sulla scena musicale rilasciando l'EP \"Hard\", composto da cinque canzoni, che raggiunge la posizione 183 sulla classifica Billboard 200 seguito subito dopo dall'EP \"To Imagine\" a gennaio 2018, il 9 marzo 2018 \u00e8 la volta del loro terzo album intitolato omonimamente \"The Neighbourhood\" che contiene anche brani dei primi 2 EP, le tracce dei due EP che non vengono introdotte nella tracklist del terzo album vengono incluse in un terzo EP chiamato \"Hard To Imagine\"; il terzo album della band raggiunger\u00e0 la sessantunesima posizione della Billboard 200. Dopo l\u2019uscita di un quarto EP intitolato \"Ever Changing\" la band pubblicher\u00e0 la compilation \"Hard To Imagine The Neighbourhood Ever Changing\" che contiene tutte le canzoni dei tre EP e dell\u2019album, a parte le tracce \"Too Serious\" e \"Revenge\".\nIl 16 agosto 2019 la band rilascia il singolo \"Middle of Somewhere\", apripista all\u2019album \"Chip Chrome &amp; The Mono-Tones\", che viene pubblicato l\u2019anno dopo, il 25 settembre 2020. L\u2019album verr\u00e0 promosso con una performance da casa al Lollapalooza a causa della pandemia di COVID-19, e numerosi video per le canzoni \"Pretty Boy\", \"Cherry Flavoured\" e \"Devil\u2019s Advocate\"; In seguito l\u2019album verr\u00e0 ri-rilasciato in versione Deluxe con 4 nuove canzoni a dicembre dello stesso anno, il singolo \"Stargazing\" ricever\u00e0 un video ufficiale nella quale la cantante Lana Del Rey parteciper\u00e0 come breve cameo. Sempre nel 2020, la loro hit \"Sweater Weather\" raggiunge ulteriore popolarit\u00e0 diventando virale su TikTok e\nSpotify, raggiungendo la top 50 globale delle tracce pi\u00f9 ascoltate dopo 8 anni.\nIl primo ottobre 2021 viene pubblicata la traccia scartata dall\u2019album \"Chip Chrome &amp; The Mono-Tones\" chiamata \"Fallen Star\"."}
{"id": "5333112", "revid": "363629", "url": "https://it.wikipedia.org/wiki?curid=5333112", "title": "Capsella di Samagher", "text": "La capsella di Samagher, rinvenuta a Samagher, Croazia, \u00e8 un cofanetto reliquiario, o lipsanoteca in avorio con rinforzi angolari e accessori in argento (18,5x20,5x16,01\u00a0cm), probabilmente prodotto da una manifattura romana intorno alla met\u00e0 del V secolo, scoperto nel 1906 al di sotto dell'altare della chiesa di Sant'Ermagora di Samagher e custodito oggi nel Museo archeologico nazionale di Venezia. Probabilmente il reliquiario fu realizzato per ordine di un pontefice per essere donato all'imperatore Valentiniano III. Il reliquiario \u00e8 un prezioso documento della prima arte paleocristiana, nonch\u00e9 una delle poche raffigurazioni del presbiterio dell'antica Basilica di San Pietro in Vaticano.\nStoria.\nLa capsella, scoperta nel 1906, fu portata al Museo Civico di Pola e ricomposta due volte: presso lo stesso museo al momento della scoperta, e nel 1909 presso il Kunsthistorisches Museum di Vienna, su impasto di gesso e maglia in ottone. Attualmente si trova a Venezia ed \u00e8 stata nuovamente restaurata da un gruppo di lavoro interdisciplinare promosso dal Museo archeologico nazionale di Venezia, dalla Soprintendenza Speciale per il Patrimonio Storico, Artistico ed Etnoantropologico e dal Polo museale della citt\u00e0 di Venezia e dei Comuni della Gronda Lagunare. I risultati dei lavori sono stati presentati al pubblico l'8 maggio del 2013.\nDescrizione.\nGli avori della capsella sono lavorati su cinque delle sei facce che la compongono. \nSul coperchio \u00e8 raffigurato Ges\u00f9 che consegna la legge a Pietro apostolo, sul lato anteriore l'iconografia del \u201cTrono vuoto\u201d, tratta dalle raffigurazioni musive del catino dell'abside della Basilica costantiniana di San Pietro (oggi note solo grazie ai disegni rinascimentali). \nIl lato posteriore presenta la raffigurazione del presbiterio dell'antica Basilica di San Pietro in Vaticano con la \"memoria Petri\", il monumento eretto da Costantino sulla tomba di Pietro apostolo, nel suo aspetto originario (che conserv\u00f2 fino alla fine del VI secolo). \nFra i personaggi raffigurati sono stati riconosciuti: Costantino e Sant'Elena Imperatrice (Flavia Giulia Elena) in visita alla Basilica di San Pietro in Vaticano nel 326 (lato posteriore), Galla Placidia con il piccolo Valentiniano III nel lato sinistro, Licinia Eudossia, moglie di Valentiniano, con il marito e la figlia Eudocia (lato destro).\nTecnica.\nIl cofanetto \u00e8 realizzato in intarsi d'avorio e arricchito con accessori in argento e rinforzi angolari. \nLa tecnica \u00e8 stata riconosciuta pertinente a quella delle maestranze romane della met\u00e0 del V secolo.\nStile.\nLa capsella \u00e8 datata alla met\u00e0 del V secolo per i caratteri stilistici e tipologici delle figure maschili e femminili e per il motivo iconografico del \"Trono vuoto\" che compare per la prima volta sul mosaico alla sommit\u00e0 dell'arco trionfale della Basilica di Santa Maria Maggiore, datato a dopo il 431 (Concilio di Efeso). Il reliquiario \u00e8 molto significativo per gli studi della storia dell'arte antica e della prima arte paleocristiana anche per la raffigurazione che riporta sul lato posteriore dell'abside della Basilica di San Pietro in Vaticano, in cui si nota l'edicoletta della memoria di San Pietro Apostolo (detta anche \"trofeo\" del santo Apostolo). Questa era il luogo della \"memoria\" (sepoltura) del Santo, e si elevava dal pavimento della basilica inserita in una dado marmoreo con lesene in porfido, recintato da una pergula con colonne tortili e amorini vendemmianti. Anche grazie alla Capsella \u00e8 stato possibile determinare come le colonne originarie della pergula vennero riutilizzate negli altari incassati nei piloni della basilica attuale."}
{"id": "5333126", "revid": "1775883", "url": "https://it.wikipedia.org/wiki?curid=5333126", "title": "If You Wait", "text": "If You Wait \u00e8 l'album in studio di debutto del gruppo musicale britannico London Grammar, pubblicato il 6 settembre 2013 dalle etichette Metal &amp; Dust e Ministry of Sound."}
{"id": "5333131", "revid": "17811", "url": "https://it.wikipedia.org/wiki?curid=5333131", "title": "Roberto Infascelli (attore)", "text": "Biografia.\n\u00c8 figlio della scenografa Paola Comencini e nipote del regista Luigi Comencini.\nNella sua carriera di attore ha girato varie serie e film, tra le quali \"Romanzo criminale - La serie\", nella quale ha interpretato \"il Sorcio\".\nDa un po' di anni \u00e8 speaker dell'emittente radiofonica Tele Radio Stereo di propriet\u00e0 del costruttore Edoardo Caltagirone."}
{"id": "5333132", "revid": "2153076", "url": "https://it.wikipedia.org/wiki?curid=5333132", "title": "In a Perfect World", "text": "In a Perfect World \u00e8 il primo album in studio del gruppo musicale rock irlandese Kodaline, pubblicato nel 2013."}
{"id": "5333151", "revid": "599013", "url": "https://it.wikipedia.org/wiki?curid=5333151", "title": "Vincenzo Dolce", "text": "Cresciuto nel Circolo Nautico Salerno ed emerso nella Rari Nantes Salerno, con il Posillipo ha conquistato la LEN Euro Cup nel 2015 nella finale tutta napoletana contro l'Acquachiara."}
{"id": "5333157", "revid": "1849681", "url": "https://it.wikipedia.org/wiki?curid=5333157", "title": "Long. Live. ASAP", "text": "Long. Live. ASAP (reso graficamente come LONG.LIVE.A$AP) \u00e8 il primo album in studio del rapper statunitense ASAP Rocky, pubblicato il 15 gennaio 2013."}
{"id": "5333162", "revid": "438678", "url": "https://it.wikipedia.org/wiki?curid=5333162", "title": "Jakszyk, Fripp &amp; Collins", "text": ""}
{"id": "5333163", "revid": "438678", "url": "https://it.wikipedia.org/wiki?curid=5333163", "title": "Jakszyk, Fripp and Collins", "text": ""}
{"id": "5333166", "revid": "373458", "url": "https://it.wikipedia.org/wiki?curid=5333166", "title": "Reale Impero Britannico", "text": ""}
{"id": "5333170", "revid": "373458", "url": "https://it.wikipedia.org/wiki?curid=5333170", "title": "Cherry Five", "text": ""}
{"id": "5333174", "revid": "287204", "url": "https://it.wikipedia.org/wiki?curid=5333174", "title": "Help! (EP)", "text": ""}
{"id": "5333202", "revid": "198277", "url": "https://it.wikipedia.org/wiki?curid=5333202", "title": "Associazione Calcio Mantova 1980-1981", "text": "Questa voce raccoglie le informazioni riguardanti lAssociazione Calcio Mantova nelle competizioni ufficiali della stagione 1980-1981.\nStagione.\nNella stagione 1980-81 il Mantova ha disputato il girone A del campionato di calcio di Serie C1, con 38 punti in classifica ha ottenuto il quinto posto, il torneo \u00e8 stato vinto dalla Reggiana e dalla Cremonese con 46 punti, entrambe sono state promosse in Serie B. In panchina viene chiamato Giovanni Mialich che decide di affidare la regia del gioco virgiliano ad un giovane prelevato in Serie D Marino Magrin che con il suo gioco razionale, confeziona a getto continuo palloni d'oro per la punta Sauro Frutti che non a caso ottiene in questa stagione il suo record personale di realizzazioni con 17 centri."}
{"id": "5333203", "revid": "1543377", "url": "https://it.wikipedia.org/wiki?curid=5333203", "title": "CoderDojo", "text": "CoderDojo \u00e8 un movimento no-profit internazionale nato in Irlanda nel 2011 con lo scopo di avvicinare i bambini ed i ragazzi (tra 7 e 17 anni) all'informatica attraverso la realizzazione di club di programmazione gratuiti. Il nome deriva dall'unione delle parole coder, cio\u00e8 programmatore, e dojo, la palestra giapponese in cui si praticano le arti marziali.\nStoria.\nDopo aver ottenuto notoriet\u00e0 con l'hacking dell'iPod Nano, agli inizi del 2011 James Whelton inizia a tenere un computer club nella sua scuola (Cork PBC) dove insegna le basi di HTML e CSS. Nello stesso anno Whelton incontra l'imprenditore Bill Liao, assieme al quale fonda CoderDojo, un network di club senza scopo di lucro finalizzati a insegnare la programmazione a bambini e adolescenti.\nIl primo Dojo apre presso il National Software Centre della citt\u00e0 di Cork il 23 luglio 2011. Il 27 agosto dello stesso anno, considerato l'alto numero di partecipanti che viaggiano da Dublino, viene aperto un altro Dojo all'interno del palazzo Montevetro di Google. A gennaio 2016 si contano pi\u00f9 di 940 Dojo in 55 diversi paesi.\nOrganizzazione.\nIl movimento \u00e8 supportato dalla CoderDojo Foundation (inizialmente chiamata Hello World Foundation) che ne promuove lo sviluppo e fa da coordinamento alla rete dei Dojo. I due principali eventi promossi durante l'anno sono la DojoCon e i \"Coolest Project Awards\".\nOgni nuovo Dojo viene fondato da un \"champion\" (colui che gestisce la sede) sottoscrivendo uno statuto che comprende le basi etiche e gli aspetti cardine del movimento, ovvero: mantenere la gratuit\u00e0 dei laboratori, tutelare il benessere la sicurezza dei ragazzi, condividere gratuitamente le conoscenze, incoraggiare la collaborazione, supportare i ragazzi nell'educazione al pensiero critico verso informatica e Internet e stimolare la correttezza dei rapporti interpersonali sia nella Rete che al di fuori della Rete.\nCaratteristiche.\nFatti salvi i principi espressi nello statuto sottoscritto dal \"champion\", viene lasciata ampia libert\u00e0 ad ogni club di organizzarsi in maniera indipendente. L'unica regola esplicita \u00e8 riassunta dal motto ufficiale \"\u201cAbove All, Be Cool: bullying, lying, wasting people's time and so on is uncool\u201d\" (\"\u201cPrima di tutto, sii in gamba. Fare il bullo, mentire e far perdere tempo agli altri non \u00e8 da persone in gamba\u201d\").\nNonostante questo, il movimento promuove la realizzazione di ambienti di apprendimento destrutturati dove sono gli stessi partecipanti a scoprire come utilizzare le risorse a disposizione, affiancati da \"mentors\" che ricoprono il ruolo di facilitatori. Nella pratica il metodo coincide con i principi del Creative Learning e delle 4P (\"projects\", \"peers\", \"play\", \"passion\") sviluppati dal Lifelong Kindergarten Group del MIT Media Lab di Boston.\nLe tecnologie utilizzate comprendono: Scratch, Python, HTML/CSS, JavaScript, AppInventor, Arduino, RaspberryPI.\nCoderDojo in Italia.\nIn Italia il primo Dojo viene aperto a Firenze nel 2012, seguito nei mesi successivi da Milano, Catania, Roma, Bologna.\nIl coordinamento dei club italiani (CoderDojo Italia) comprende circa 40 Dojo e nell'ottobre 2014 ha contribuito alla realizzazione di un evento all'interno di Camera e MIUR."}
{"id": "5333205", "revid": "767487", "url": "https://it.wikipedia.org/wiki?curid=5333205", "title": "Lorenzo Hengeller", "text": "Biografia.\nNato a Napoli, Lorenzo Hengeller si laurea in lettere moderne all'Universit\u00e0 degli Studi di Napoli Federico II con una tesi su Blob di Rai 3. Attualmente insegna, part-time, lettere moderne.\nVincitore del Premio Carosone 2007.\nLa sua musica trae ispirazione da grandi autori come Renato Carosone, Lelio Luttazzi, Gorni Kramer, il Quartetto Cetra, Antonio Virgilio Savona, Fred Buscaglione, Cesare Andrea Bixio e Vittorio De Sica, indiscussi protagonisti del canzoniere italiano negli anni '30/'50.\nAi suoi album hanno collaborato molti artisti, tra i quali Mario Scarpetta, Stefano Bollani, Enrico Rava, Gianluca Guidi, Bruno De Filippi, Roberto Del Gaudio, Antonio Sinagra, Angela Luce.\nNel 2004 esce il suo primo album \"Parlami Mari\u00f9\u2026 ma non d'amore\", inevitabilmente dedicato ai grandi del passato che hanno accompagnato la sua formazione musicale.\nSi \u00e8 esibito a Pomigliano Jazz, al Club Tenco in Valcamonica \"Dallo showman allo sciamano\" in una serata dedicata a Carosone durante la quale divide palco e tastiera del pianoforte con Stefano Bollani e Banda Osiris, ma anche al Festival internazionale di Ravello, all'Auditorium Parco della Musica di Roma, per la Festa Nazionale del Diritto alla Musica, al Bollani and friends al teatro Verdi di Firenze, al live dagli studi di via Asiago nel programma La stanza della musica di Radio Tre Suite.\nNel 2006 esce Il giovanotto matto, un album di matrice swing che si avvale delle collaborazioni di Bruno De Filippi, Roberto Del Gaudio, Antonio Sinagra e Angela Luce e che, oltre a rendere omaggio a nomi importanti come Gorni Kramer e Renato Carosone, si confronta con un repertorio originale dal chiaro sapore retr\u00f2, ironico e farcito di divertenti sketches e gag.\nA Febbraio 2007, Lorenzo Hengeller si esibisce dal vivo in diretta negli studi romani di Canale 5 per il talkshow Buon Pomeriggio, condotto da Maurizio Costanzo, con una versione centrifugata del brano \"Swing Del Giornalaio\".\nDalle prime settimane di Maggio 2007, il brano Emb\u00e8 e una personale versione di Hengeller dell'Inno di Mameli accompagnano l'ascolto del programma Viva Radio Due. Fiorello e Marco Baldini; il 14 giugno Hengeller \u00e8 ospite in studio a Via Asiago insieme a Luciana Littizzetto (che inserisce a Radio Deejay lo stesso brano nella sua personale playlist).\nAll'inizio di Gennaio 2010 Hengeller duetta con Stefano Bollani a due pianoforti su Rai Radio 3 nel programma Il Dottor Djemb\u00e8, presentando \"Guapparia 2000\", nuovo brano del disco in lavorazione.\nA Settembre 2010 esce il disco dal titolo Canzoniere minimo leggero con duetti importanti con Gianluca Guidi e Stefano Bollani nell'inedita veste di cantante.\n\u00c8 ospite live col nuovo cd di programmi come Linea Notte su Rai Radio 3 con Maurizio Mannoni, ZAZA\u2019 su Rai Radio 3, START su Rai Radio 1, L\u2019Ottovolante su Rai Radio 2, al TG2 per un servizio di Francesco Festuccia, a Diesel su Isoradio Rai e al programma La stanza della musica su Radio Tre Suite.\nA Luglio 2011 debutta a Firenze il progetto BHG, un inedito trio napo-tosco-danese con Hengeller, Jesper Bodilsen al contrabbasso e Nico Gori al clarinetto. Special guest Mirko Guerrini ai sassofoni.\nPer la tv, fra il 2012 e il 2013, Lorenzo \u00e8 ingaggiato da Michele Santoro e Vauro Senesi per il programma \"Servizio pubblico\" su LA7.\nIl 29 settembre Hengeller \u00e8 ospite della nuova edizione del programma \"Sostiene Bollani\" su Rai 3 dove duetta con Bollani, cantando il suo pezzo su Napoli dal titolo \"Guapparia 2000\".\nDal 2013 al 2014 Hengeller \u00e8 il pianista resident del programma \"Alle falde del Kilimangiaro\" su Rai 3 con Licia Col\u00f2 e Dario Vergassola.\nSempre nel 2013 esce il disco-tributo a Lelio Luttazzi \"Pianoforte e amici\", in cui oltre ai nomi di Mina, Fiorello, Christian De Sica e Simona Molinari, compare quello di Hengeller con un suo brano omaggio al grande Triestino.\nNel 2014 cura tutti gli arrangiamenti e le parti musicali del musical su Renato Carosone scritto da Federico Vacalebre e con la regia di Fabrizio Bancale, con Sal da Vinci, andato in scena al Teatro Diana di Napoli.\nA dicembre 2014 per il mensile \"Musica Jazz\" Hengeller partecipa al cd-raccolta su Lelio Luttazzi dal titolo \u201cLelio Swing\u201d, insieme ai pianisti Rita Marcotulli, Danilo Rea, Stefano Bollani e Fabio Concato.\nA gennaio 2016 esce il suo quarto disco, \"Gli Stupori del Giovane Hengeller\", a cui collaborano Enrico Rava, Hamilton De Holanda, Patrizia Laquidara e Daniele Sepe.\nA giugno 2018 esce il suo primo libro \"Elogio del pianoforte - Storie di tasti tra Caccioppoli, Gould e altri eroi\" (collana Ultra di Lit edizioni), con il quale Hengeller riversa su carta la verve che l'ha fatto conoscere al grande pubblico come uno dei musicisti italiani pi\u00f9 coinvolgenti e comunicativi.\nA novembre 2020 \u00e8 uscito il suo ultimo disco \"Piano Napoli\" in collaborazione con Elisabetta Serio, prodotto da Gigi D'Alessio - presente con un suo brano - al quale collaborano Raiz, Peppe Servillo, Fabio Concato, Stefano Bollani, Enzo Gragnaniello, Franco Ricciardi, Luch\u00e9 e Petra Montecorvino.\nRassegna Stampa.\n\"Carosone, con Gorni Kramer, Lelio Luttazzi e il Quartetto Cetra \u00e8 tra i modelli e le fonti di ispirazione di Hengeller, che da un lato attinge a un repertorio deliziosamente demod\u00e9, dall'altro dimostra di averne compreso la lezione, puntando su una canzone jazzata di estrema e ricercata leggerezza\" (Federico Vacalebre, Il Mattino, agosto 2006)\n\"Hengeller, pianista tutto swing e ironia. Piacevole e originale... scorre tra citazioni e remake, inediti e grandi classici, rendendo ipergradevole tutto un repertorio da variet\u00e0 leggero, con mano attenta e felice\" (Flaviano De Luca, Il Manifesto, dicembre 2006)\n\"Ironia, teatralit\u00e0, una ricchezza di citazioni in cui il jazz si mischia allo swing, e una prova di originalit\u00e0. Se poi volete una prova in pi\u00f9 della sua originalit\u00e0, ascoltate Papaveri e papere, fate caso al contrabbasso e scoprirete come si fa a mettere insieme Nilla Pizzi e Penny Lane dei Beatles\" (Emiliano Coraretti, Left)\n\"La struttura del cd \u00e8 semplice: tutti gli ospiti cantano il loro brano \u00abnudi sotto la pioggia\u00bb, al centro tra due pianoforti, senza sovraincisioni, senza altri strumenti (c'\u00e8 solo D'Alessio che impugna una fisarmonica). Eli \u00e8 pi\u00f9 lirica, eurocentrica. Lorenzo pi\u00f9 ironico, pi\u00f9 attento al ritmo.\" (Federico Vacalebre, Il Mattino, novembre 2020)"}
{"id": "5333213", "revid": "28592", "url": "https://it.wikipedia.org/wiki?curid=5333213", "title": "Novasinna", "text": ""}
{"id": "5333215", "revid": "767487", "url": "https://it.wikipedia.org/wiki?curid=5333215", "title": "Giovanni Francesco Cassana", "text": "Biografia.\nGiovanni Francesco Cassana nacque a Cassana, frazione di Borghetto di Vara, in provincia della Spezia, nel 1611.\nLavor\u00f2, almeno nelle prime fasi della propria attivit\u00e0, al seguito del maestro Bernardo Strozzi, tra i maggiori esponenti della pittura barocca italiana. Segue il maestro nel trasferimento a Venezia, rimanendovi per decenni e facendosi divulgatore della scuola pittorica genovese.\nLavor\u00f2 anche presso la corte del duca di Mirandola, Alessandro II Pico della Mirandola. Tra i suoi allievi si annoverano Giovanni Battista Langetti e Pietro Paltronieri.\nLa sua attivit\u00e0 sembra essersi svolta prevalentemente nella zona di Mirandola.\nEbbe quattro figli, Niccol\u00f2, Giovanni Agostino, detto l'abate Cassana, Giovanni Battista e Maria Teresa, tutti e quattro pittori. Mor\u00ec nel 1690, a Mirandola."}
{"id": "5333219", "revid": "339392", "url": "https://it.wikipedia.org/wiki?curid=5333219", "title": "Nova Sinna", "text": ""}
{"id": "5333222", "revid": "278406", "url": "https://it.wikipedia.org/wiki?curid=5333222", "title": "Kathleen Rice", "text": "Biografia.\nNata a Manhattan, dopo la laurea in legge al Touro College la Rice divenne avvocato e per molti anni oper\u00f2 nel settore legale. Inizialmente fu assistente del procuratore distrettuale, poi nel 2005 si candid\u00f2 alla carica di procuratore distrettuale della contea di Nassau e riusc\u00ec a vincere le elezioni sconfiggendo il procuratore in carica da oltre trent'anni.\nLa Rice venne rieletta per altri due mandati nel 2009 e nel 2013. Nel frattempo nel 2010 si candid\u00f2 alla carica di \"Attorney general dello stato di New York\" ma perse di misura le primarie del Partito Democratico contro Eric Schneiderman, che fu poi eletto.\nNel 2014, quando la compagna di partito Carolyn McCarthy annunci\u00f2 il suo ritiro dalla Camera dei Rappresentanti, la Rice si candid\u00f2 per succederle e riusc\u00ec a vincere le elezioni divenendo deputata."}
{"id": "5333223", "revid": "640469", "url": "https://it.wikipedia.org/wiki?curid=5333223", "title": "San Leone IX", "text": ""}
{"id": "5333227", "revid": "484362", "url": "https://it.wikipedia.org/wiki?curid=5333227", "title": "Infermiera di notte (personaggio)", "text": "Infermiera di notte (\"Night Nurse\") \u00e8 il nome di quattro personaggi dei fumetti pubblicati dalla Marvel Comics, sebbene due abbiano etichette differenti:\nNonostante il nome e il ruolo, non esiste alcuna correlazione nota tra i due personaggi chiamati Linda Carter.\nStoria editoriale.\nl'Infermiera di notte \u00e8 stata introdotta come parte di un trio di personaggi Marvel Comics rivolto a un pubblico femminile, assieme alla Donna Gatto e a Shanna la diavolessa, stando a un'intervista concessa da Roy Thomas: \u00ab[Stan Lee] ha avuto l'idea, e credo i nomi, di tutte e tre. Voleva realizzare alcune testate che avessero un'attrattiva speciale per le ragazze. Eravamo sempre alla ricerca di modi per espandere il nostro franchising. La mia idea... era di provare ad avere donne che scrivessero di loro\u00bb.\nLa testata \"Night Nurse\" \u00e8 durata quattro numeri (novembre 1972-maggio 1973) tutti sceneggiati dalla prima moglie di Roy Thomas, Jean, e disegnati da Winslow Mortimer, contraddistinguendosi per la totale assenza di elementi fantascientifici o supereroistici in favore di una narrazione in stile medical drama-romantico sulle vicende di Linda Jane Carter, Georgia Jenkins e Christine Palmer, tre coinquiline impiegate al fittizio Metropolitan General Hospital di New York come infermiere del turno di notte fatta eccezione per l'ultimo numero, che vede invece protagonista una sola delle tre, Palmer, in un'avventura dalle atmosfere gotiche ambientata all'interno di una magione spettrale. In merito alla chiusura della serie Jean Thomas ha dichiarato, durante un'intervista del 2010: \u00ab\"Night Nurse\" era un tentativo di creare un fumetto per lo stesso pubblico di ragazzine che leggono serie di libri come \"Cherry Ames\", \"Sue Barton\" e \"Nancy Drew\". Forse il formato a fumetti semplicemente non riscuote successo in quel gruppo. Pu\u00f2 essere stato difficile anche per la distribuzione o la visualizzazione: troppo serio per stare con i fumetti romantici ma con un'azione non abbastanza orientata sul maschile per stare coi fumetti di supereroi, quindi le poche vendite hanno portato alla cancellazione\u00bb.\nTra settembre 1961 e gennaio 1963, la Atlas Comics, antesignana della Marvel, ha inoltre pubblicato la serie \"Linda Carter, Student Nurse\" durata nove albi con protagonista proprio Linda Jane Carter, personaggio poi ripreso per \"Night Nurse\". Nel maggio 2004, circa 31 anni dopo la fine della testata, sulle pagine di \"Daredevil\" (Vol. 2) n. 58, compare un'altra Infermiera di notte chiamata Linda Carter che, nonostante nome e ruolo, non ha alcun collegamento col personaggio apparso in precedenza.\nA settembre dello stesso anno, sul primo numero del terzo volume di \"Nightcrawler\", lo sceneggiatore Roberto Aguirre-Sacasa, grande fan della serie \"Night Nurse\" fa ricomparire Christine Palmer determinando cos\u00ec che le avventure delle tre infermiere si sono svolte nella continuity dell'Universo Marvel nonostante non fossero presenti elementi di connessione con esso in nessuno dei quattro albi di \"Night Nurse\", ristampati a luglio 2015 in un volume antologico.\nBiografia dei personaggi.\nLinda Jane Carter.\nLinda Jane Carter \u00e8 nata ad Allentown, New York, figlia di uno stimato medico, una volta adulta decide di diventare infermiera e, dopo un lungo praticantato, viene assunta al Metro General Hospital svolgendo il turno di notte assieme alle coinquiline Georgia Jenkins e Christine Palmer con cui fa presto amicizia. Dopo essere stata assegnata alle cure del ricco uomo d'affari Marshall Michaels, Linda se ne innamora ed inizia una relazione con lui ma, quando l'uomo le chiede di scegliere tra diventare sua moglie o continuare il suo lavoro, essa, non volendo rinunciare di fare l'infermiera, pone fine al loro rapporto. Nonostante il carattere in apparenza fragile, Linda d\u00e0 successivamente prova di possedere grandi doti pragmatiche ed investigative, contribuendo a smascherare un chirurgo incompetente e ad impedire ad un sicario di uccidere un suo paziente. Contemporaneamente inizia inoltre una storia d'amore col giovane dottor Jack Tryon.\nGeorgia Jenkins.\nGeorgia \"Georgie\" Jenkins \u00e8 una ragazza afroamericana nativa di Harlem, New York, che quando non lavora come infermiera al Metro General Hospital, fornisce assistenza medica gratuita alla popolazione del suo quartiere. Dopo aver scoperto che suo fratello maggiore Ben \u00e8 stato convinto da un malvivente locale a far esplodere il generatore dell'ospedale, Georgia riesce a farlo desistere tuttavia, nonostante consegni il suo complice alla giustizia e venga perfino colpito da un'arma da fuoco per proteggere la sorella e Linda, Ben viene condannato a una pena dai 10 ai 20 anni di carcere. Georgia si trova dunque ad affrontare una profonda rabbia per la durezza della pena inferta al fratello mentre potenti criminali e mafiosi sono lasciati in libert\u00e0.\nChristine Palmer.\nChristine Palmer \u00e8 nata in una famiglia altolocata del Midwest e, contro la volont\u00e0 del padre, si trasferisce a New York per rifarsi una vita senza il denaro dei genitori iniziando a lavorare come infermiera al Metro General Hospital insieme alle coinquiline Linda Jane Carter e Georgia Jenkins con cui fa presto amicizia. Quando il padre le fa visita per cercare di convincerla a tornare alla sua vecchia vita minacciandola di chiuderle per sempre la porta in faccia in futuro, Christine prende in considerazione la sua offerta ma, infine, decide di rimanere a New York e diventa l'assistente di sala del dottor William Sutton, con cui ha una breve relazione finch\u00e9 non ne vengono smascherate l'incompetenza medica e le attivit\u00e0 criminali. Segnata dall'esperienza, Christine lascia New York e le amiche recandosi a Boston, dove trova lavoro come infermiera privata per un giovane paraplegico in una lugubre residenza signorile ma, pochi giorni dopo, scopre che il suo paziente si finge paralizzato per coprire la sua attivit\u00e0 di narcotrafficante.\nChristine fa successivamente ritorno al Metro General Hospital, dove incontra Tempesta, Wolverine e Nightcrawler, che accompagna in varie avventure nel corso delle quali i due sviluppano forti sentimenti l'uno per l'altra sebbene, infine, decidano di rimanere solo amici e la ragazza torni brevemente a vivere da sua madre a Tucson, Arizona per poi riprendere a lavorare al Metro General.\nLinda Carter.\nLinda Carter \u00e8 nata a New York, dove ha studiato medicina e la sua vita \u00e8 stata salvata da alcuni supereroi, evento a seguito del quale, per riconoscenza, ha deciso di mettere le sue enormi competenze mediche al loro servizio aprendo nel cuore di Chinatown una clinica clandestina specializzata nel soccorso di supereroi e vigilanti feriti mantenendo il totale riserbo sulla loro identit\u00e0. Linda, divenuta nota come \"Infermiera di notte\", ha spesso assistito vigilanti metropolitani come Devil, Luke Cage, Pugno d'acciaio o perfino l'Uomo Ragno. Inoltre dopo aver salvato la vita al Dottor Strange e successivamente accompagnato alla ricerca di un elisir per guarire Wong, il suo ambulatorio viene distrutto e il dottore le propone dunque di continuare le sue attivit\u00e0 stabilendosi nel Sanctum Sanctorum, proposta che essa accetta iniziando con lui una relazione sentimentale di breve durata.\nNel corso della guerra civile dei superumani, l'Infermiera di notte si schiera con Capitan America e gli eroi contrari all'Atto di Registrazione divenendo in seguito un'alleata del gruppo clandestino dei Nuovi Vendicatori. Dopo l'invasione segreta degli Skrull, l'Infermiera di notte presta cure mediche ad Elektra nonostante sia al corrente della sua reputazione violenta, inoltre fa ricostruire la sua clinica e riprende l'attivit\u00e0 di supporto medico clandestino per eroi in costume."}
{"id": "5333232", "revid": "481666", "url": "https://it.wikipedia.org/wiki?curid=5333232", "title": "Infermiera di notte", "text": ""}
{"id": "5333233", "revid": "574302", "url": "https://it.wikipedia.org/wiki?curid=5333233", "title": "Satellite Award per il miglior film d'animazione o a tecnica mista", "text": "Il Satellite Award per il miglior film d'animazione o a tecnica mista \u00e8 un riconoscimento annuale dei Satellite Awards, consegnato dall'International Press Academy.\nVincitori e candidati.\nI vincitori sono indicati in grassetto.\nAnni 1990.\n1997\n1998\n1999\nAnni 2000.\n2000\n2001\n2002\n2003\n2004\n2005 (gennaio)\n2005 (dicembre)\n2006\n2007\n2008\n2009\nAnni 2010.\n2010\n2011\n2012\n2013/2014\n2015\n2016\n2017\n2018\n2019\nAnni 2020.\n2020\n2021"}
{"id": "5333237", "revid": "1573940", "url": "https://it.wikipedia.org/wiki?curid=5333237", "title": "Curculioninae", "text": "Curculioninae \u00e8 una sottofamiglia di coleotteri della famiglia Curculionidae.\nCon oltre 23.500 specie descritte in oltre 2.000 generi \u00e8 la sottofamiglia di curculonidi pi\u00f9 numerosa, rappresentando uno tra gli esempi pi\u00f9 riusciti, se non il pi\u00f9 riuscito, di radiazione adattativa tra gli animali terrestri.\nBiologia.\nSono insetti fitofagi sia nel loro stadio larvale che da adulti.\nLa maggior parte delle femmine usa il rostro per scavare buchi nei tessuti vegetali per poi potervi deporre le uova.\nTassonomia.\nLa sottofamiglia \u00e8 suddivisa nelle seguenti trib\u00f9 e sottotrib\u00f9:\nIn passato ci sono state controversie sugli esatti confini di questa sottofamiglia; in particolare alcune trib\u00f9 che in passato venivano talora incluse tra le Curculioninae oggi vengono attribuite alla sottofamiglia Molytinae (p.es.Itini, Phrynixini e Trypetidini), mentre altre (p.es: Ceutorhynchini e Cryptorhynchini) sono attualmente inquadrate come sottofamiglie a s\u00e9 stanti (rispettivamente Ceutorhynchinae e Cryptorhynchinae)."}
{"id": "5333239", "revid": "287204", "url": "https://it.wikipedia.org/wiki?curid=5333239", "title": "Hero (film 1983)", "text": ""}
{"id": "5333243", "revid": "599013", "url": "https://it.wikipedia.org/wiki?curid=5333243", "title": "Armando Belletti", "text": "Carriera.\nDurante la Seconda guerra mondiale milit\u00f2 nel , con cui nel 1943-1944 ha preso parte al Campionato Alta Italia subendo 3 gol in 6 presenze, dopo che in precedenza (nella stagione 1939-1940 e nella stagione 1940-1941) aveva giocato in Serie C, sempre con la squadra emiliana. Nella stagione 1945-1946 gioca ancora nel Parma, con cui subisce 8 reti in 9 presenze nel campionato misto di Serie B/C. Rimane in squadra anche nel corso della stagione 1946-1947, giocata in Serie B, nella quale subisce 29 reti in 29 presenze nella serie cadetta."}
{"id": "5333244", "revid": "287204", "url": "https://it.wikipedia.org/wiki?curid=5333244", "title": "One Night Stand (album)", "text": ""}
{"id": "5333246", "revid": "16758", "url": "https://it.wikipedia.org/wiki?curid=5333246", "title": "Michael Peter Sullmann Pilser", "text": ""}
{"id": "5333249", "revid": "1100311", "url": "https://it.wikipedia.org/wiki?curid=5333249", "title": "\u0130smail Kartal", "text": "Carriera.\nMuove i suoi primi passi da calciatore nel Gaziantepspor, prima di approdare al Fenerbah\u00e7e, societ\u00e0 nella quale trascorre dieci stagioni. Da giocatore ha collezionato sei presenze con la Nazionale turca.\nRitiratosi dal calcio giocato, inizia la propria carriera da allenatore nel settore giovanile del Fenerbah\u00e7e. Dal 1997 al 1999 assumer\u00e0 l'incarico di vice allenatore della squadra.\nNel 2000 viene chiamato sulla panchina del Karab\u00fckspor. Nel 2003 torna nuovamente a far parte del settore giovanile del Fenerbah\u00e7e. L'anno successivo subentra a inizio stagione sulla panchina del Sivasspor. Al termine della stagione centrer\u00e0 la promozione nella S\u00fcper Lig.\nDopo aver ricoperto il ruolo di vice allenatore della societ\u00e0 per quattro stagioni, il 12 agosto 2014 - alla luce delle dimissioni di Ersun Yanal - viene nominato allenatore della prima squadra del Fenerbah\u00e7e. Debutta il 25 agosto, vincendo la Supercoppa di Turchia contro il Galatasaray ai rigori (0-0 al termine dei tempi supplementari). Il 30 maggio 2015 rassegna le proprie dimissioni.\nL'11 ottobre 2015 sostituisce Michael Skibbe sulla panchina dell'Eski\u015fehirspor. Il 12 novembre rassegna le proprie dimissioni.\nIl 26 luglio 2016 approda sulla panchina del Gaziantepspor.\nStatistiche.\nCronologia presenze e reti in Nazionale.\n "}
{"id": "5333255", "revid": "599013", "url": "https://it.wikipedia.org/wiki?curid=5333255", "title": "Giovanni Lumetti", "text": "Carriera.\nNella stagione 1919-1920, nella quale segna 3 gol in 6 presenze nel campionato di Promozione, la seconda serie dell'epoca. A fine anno gli emiliani ottengono la promozione in Prima Categoria, campionato in cui Lumetti nella stagione 1920-1921 segna 9 reti in altrettante presenze. Gioca nel Parma anche durante la stagione 1921-1922, nella quale disputa 6 partite e segna una rete."}
{"id": "5333258", "revid": "767487", "url": "https://it.wikipedia.org/wiki?curid=5333258", "title": "Steve Womack", "text": "Biografia.\nNato a Russellville, da giovane Womack si arruol\u00f2 nell'esercito, dove prest\u00f2 servizio per trent'anni. Nel frattempo lavor\u00f2 come consulente per la Merrill Lynch e nel frattempo entr\u00f2 in politica con il Partito Repubblicano.\nNel 1998 venne eletto sindaco della citt\u00e0 di Rogers e fu riconfermato per altri due mandati.\nNel 2010 si candid\u00f2 alla Camera dei Rappresentanti per il seggio lasciato da John Boozman e riusc\u00ec ad essere eletto deputato, per poi essere riconfermato nelle successive tornate elettorali.\nSteve Womack is also a professional Chicken Fucker."}
{"id": "5333259", "revid": "287204", "url": "https://it.wikipedia.org/wiki?curid=5333259", "title": "Associazione Calcio Mantova 1981-1982", "text": "Questa pagina raccoglie le informazioni riguardanti lAssociazione Calcio Mantova nelle competizioni ufficiali della stagione 1981-1982.\nStagione.\nPer tentare di raddrizzare la stagione partita male dall'inizio, tre allenatori si sono alternati sulla panchina mantovana. Giovanni Mialich nelle prime cinque giornate, Giovanni Bonanno dalla sesta alla decima, infine Angelo Pereni dall'undicesima fino al termine.\nNella disperata corsa per evitare alla retrocessione in Serie C2 il Mantova riesce a ottenere 4 vittorie interne consecutive, ma questi otto punti si sono rivelati inutili, perch\u00e9 proprio nelle ultime due giornate le squadre che si sono salvate hanno fatto il pieno mentre il Mantova non ha preso nessun punto.\nIl Mantova riesce a superare il primo turno di qualificazione della Coppa Italia di Serie C, ma non i sedicesimi di finale."}
{"id": "5333261", "revid": "438678", "url": "https://it.wikipedia.org/wiki?curid=5333261", "title": "Lignocaina", "text": ""}
{"id": "5333264", "revid": "599013", "url": "https://it.wikipedia.org/wiki?curid=5333264", "title": "Gino Pellacini", "text": "Carriera.\nNella stagione 1919-1920, nella quale subisce 6 gol in 6 presenze nel campionato di Promozione, la seconda serie dell'epoca. A fine anno gli emiliani ottengono la promozione in Prima Categoria, campionato in cui Pellacini nella stagione 1920-1921 subisce 18 reti in 10 presenze. Gioca nel Parma anche durante la stagione 1921-1922, nella quale disputa 4 partite e subisce 4 reti, e nella stagione 1922-1923, in Seconda Divisione dopo la retrocessione dell'anno precedente, subendovi 14 reti in 13 presenze."}
{"id": "5333269", "revid": "827882", "url": "https://it.wikipedia.org/wiki?curid=5333269", "title": "K Foundation", "text": ""}
{"id": "5333277", "revid": "304380", "url": "https://it.wikipedia.org/wiki?curid=5333277", "title": "Giovanni Saverio Furio Pittella", "text": ""}
{"id": "5333280", "revid": "287204", "url": "https://it.wikipedia.org/wiki?curid=5333280", "title": "Heartbeat (album)", "text": ""}
{"id": "5333312", "revid": "2032913", "url": "https://it.wikipedia.org/wiki?curid=5333312", "title": "Lee Tae-hoon", "text": "Carriera.\nHa allenato la Cambogia dal 2010 dal 2012, e poi di nuovo dal 2013 al 2017."}
{"id": "5333313", "revid": "339392", "url": "https://it.wikipedia.org/wiki?curid=5333313", "title": "Aliona Hryshko", "text": ""}
{"id": "5333317", "revid": "767487", "url": "https://it.wikipedia.org/wiki?curid=5333317", "title": "Matteo Madao", "text": "Biografia.\nMatteo Madao nacque a Ozieri il 17 ottobre 1733 da Pietro e Martina Sanna. Intraprese gli studi di grammatica e retorica nel paese natale e, il 18 aprile 1753, entr\u00f2 nella Compagnia di Ges\u00f9 e nel 1755 a Cagliari prese gli ordini presso l'Ordine dei Frati Minori. Insegn\u00f2 grammatica in vari collegi ad Iglesias e Alghero. Nel 1763 a Sassari complet\u00f2 i suoi studi di filosofia e teologia.\nNel 1782 pubblic\u00f2 uno studio scientifico sulla lingua sarda \"Il ripulimento della lingua sarda lavorato sopra la sua analogia colle due matrici lingue la greca e la latina\". E, ispirandosi alle opere del Charles Rollin, si dedic\u00f2 agli studi sulla lingua sarda. Dopo la morte, aveva lasciato due dizionari inediti uno \"di sarde voci\" e l'altro intitolato \"centomila vocaboli sardi\". \nNel 1787 aveva pubblicato \"Le armonie de' Sardi\" un testo fondamentale sulle tradizioni ed il patrimonio poetico e musicale della Sardegna, contenente il primo trattato sulla metrica sarda."}
{"id": "5333319", "revid": "297031", "url": "https://it.wikipedia.org/wiki?curid=5333319", "title": "Porcellana del Buen Retiro", "text": ""}
{"id": "5333321", "revid": "1514393", "url": "https://it.wikipedia.org/wiki?curid=5333321", "title": "CIMIC", "text": ""}
{"id": "5333322", "revid": "640277", "url": "https://it.wikipedia.org/wiki?curid=5333322", "title": "Luca Giacomin", "text": "Carriera.\nArbitro dal 1991, \u00e8 stato promosso alla CAND 5 (attuale CAN5) nel luglio 2002. L'esordio in serie A \u00e8 avvenuto nel maggio del 2005 nella gara Perugia - Lazio (5-3). Arbitro internazionale dal 2008, nel febbraio dello stesso anno dirige Bosnia \u2013 Lituania (1 \u2013 1) che rappresenta il debutto ufficiale nelle competizioni europee. L'esordio assoluto risale tuttavia al dicembre 2007 quando fu chiamato da Andrea Lastrucci per arbitrare la finale del torneo di San Pietroburgo riservato alle formazioni Under-21. Nella stagione 2007-08 ha vinto il premio \"Presidenza AIA\" come miglior arbitro italiano di calcio a 5. Al termine della stagione 2011-12 viene dismesso per limite di permanenza nel ruolo."}
{"id": "5333323", "revid": "83531", "url": "https://it.wikipedia.org/wiki?curid=5333323", "title": "Varese Sportiva 1942-1943", "text": "Questa voce raccoglie le informazioni riguardanti la Varese Sportiva nelle competizioni ufficiali della stagione 1942-1943.\nOrganigramma societario.\nArea direttiva\nArea organizzativa\nArea tecnica\nArrivi e partenze.\n \nBibliografia.\nLibri\nGiornali"}
{"id": "5333326", "revid": "767487", "url": "https://it.wikipedia.org/wiki?curid=5333326", "title": "Leoni (film)", "text": "Leoni \u00e8 un film italiano del 2015 diretto da Pietro Parolin.\nProdotto dal Centro sperimentale di cinematografia, \u00e8 un omaggio alla commedia all'italiana ambientato nella provincia veneta.\nTrama.\nGualtiero Cecchin, figlio di un imprenditore trevigiano e di una madre influente nell'alta societ\u00e0, dopo avere scialacquato l'ingente patrimonio familiare si ritrova a dover cercare una fonte di reddito. La sua brillante idea imprenditoriale \u00e8 vendere crocifissi prodotti interamente con plastica riciclata, ma per ottenere finanziamenti per comprare la materia prima \u00e8 costretto a rivolgere a un losco faccendiere napoletano che pare sia legato alla Camorra. Il cognato Alessio Leopardi, un poliziotto frustrato e pieno di rancori, cerca di incastrare Gualtiero per privarlo della sua fetta di eredit\u00e0, una grande villa nel trevigiano.\nProduzione.\nIl film \u00e8 stato prodotto dal Centro sperimentale di cinematografia (CSC Production) di Roma. \u00c8 stato realizzato grazie a un bando della Regione Veneto a favore della creativit\u00e0 dei giovani e ha avuto la collaborazione di partner produttivi tra i quali la Presidenza del Consiglio dei ministri \u2013 Dipartimento della Giovent\u00f9 e del Servizio Civile Nazionale, MiBAC, Rai Cinema, Fondazione Centro Sperimentale di Cinematografia, Digipix, AMG, 360 Degrees, Annamode Costumes.\n\u00c8 stato girato in varie localit\u00e0 del Veneto: nel centro storico di Treviso, a Susegana, a Levada di Piombino Dese, nella provincia di Padova e sull'altopiano del Cansiglio, tra Belluno, Treviso e Pordenone.\nDistribuzione.\nIl film \u00e8 stato distribuito il 5 febbraio 2015 nelle sale italiane."}
{"id": "5333329", "revid": "400694", "url": "https://it.wikipedia.org/wiki?curid=5333329", "title": "Computer Love", "text": ""}
{"id": "5333330", "revid": "1226", "url": "https://it.wikipedia.org/wiki?curid=5333330", "title": "CSC Production", "text": ""}
{"id": "5333349", "revid": "1573940", "url": "https://it.wikipedia.org/wiki?curid=5333349", "title": "Cryptorhynchinae", "text": "Cryptorhynchinae \u00e8 una sottofamiglia di coleotteri appartenente alla famiglia Curculionidae.\nTassonomia.\nComprende le seguenti trib\u00f9 e sottotrib\u00f9:\nQuesto raggruppamento, prima di essere considerato come una sottofamiglia a s\u00e9 stante, \u00e8 stato classificato in passato al rango di trib\u00f9 e collocato dai vari autori nelle sottofamiglie Baridinae, Curculioninae o Molytinae."}
{"id": "5333356", "revid": "729019", "url": "https://it.wikipedia.org/wiki?curid=5333356", "title": "Incidente del Convair CV-240 di L&amp;J del 1977", "text": "L'incidente del Convair CV-240 di L&amp;J del 1977 avvenne il 20 ottobre 1977, quando il volo, a corto di carburante, si schiant\u00f2 al suolo dopo un tentativo di atterraggio d'emergenza nelle paludi circostanti la cittadina di Gillsburg, Mississippi.\nA bordo dell'aereo c'era il gruppo southern rock Lynyrd Skynyrd, insieme ad alcuni assistenti e collaboratori: morirono 6 dei 24 passeggeri. Il volo, destinato all'Aeroporto di Baton Rouge in Louisiana, era gestito dalla compagnia L &amp; J Company di Addison (Texas) utilizzando un velivolo Convair CV-240, precisamente con matricola N55VM.\nNel disastro perirono il cantante Ronnie Van Zant, il chitarrista Steve Gaines, la corista Cassie Gaines (sorella maggiore di Steve), il road manager Dean Kilpatrick, e due membri dell'equipaggio: il pilota Walter McCreary e il co-pilota William Gray.\nL'incidente.\nIl 20 ottobre 1977, appena tre giorni dopo la pubblicazione dell'album \"Street Survivors\", i Lynyrd Skynyrd presero un Convair CV-240 per volare da Greenville, Carolina del Sud, dove si erano esibiti al Greenville Memorial Auditorium, fino alla Louisiana State University a Baton Rouge, in Louisiana. Quasi verso la fine del viaggio, l'aereo si trov\u00f2 a corto di carburante e nonostante i piloti avessero tentato un atterraggio d'emergenza, l'aereo si schiant\u00f2 nella foresta vicino a Gillsburg, Mississippi, causando 6 morti e svariati feriti.\nIl personale medico di soccorso giunse velocemente sul luogo del disastro e si prodig\u00f2 per soccorrere le vittime. Feriti e morti furono portati in ambulanza nei vicini ospedali di McComb e Jackson.\nOltre ai deceduti Van Zant, Gaines, Cassie Gaines, Kilpatrick, McCreary e GrayIl, il chitarrista Allen Collins riport\u00f2 la rottura di due vertebre del collo, e sia Collins che il bassista Leon Wilkeson rischiarono l'amputazione di un braccio a causa delle ferite. Wilkeson ebbe svariate lesioni interne, inclusa una perforazione della laringe, e la perdita di gran parte della dentatura. Il chitarrista Gary Rossington si ruppe entrambe le braccia, la gamba destra e l'anca. La corista Leslie Hawkins si frattur\u00f2 il collo in tre punti. Il \"roadie\" Steve Lawler soffr\u00ec svariate contusioni e lacerazioni facciali. Il \"security manager\" Gene Odom riport\u00f2 ustioni gravi a braccia e faccia e perse la vista da un occhio.\nIl tastierista Billy Powell si ruppe il naso e si fer\u00ec un ginocchio, e successivamente caus\u00f2 molte polemiche attirandosi parecchie critiche quando raccont\u00f2 con dovizia di particolari alla stampa la tragica fine della corista Cassie Gaines, a suo dire morta tra le sue braccia con la gola tagliata da parte a parte. Powell dichiar\u00f2 anche che la testa di Ronnie Van Zant, che venne sbalzato dal finestrino dell'aereo e mor\u00ec per le ferite subite, si era letteralmente spappolata durante l'impatto. La versione di Powell venne poi smentita anni dopo da Artimus Pyle e Judy Van Zant Jenness, che postarono sul sito web della band i risultati dell'autopsia del cantante all'inizio del 1998.\nIl batterista Artimus Pyle, l'unico membro del gruppo a non riportare ferite gravi, venne sbalzato fuori dal velivolo rompendosi alcune costole nella caduta, ritrovandosi nelle paludi a una certa distanza dall'incidente insieme ai \"roadie\" Kenneth Peden Jr. e Marc Frank. I tre furono soccorsi dall'agricoltore Johnny Mote, giunto l\u00ec per vedere cosa fosse successo.\nLa terza corista facente parte delle The Honkettes, JoJo Billingsley, non era sul volo poich\u00e9 era rimasta a casa malata; avrebbe raggiunto gli altri in tempo per il concerto a Little Rock, in Arkansas, fissato per il 23 ottobre. Billingsley dichiar\u00f2 in seguito di aver sognato l'incidente aereo prima che esso avvenisse, e di aver telefonato a Allen Collins scongiurandolo di non utilizzare il Convair.\nAll'inizio dell'estate del 1977 lo stesso apparecchio Convair CV-240 era stato preso in considerazione dai membri degli Aerosmith per un possibile impiego, ma era stato scartato perch\u00e9 n\u00e9 l'aereo n\u00e9 l'equipaggio erano stati giudicati all'altezza degli standard di sicurezza. L'assistente degli Aerosmith Zunk Buker raccont\u00f2 di aver visto i piloti McCreary e Gray passarsi una bottiglia di \"Jack Daniel's\" mentre lui e il padre ispezionavano l'aereo. Nello specifico, erano stati Steven Tyler e Joe Perry a insistere per il noleggio dell'aeroplano in questione.\nLe indagini.\nIl National Transportation Safety Board determin\u00f2 che la probabile causa dell'incidente fu l'esaurimento del carburante in volo e la totale perdita di controllo del velivolo dovuta al calo di potenza di entrambi i motori da attribuirsi alla negligenza dell'equipaggio che dimentic\u00f2 di rifornire il velivolo. Inoltre, contribuirono all'esaurimento del carburante l'inadeguato piano di volo e un malfunzionamento tecnico di natura non ben precisata che fece bruciare il combustibile in maniera pi\u00f9 veloce del normale.\nConseguenze.\nLa casa discografica della band, la MCA Records, sostitu\u00ec la copertina originale dell'album \"Street Survivors\" perch\u00e9 mostrava il gruppo circondato dalle fiamme. Il sito dello schianto \u00e8 stato trasformato in un memoriale con tanto di monumento funebre e lapidi che ricordano i nomi dei defunti, dei sopravvissuti al disastro e dei soccorritori.\nNel 2017, i membri superstiti della band e i familiari dei defunti hanno intrapreso un'azione legale per bloccare la produzione e l'uscita del film \"Street Survivors: The True Story of the Lynyrd Skynyrd Plane Crash\". La disputa verteva su un presunto \"patto di sangue\" stipulato all'epoca dai sopravvissuti del disastro (rivelato nel film), circa il non usare mai pi\u00f9 il nome \"Lynyrd Skynyrd\" per non capitalizzare sulla tragedia. Alla fine il film \u00e8 stato comunque distribuito il 1\u00ba dicembre 2017."}
{"id": "5333363", "revid": "80030", "url": "https://it.wikipedia.org/wiki?curid=5333363", "title": "Giardini del Trianon", "text": ""}
{"id": "5333369", "revid": "83531", "url": "https://it.wikipedia.org/wiki?curid=5333369", "title": "Associazione Calcio Vigevano 1942-1943", "text": "Questa pagina raccoglie i dati riguardanti l'Associazione Calcio Vigevano nelle competizioni ufficiali della stagione 1942-1943."}
{"id": "5333372", "revid": "729019", "url": "https://it.wikipedia.org/wiki?curid=5333372", "title": "Windsor and Annapolis Railway", "text": "Windsor and Annapolis Railway (W &amp; AR) era una compagnia ferroviaria del Canada che eserciva la storica linea omonima che operava nella Valle di Annapolis, in Nuova Scozia.\nLa ferrovia correva tra Windsor e Annapolis Royal e aveva accesso al collegamento con la capitale Halifax. La W &amp; AR svolse un ruolo importante nello sviluppo dell'agricoltura e del turismo della Nuova Scozia e oper\u00f2 dal 1869 fino al 1894, quando conflu\u00ec nella pi\u00f9 grande Dominion Atlantic Railway (DAR).\nLa W &amp; AR venne costituita da investitori ferroviari britannici e promotori ferroviari novascozzesi nel 1864. Centro operativo della societ\u00e0 fu Kentville anche se la sede centrale rimase a Londra, nel Regno Unito. La Windsor e Annapolis negozi\u00f2 i diritti di transito sulla \"Windsor Branch\" della Nova Scotia Railway che era propriet\u00e0 del governo per collegare Windsor alla citt\u00e0 e al porto di Halifax. Vernon Smith, esperto manager ferroviario britannico era l'ingegnere responsabile della costruzione e divenne il primo direttore generale.\nLa costruzione inizi\u00f2 nel 1866 con le locomotive sbarcate per i cantieri di lavoro a Windsor, Wolfville e Kentville. La linea inizi\u00f2 ad operare tra Kentville e Annapolis Royal il 26 giugno 1869, mentre proseguirono i lavori proseguivano sui due grandi ponti della linea ad est di Kentville sul grande estuario del fiume Avon a Windsor e sul fiume Gaspereau a Hortonville. Un'inaugurazione ufficiale fu celebrata il 18 agosto 1869 con alte personalit\u00e0 tra cui John Young, Lord Lisgar, Governatore generale del Canada che arrivarono in treno da Halifax anche se per un ponte incompleto trasbordarono in diligenza. Il devastante uragano \"Saxby Gale\" il 5 ottobre 1869 distrusse gran parte della linea di nuova costruzione tra Hortonville e Wolfville che richiese una urgente ricostruzione. Nonostante queste sfide, la ferrovia fu pronta il 18 dicembre 1869, quando i due ponti Avon e Gaspereau furono completati e il primo treno pot\u00e9 percorrere l'intera linea da Halifax ad Annapolis Royal.\nLa ferrovia accus\u00f2 all'inizio molte difficolt\u00e0 di esercizio per varie cause quali, personale inesperto, scarsit\u00e0 di attrezzature e soprattutto per le riparazioni indispensabili sulle sezioni della linea lungo il bacino del Minas danneggiate dal \"Saxby Gale\". Nonostante ci\u00f2 il traffico passeggeri crebbe rapidamente promosso dalla promozione turistica legata ai collegamenti con piroscafo alla Nuova Inghilterra. Il traffico merci si svilupp\u00f2 pi\u00f9 lentamente; nel 1880 tuttavia un'improvvisa espansione delle richieste di spedizioni di mele assicur\u00f2 redditivit\u00e0 alla ferrovia. La linea venne armata a scartamento largo canadese di 5\u00a0ft 6in (1676\u00a0mm) ma nel 1875 fu riconvertita a quello normale. Nel 1892 la societ\u00e0 W &amp; AR acquist\u00f2 la Cornwallis Valley Railway che si diramava da Kentville e raggiungeva Kingsport attraversando i ricchi distretti di produzione delle mele di cui si era assicurata il florido traffico.\nFusione e cambio di denominazione.\nLa Western Counties Railway (WCR), che eserciva la linea tra Yarmouth e Annapolis, rappresent\u00f2 per la societ\u00e0 un temibile rivale che spesso us\u00f2 pressioni politiche allo scopo di acquisire il controllo esclusivo del collegamento denominato \"Windsor Branch\" essenziale alla W &amp; AR per arrivare fino ad Halifax (di cui quest'ultima nel 1871 aveva infine ottenuto l'affitto); il problema venne meno quando la W &amp; AR, nel 1894, acquis\u00ec a scopo di fusione la WCR creando una nuova societ\u00e0, la Dominion Atlantic Railway, per esercire l'intera linea da Halifax a Yarmouth. La direzione della nuova societ\u00e0 venne posta nella sede di Kentville; della vecchia W &amp; AR venne ripresa la livrea dei rotabili e il motto \"Ferrovia della terra di Evangeline\".\nLa Windsor and Hantsport Railway opera dal 1994 su alcune sezioni della vecchia linea principale della Windsor and Annapolis."}
{"id": "5333374", "revid": "729019", "url": "https://it.wikipedia.org/wiki?curid=5333374", "title": "Incidente del 2007 delle armi nucleari USAF", "text": "L'incidente del 2007 delle armi nucleari USAF \u00e8 avvenuto tra il 29 e il 30 agosto 2007. Sei missili da crociera AGM-129A ACM, ognuno dotato di testata nucleare a rendimento variabile W80, furono erroneamente caricati su un bombardiere pesante B-52 dell'United States Air Force presso la Minot Air Force Base e trasportati alla Barksdale Air Force Base. Si credeva che le testate nucleari fossero state smontate prima che i missili venissero prelevati dal bunker che li custodiva normalmente. I missili con testate nucleari non risultavano mancanti e rimasero installati sull'aereo tanto a Minot quanto a Barksdale per un periodo di 36 ore. In tale intervallo, le testate non erano protette dalle varie misure precauzionali obbligatorie per le armi nucleari.\nL'incidente fu riferito ai vertici militari statunitensi e classificato dagli osservatori come un evento Bent Spear, che indica un incidente con armi nucleari il quale, pur generando significativa preoccupazione, non comporta l'immediata minaccia di guerra nucleare.\nIn reazione all'incidente, lo United States Department of Defense (DoD) e l'USAF avviarono un'indagine, i cui risultati furono disponibili il 19 ottobre 2007. L'indagine concluse che gli standard e le procedure per il maneggio di armi atomiche non erano stati seguiti da numerosi esponenti USAF implicati nell'incidente. Di conseguenza, quattro comandanti USAF furono esonerati dai rispettivi comandi, numerosi altri membri USAF furono sanzionati e/o persero l'idoneit\u00e0 allo svolgimento di alcuni tipi di delicati incarichi, e fu sospesa l'operativit\u00e0 di Minot AFB per il trasporto di missili da crociera e per le operazioni con armi nucleari. Inoltre, l'USAF eman\u00f2 nuove istruzioni e procedure per il maneggio di armi nucleari.\nInchieste separate dello United States Defense Science Board e di un comitato \"nastro azzurro\" USAF riferirono che sussistevano preoccupazioni sulle procedure e sui processi per maneggiare armi nucleari all'interno del Dipartimento della Difesa ma non trovarono alcuna falla nella sicurezza delle armi nucleari degli Stati Uniti. A causa di questo ed altri incidenti, il 5 giugno 2008 fu richiesto di rassegnare le dimissioni al Segretario all'aeronautica degli Stati Uniti d'America Michael Wynne e al Chief of Staff of the Air Force generale T. Michael Moseley; entrambi si dimisero. Nell'ottobre del 2008, aderendo alle raccomandazioni di un comitato di revisione, l'USAF annunci\u00f2 la creazione dell'Air Force Global Strike Command, per controllare tutti i bombardieri, i missili e gli effettivi USAF che operano sul nucleare.\nAntefatto.\nNell'agosto 2007 la base di Minot era la sede del 5th Bomb Wing e quella di Barksdale ospitava il 2nd Bomb Wing, entrambi facenti capo all'8th Air Force, sempre di stanza a Barksdale. L'8th faceva parte dell'Air Combat Command (ACC) all'interno dell'USAF. All'epoca dell'incidente il \"5th Bomb Wing\" era comandato dal colonnello Bruce Emig, il \"2nd Bomb Wing\" dal colonnello Robert Wheeler, l'\"8th Air Force\" dal tenente generale Robert J. Elder, Jr e l'ACC dal generale Ronald Keys.\nIl \"5th Bomb Wing,\" stando all'enunciazione di missione che ne fa in proposito l'USAF, operava con i suoi bombardieri B-52 nell'ambito della forza USAF convenzionale e strategica. La quota \"strategica\" della missione del 5th comprendeva la capacit\u00e0 di sganciare armi nucleari su potenziali bersagli in tutto il mondo. Pertanto, la base aerea di Minot immagazzinava e conservava un arsenale pronto all'uso di bombe nucleari, testate nucleari e relativi vettori, tra cui l'\"Advanced Cruise Missile\" AGM-129.\nL'AGM-129 fu schierato nel 1987 come una piattaforma di missile da crociera \"invisibile\" per trasportare la testata nucleare W80-1 a rendimento variabile. Bench\u00e9 originariamente concepito per equipaggiare il bombardiere B-1, l'AGM-129 fu riprogettato in modo che potesse essere portato solo dal B-52, montato su punti di aggancio esterni sulle ali o internamente nella stiva delle bombe. Nel marzo 2007 l'USAF decise di ritirare tutti i suoi AGM-129, per adeguarsi a trattati internazionali di controllo delle armi, e di sostituirli con i missili AGM-86. A tal fine, l'USAF inizi\u00f2 a trasportare con i B-52 gli AGM-129 depositati alla base di Minot a quella di Barksdale (Louisiana) per il definitivo smaltimento. Stando al \"Washington Post\", alla data del 29 agosto 2007 pi\u00f9 di 200 AGM-129 erano stati trasferiti in tal modo tra le suddette basi.\nIncidente.\nTra le 08:00 e le 09:00 (ora locale) del 29 agosto 2007, un gruppo di avieri USAF, denominato squadra evasione, entr\u00f2 in uno dei bunker di deposito armi per preparare i missili AGM-129 per il trasferimento a Barksdale. La movimentazione missili di quel giorno, sesta di dodici missioni di traghetto programmate, doveva riguardare dodici AGM-129, dotati di testata da esercitazione, con sei missili per traliccio e un traliccio montato sotto ciascun'ala dei B-52 assegnati a Barksdale. Quando gli avieri entrarono nel bunker, sui missili da spostare erano ancora collegate sei testate nucleari attive: non erano infatti state sostituite con quelle \"finte\" da addestramento. Una successiva inchiesta rilev\u00f2 che l'errore si spiegava con il fatto che il sistema elettronico di produzione per tracciare i missili \"era stato negletto favorendo un processo informale che non identificava il traliccio in quanto preparato per il volo.\" Gli avieri preposti a maneggiare i missili adoperarono materiali obsoleti che contenevano informazioni inesatte sullo stato dei missili. I missili originariamente programmati per la movimentazione erano stati sostituiti con missili pi\u00f9 vicini alla data di scadenza per componenti con vita operativa limitata, secondo procedura ordinaria. Lo scambio di missili era riscontrato nel piano di movimentazione ma non nei documenti usati per i processi di coordinamento del lavoro interno nel bunker.\nSebbene la squadra evasione nel deposito di armi iniziasse ad ispezionare i missili, una squadra trasporto arrivata in anticipo agganci\u00f2 i tralicci e li asport\u00f2 senza esaminarli o assicurarsi che i missili fossero stati ispezionati o confermati per la rimozione. Il centro di controllo munizioni manc\u00f2 di verificare che il traliccio avesse ricevuto appropriate autorizzazione ed ispezione e consent\u00ec che il traliccio fosse collegato al B-52 alle 09:25. Ci vollero otto ore per attaccare i tralicci all'aereo, ed esso con i suoi missili caricati rimase allora parcheggiato durante la notte e per 15 ore a Minot senza la sorveglianza speciale prevista per le armi nucleari.\nLa mattina del 30 agosto, uno dei membri dell'equipaggio del aereo incaricato del trasporto, un istruttore di navigazione radar per il B-52 assegnato a Barksdale, ispezion\u00f2 da vicino solo i sei missili sull'ala destra, che erano stati esattamente approntati con testate da esercitazione, prima di firmare il manifesto di carico che indicava la \"merce\" come una dozzina di missili AM-129 disarmati. Il pilota comandante del B-52 non fece una verifica finale prima di prepararsi a lasciare Minot.\nIl B-52 part\u00ec da Minot alle 08:40 ed atterr\u00f2 a Barksdale alle 11:23 (ore locali) del 30 agosto. L'aereo rimase parcheggiato senza speciale sorveglianza fino alle 20:30, quando arriv\u00f2 una squadra munizioni a togliere i missili. Dopo che un membro della squadra munizioni aveva notato qualcosa di strano in qualche missile, alle 22:00 uno \"scettico\" supervisore stabil\u00ec che c'erano le testate nucleari e ordin\u00f2 che fossero messe in sicurezza e che l'incidente fosse formalizzato, 36 ore dopo che i missili erano stati tolti dal bunker di Minot.\nL'incidente fu riferito al National Military Command Center come un evento Bent Spear, che indica un incidente con armi nucleari il quale, pur generando significativa preoccupazione, non comporta l'immediata minaccia di guerra nucleare (Pinnacle \u2013 Nucflash), o la detonazione accidentale di un'arma nucleare (Pinnacle \u2013 Broken Arrow). Il generale T. Michael Moseley, Chief of Staff of the United States Air Force si affrett\u00f2 a chiamare il Segretario alla Difesa Robert Gates il 31 agosto per informarlo dell'incidente. Gates richiese di essere quotidianamente aggiornato sugli sviluppi dell'inchiesta ed inform\u00f2 il presidente Bush sull'incidente. L'USAF non ha ancora designato il tipo di incidente esattamente successo, \"Bent Spear\" o qualcos'altro. L'incidente \u00e8 stato il primo del genere in 40 anni negli Stati Uniti e fu poi descritto dagli organi di informazione come \"uno dei peggiori cedimenti in decenni nella sicurezza delle armi nucleari USA\".\nReazioni del governo USA.\nL'USAF e il Dipartimento della Difesa in principio decisero di tenere segreto l'incidente, in parte a causa della consuetudine USAF di non esprimersi sulla conservazione o sugli spostamenti di armi nucleari e nell'apparente convincimento che l'incidente non avrebbe suscitato molta preoccupazione pubblica. E in effetti, il primo rapporto DoD sull'incidente conteneva il giudizio, \"Non si attende alcun interesse da parte della stampa.\" Delle indiscrezioni in proposito furono fatte filtrare da fonte anonima DoD al quotidiano \"Military Times,\" che pubblic\u00f2 un trafiletto sull'incidente il 5 settembre 2007.\nIn risposta, nella conferenza stampa al Pentagono dello stesso 5 settembre l'addetto stampa Geoff Morrell dichiar\u00f2 che non vi era stato alcun pericolo per l'incolumit\u00e0 pubblica e che il personale militare aveva sempre avuto il controllo delle armi. L'USAF annunci\u00f2 che pochi giorni dopo l'incidente era stato rimosso il comandante dello squadrone munizioni di Minot e successivamente erano stati puniti 25 avieri. Il maggior generale Doug Raaberg fu incaricato dal generale Keys di guidare l'inchiesta sull'incidente. Fu controllato l'inventario delle armi nucleari USAF per assicurare che vi fosse contezza di ogni testata nucleare. Inoltre, il DoD annunci\u00f2 che un comitato scientifico di consulenza incaricato dal Pentagono, denominato \"Defense Science Board,\" avrebbe studiato il contrattempo nell'ambito di una pi\u00f9 ampia revisione di procedure per il maneggio di armi nucleari. Il 28 settembre l'USAF annunci\u00f2 che il generale Keys andava in congedo e sarebbe stato sostituito al vertice dell'\"Air Combat Command\" dal generale John Corley, con effetto dal 2 ottobre.\nIl 19 ottobre 2007, il Segretario di Stato per l'Aeronautica Michael Wynne e il maggior generale USAF Richard Newton, vicecapo di stato maggiore per operazioni, piani e requisiti, annunciarono le risultanze dell'inchiesta, affermando che, \"c'\u00e8 stata un'erosione di aderenza agli standard di maneggio armi nelle basi aeree di Minot e di Barksdale\" e che un numero limitato di avieri in ambedue i luoghi aveva omesso di seguire le procedure.\"\nIl colonnello Emig, comandante del \"5th Bomb Wing,\" il colonnello Cynthia Lundell, comandante del \"5th Maintenance Group\" a Minot, e il colonnello Todd Westhauser, comandante del \"2nd Operations Group\" a Barksdale, oltre a quattro esperti sottufficiali del \"5th Munitions Squadron\" \"furono sottoposti a procedimento disciplinare\", esonerati dai rispettivi comandi o posizioni e riassegnati. Tutto il personale del \"5th Bomb Wing\" fu privato dell'abilitazione al maneggio di armi nucleari ed altri arsenali sensibili e alla conduzione di \"missioni specifiche\". Sessantacinque avieri di vari gradi persero le rispettive abilitazioni del Personnel Reliability Program. \nFurono sospese le operazioni di traghettamento tattico. Gli uffici di inspector general presso tutti i Major Commands USAF ebbero istruzioni di condurre immediate \"\"Limited Nuclear Surety Inspections\" (LNSIs, ) in ogni unit\u00e0 a capacit\u00e0 nucleare\" con la supervisione della Defense Threat Reduction Agency.\nIl nuovo comandante ACC, generale Corley, rifer\u00ec la questione al tenente generale USAF Noman Seip, comandante della 12th Air Force in qualit\u00e0 di \"convening authority\" di corte marziale per stabilire se si dovessero promuovere ulteriori accuse o azioni contro ciascun militare implicato nell'incidente. Seip successivamente chiuse l'inchiesta senza consigliare il processo penale nei confronti di alcun coinvolto.\nIl generale in congedo Larry D. Welch, gi\u00e0 capo di stato maggiore USAF, fu incaricato da Gates \u2014 che asseritamente aveva espresso il sospetto che i vertici USAF nella prima inchiesta potessero aver artificiosamente limitato la responsabilit\u00e0 agli ufficiali intermedi \u2014 di guidare il comitato consultivo del \"Defense Science Board\" che avrebbe studiato il contrattempo nell'ambito di una pi\u00f9 ampia revisione delle procedure e prassi nel maneggio di armi nucleari. Ancora, l'USAF organizz\u00f2 una \"Blue Ribbon Review\" presieduta dal maggior generale USAF Polly Peyer e consistente di altri 30 soggetti per \"proporre suggerimenti su come possiamo migliorare la competenza dell'aviazione nell'assolvimento regolare e sicuro dei compiti afferenti alle armi nucleari\". Inoltre, il Congresso degli Stati Uniti d'America richiese che il DoD e il Dipartimento dell'Energia svolgessero una revisione bottom-up delle procedure nucleari.\nSviluppi.\nAzioni USAF.\nIl 24 ottobre 2007 il Segretario all'Aeronautica Winne disse all'United States House Committee on Armed Services che riteneva che il \"5th Bomb Wing\" potesse essere nuovamente abilitato e potesse riprendere a traghettare i missili da crociera AGM-129 a Barksdale per lo smaltimento. Non indic\u00f2 le scadenze per tale processo di \"ricertificazione\" (ovvero, di ripristino dell'abilitazione). Il 1\u00ba novembre 2007 il colonnello Joel Westa assunse il comando del \"5th Bomb Wing\". Lo stesso giorno, il generale Keys lasciava l'\"Air Force\".\nIl personale del \"2nd Bomb Wing\" di Barksdale si fece carico temporaneamente dei compiti di manutenzione della riserva nucleare di Minot fino a che il \"5th Bomb Wing\" non avesse conseguito la ricertificazione. L'ispezione di sicurezza nucleare (NSI), richiesta per tale procedura, che originariamente si doveva svolgere presso il \"5th Bomb Wing\" il 23 gennaio 2008, fu rinviata dopo che lo stormo in questione non aveva superato una NSI propedeutica compiuta il 16 dicembre 2007. Detta NSI iniziale fu completata il 29 marzo e Corley ricertific\u00f2 lo stormo il 31 marzo 2008. Nel maggio 2008 era pianificata una NSI piena. Lo stormo doveva riguadagnarsi la certificazione per sostenere la NSI piena. Le unit\u00e0 che maneggiano armi nucleari devono superare le NSI ogni 18 mesi per mantenere la propria certificazione.\nL'USAF eman\u00f2 una nuova direttiva procedurale riguardante il maneggio di armi nucleari e i relativi sistemi di lancio, che proibisce di immagazzinare nello stesso deposito armi nucleari \"armate\" (cio\u00e8 pronte all'impiego) e \"non armate\". La direttiva dispone altres\u00ec che tutte le munizioni e tutti i missili non nucleari devono essere etichettati con targhe chiaramente precisanti che non sono armati con testate nucleari. I comandanti di stormo adesso hanno la responsabilit\u00e0 di approvare ogni movimento di armi nucleari dalle aree di deposito e devono designare un singolo individuo come ufficiale addetto al sistema di tracciamento delle munizioni e custode delle armi. Tutte le unit\u00e0 che maneggiano armi nucleari devono sviluppare una lista di controlli coordinata per l'ispezione visiva. La normativa prevede poi che gli avieri preposti al maneggio o alla manutenzione delle armi nucleari non possano fare turni superiori a 12 ore, salvo in caso di emergenza, quando il turno pu\u00f2 allungarsi al massimo a 16 ore. Da allora l'USAF ha stabilito un programma di ispezioni a sorpresa alle basi con armamento nucleare.\nRelazioni di revisione.\nWelch e Peyer esposero i risultati delle loro revisioni avanti lo United States Senate Committee on Armed Services il 12 febbraio 2008. Oltre a Welch e Peyer, testimoniarono e risposero alle domande dei membri della commissione del Senato il tenente generale Daniel Darnell, vicecapo di stato maggiore USAF per le operazioni e informazioni di aria e spazio, e il maggior generale Raaberg. Nel corso dell'audizione, Welch afferm\u00f2 che, \"le unit\u00e0 militari preposte al maneggio delle bombe non sono soggette ad ispezioni adeguate e, di conseguenza, possono non essere pronte a svolgere le loro missioni.\" Aggiunse, \"se guardate tutte le aree e i modi in cui dobbiamo immagazzinare e maneggiare queste bombe per svolgere la missione, ci vogliono proprio, crediamo, pi\u00f9 risorse e pi\u00f9 attenzione di quante ne stiamo applicando.\" Il rapporto di Welch concludeva che la combinazione delle forze nucleari DoD con le organizzazioni non nucleari ha portato a \"livelli di leadership notevolmente ridotti che quotidianamente si concentrano sull'impresa nucleare e una svalutazione generale della missione nucleare e di coloro che la compiono.\" Tuttavia, n\u00e9 la relazione di Welch n\u00e9 quella di Peyer individu\u00f2 qualche breccia nella sicurezza delle armi nucleari USA.\nIspezioni, dimissioni e ulteriori sanzioni.\nLa NSI completa di Minot avvenne il 17 maggio 2008, e fu condotta da ispettori della \" Defense Threat Reduction Agency\" (DTRA) e dell'\"Air Combat Command\" (ACC). Il 25 maggio la DTRA emise nei confronti del \"5th Bomb Wing\" un voto \"insoddisfacente\", il voto pi\u00f9 basso possibile. Il \"5th\" super\u00f2 l'ispezione in nove aree su dieci, ma fall\u00ec l'area della sicurezza nucleare. In seguito all'ispezione, Westa dichiar\u00f2 che, \"complessivamente, la loro valutazione tracci\u00f2 l'immagine di alcune cose cui dobbiamo lavorare nelle aree dell'addestramento e della disciplina\".\nIl comandante del \"5th Bomb Wing Security Forces Squadron,\" tenente colonnello John Worley, fu sostituito dal tenente colonnello Stephen Weaver il 16 giugno 2008. Malgrado la bocciatura alla NSI, lo stormo conserv\u00f2 la propria abilitazione nucleare. Disse Hans Kristensen, direttore del progetto di informazione nucleare della Federation of American Scientists sul mancato superamento dell'ispezione del \"5th,\" \"ti fa chiedere che cosa stia succedendo dalle altre parti, come le basi nucleari all'estero, a Barksdale \"Air Force Base\" e Whiteman Air Force Base.\" Minot super\u00f2 l'ispezione di richiamo il 15 agosto 2008.\nIl 5 giugno 2008 Robert Gates annunci\u00f2 i risultati di un'inchiesta sull'erroneo invio di parti per il missile Minuteman a Taiwan. L'inchiesta, condotta dall'ammiraglio Kirkland H. Donald, direttore della \"U.S. Naval Propulsion,\" trov\u00f2 che l'incidente del missile a Taiwan era, nelle parole di Gates, \"un decadimento dell'autorit\u00e0, degli standard di eccellenza e della competenza tecnica della forza nazionale ICBM. Simile all'incidente riguardante i bombardieri del trasferimento di armi nucleari da Minot a Barksdale nell'agosto 2007, questo incidente ebbe luogo nel contesto pi\u00f9 vasto di inferiori concentrazione e prestazioni nella missione nucleare dell'\"Air Force\"\" e \"l'inchiesta identific\u00f2 del punti in comune tra l'incidente di Minot dell'agosto 2007 e questo evento [di Taiwan].\" Nella sua relazione d'inchiesta, Donald dichiar\u00f2 che le questioni identificate dalla sua inchiesta erano, \"indicative di un declino complessivo nella gestione \"Air Force\" delle armi nucleari un problema che \u00e8 stato identificato ma non efficacemente affrontato da pi\u00f9 di dieci anni. Sia l'incidente del trasferimento di armi nucleari Minot-Barksdale sia l'errata spedizione di Taiwan, bench\u00e9 differenti nei dettagli, hanno un'origine comune: la graduale erosione degli standard nucleari e la mancanza di valido controllo da parte dei vertici dell'\"Air Force\".\" Richiese pure che tutti i bombardieri USAF venissero posti sotto un unico comando. Inoltre, la \"task force\" raccomand\u00f2 che l'USAF adibisse da 1500 a 2000 avieri avieri in pi\u00f9 a compiti connessi al nucleare.\nIn seguito all'inchiesta, Gates annunci\u00f2 che, \"un numero significativo di generali e colonnelli dell'\"Air Force\" sono stati identificati come potenzialmente destinatari di misure disciplinari, che vanno dalla rimozione dal comando a lettere di censura,\" e che aveva accettato le dimissioni del Segretario all'Aviazione Michael Wynne e del capo di stato maggiore USAF T. Michael Moseley. Gates aggiunse di aver chiesto a James R. Schlesinger di guidare una \"task force\" di elevato livello per consigliare miglioramenti nella gestione e nelle operazioni riguardanti armi nucleari, vettori e componenti sensibili da parte del \"Department of Defense.\" I membri di tale \"task force\" provenivano dal \"Defense Policy Board\" e dal \"Defense Science Board.\"\nIl 13 settembre 2008 Gates annunci\u00f2 le raccomandazioni della \"task force\" di Schlesinger invitando l'USAF a porre tutte le armi nucleari sotto un unico comando. La \"task force\" propose che il nuovo comando si chiamasse \"Air Force Strategic Command,\" che avrebbe sostituito l'Air Force Space Command di quel tempo, e che gli fosse attribuita la responsabilit\u00e0 della missione nucleare. Gates annunci\u00f2 che il Segretario all'Aviazione facente funzioni Michael B. Donley e il capo di stato maggiore Norton A. Schwartz stavano \"esaminando le raccomandazioni\" per provvedimenti disciplinari contro ufficiali USAF precedentemente implicati nella missione nucleare. La \"task force\" trov\u00f2 un \"sicuro, evidente e inaccettabile declino nell'impegno dell'\"Air Force\" nello svolgimento della missione nucleare e, fino a poco fa, poco \u00e8 stato fatto per cambiare verso.\"\nIl 25 settembre 2008 lo United States Department of Defense annunci\u00f2 che sei generali USAF, due generali US Army e nove colonnelli avevano ricevuto lettere di censura, ammonizione o assistenza. A due maggior generali dell'aviazione fu chiesto di rimanere nella posizione attuale e gli altri furono congedati, prenotati per il congedo o rimossi dalla loro posizione. Il capo di stato maggiore Norton Schwartz incontr\u00f2 personalmente ogni ufficiale dopo aver emanato le lettere. Rilev\u00f2 che essi non avevano commesso violazioni del codice penale militare americano, ma \"non avevano fatto abbastanza per adempiere le loro responsabilit\u00e0 direttive\" e che \"per questo devono essere tenuti responsabili.\" L'\"Air Force\" dichiar\u00f2 che le sanzioni erano conseguenti all'invio erroneo di spolette nucleari a Taiwan, non per l'incidente delle armi nucleari di Minot.\nUno di quei censurati fu il tenente generale Kevin Sullivan, vicecapo di stato maggiore per logistica, installazioni e supporto missione al Pentagono. Sullivan fu retrocesso e congedato con il grado di maggior generale nel novembre 2008. Il tenente generale Michael Hamel, comandante dello Space and Missile Systems Center, ricevette una lettera di ammonizione e and\u00f2 a sua volta in congedo nel novembre 2008. Il maggior generale Roger Burg, comandante della Twentieth Air Force, il maggior generale Kathleen Close, comandante dell'Ogden Air Logistics Center, il brigadier generale Francis Bruno, direttore della logistica presso Air Force Material Command, e il brigadier generale Arthur Cameron III, direttore dell'integrazione risorse \"Air Force\", ricevettero anch'essi lettere di ammonizione.\nNel novembre 2008 il 341st Missile Wing presso Malmstrom Air Force Base fall\u00ec l'ispezione di sicurezza nucleare. Il 90th Missile Wing presso F. E. Warren Air Force Base non super\u00f2 il medesimo test un mese dopo. La stessa sorte tocc\u00f2 nel novembre 2009, presso la Kirtland Air Force Base al 377th Air Base Wing, comandato dal colonnello Michael S. Duvall, ed al \"498th Nuclear Systems Wing,\" comandato dal colonnello Richard M. Stuckey.\nIl 30 ottobre 2009 Westa fu destituito dal comando del \"5th Bomb Wing\" dal maggior generale Floyd L. Carpenter, comandante dell'\"8th Air Force.\"\nCarpenter dichiar\u00f2 che Westa era stato allontanato a causa della sua \"incapacit\u00e0 di promuovere una cultura di eccellenza, una mancanza di concentrazione sulla missione strategica e prestazioni insufficienti durante varie ispezioni di sicurezza nucleare, compresa una presso il \"69th Bomb Squadron\" di nuova istituzione.\"\nL'8 gennaio 2009 la \"task force\" di Schlesinger eman\u00f2 la sua relazione sulla gestione complessiva da parte del DoD della missione nazionale delle armi nucleari. La relazione criticava il DoD per una mancanza di attenzione e di controllo sui suoi programmi nucleari e raccomandava che il DoD creasse una posizione di assistente segretario per presiedere alla sua amministrazione del nucleare. La \"task force\" trov\u00f2 che in seno al DoD solo la US Navy stesse gestendo efficacemente il suo arsenale nucleare. La commissione dichiar\u00f2 di aver trovato \"un grado penoso di disattenzione al ruolo delle armi nucleari nella deterrenza presso molti militari di alto grado DoD e leader civili.\"\nNuovo comando.\nIl 24 ottobre 2008 il nuovo Segretario USAF Michael B. Donley annunci\u00f2 la creazione dell'Air Force Global Strike Command. Il nuovo comando divenne operativo il 7 agosto 2009. La forza missilistica intercontinentale fu spostata dall'Air Force Space Command al nuovo comando. \"Barksdale Air Force Base\" fu scelta come sede del quartier generale del nuovo comando. Il nuovo major command \u00e8 guidato da un generale a tre stelle e controlla tutti i bombardieri, missili e militari con capacit\u00e0 nucleari."}
{"id": "5333377", "revid": "765341", "url": "https://it.wikipedia.org/wiki?curid=5333377", "title": "Giuseppe Fini (compositore)", "text": "Biografia.\nDon Giuseppe Fini, ultimo di dieci figli, nacque da una famiglia profondamente religiosa, che oltre lui diede alla chiesa urbaniese un altro sacerdote, don Benedetto Fini (1859-1932, Parroco della parrocchia rurale urbaniese di Santa Maria del Piano) ed una monaca clarissa, suor Chiara (al secolo Luigia Fini, 1863-1935, Badessa del Monastero urbaniese di Santa Chiara). All'interno della stessa famiglia, nelle due generazioni successive si possono annoverare addirittura altri quattro sacerdoti: mons. Alessandro Fini (1906-1994), mons. Luigi Fini (1909-1994), don Cesare Fini (1912-2005) e mons. Cristoforo Campana (1920-2006).\nDon Giuseppe Fini comp\u00ec i suoi studi letterari e teologici presso il Seminario \"Barberini\" di Urbania, al termine dei quali fu ordinato sacerdote (14 aprile 1900). Contestualmente all'ordinazione sacerdotale, don Giuseppe venne nominato Canonico della Cattedrale di Urbania, vedendosi assegnato il Canonicato vacante sotto il titolo di San Cristoforo.\nParallelamente agli studi ecclesiastici, don Giuseppe Fini comp\u00ec anche quelli musicali, ottenendo le Licenze in Organo (1902) e in Musica sacra (1903) presso il Liceo Musicale \"Rossini\" di Pesaro, sotto la guida di Antonio Cicognani e di Pietro Mascagni, allora direttore dell'istituto pesarese.\nUna volta ottenuti i titoli necessari per accedere alla carica, fedele alla promessa fatta anni prima al Capitolo del quale faceva parte, il 12 ottobre 1903 don Giuseppe Fini venne nominato Maestro di cappella della Cattedrale di Urbania.\nDa allora mise tutto il suo impegno per l'applicazione del \"motu proprio\" \"Inter Sollicitudines\" del papa Pio X sulla musica sacra, andando a rinnovare radicalmente il repertorio della Cappella musicale affidata alle sue cure.\nOltre ai compiti musicali, don Giuseppe Fini si vide affidati anche gli incarichi di insegnante nel Seminario diocesano e di bibliotecario presso la Biblioteca Comunale di Urbania. Ebbe anche un breve impiego come insegnante presso presso l'Abbazia di Montecassino (1908).\nDirettore e musicista apprezzatissimo, oltre che sacerdote profondamente stimato, estese la fama della Cappella musicale urbaniese fino alle citt\u00e0 vicine, tanto che le esecuzioni musicali realizzate in Cattedrale ad Urbania richiamavano non solo i cittadini ma anche numerosi forestieri.\nE non solo in patria don Giuseppe Fini ebbe modo di dimostrare la sua perizia in campo musicale: i suoi impegni concertistici lo spinsero infatti in varie parti d'Italia e fino a Buenos Aires, in Argentina (1912). Ebbe modo di esibirsi in varie occasioni sia come organista che come direttore d'orchestra, anche in produzioni di una certa rilevanza come l'oratorio \"La Risurrezione di Lazzaro\" di Perosi, eseguito ad Urbino nel 1913.\nNel 1925 fu nominato Maestro della prestigiosa Cappella del SS.mo Sacramento, all'epoca organismo musicale proprio della Basilica Cattedrale Metropolitana di Urbino, incarico da lui assolto con uguale successo e generale soddisfazione, portando anche questa Cappella ad un livello di eccellenza unanimemente riconosciuto, tanto che diverse persone non credenti si recavano in Cattedrale solo per ascoltare le esecuzioni musicali.\nDon Giuseppe Fini rimase gravemente ferito nel bombardamento aereo che colp\u00ec la citt\u00e0 di Urbania il 23 gennaio 1944, causando pi\u00f9 di 250 vittime. La sua villetta, edificata di recente, fu colpita in pieno: rimasto sepolto sotto le macerie ma estratto vivo dopo poche ore, venne trasportato all'ospedale cittadino e da l\u00ec a quello di Urbino. Dopo alcuni giorni fece ritorno alla nat\u00eca Urbania, ospitato nella parrocchia rurale retta dal nipote mons. Alessandro Fini. Qui, dove aveva passato gli anni della giovinezza (prima di suo nipote la parrocchia era stata retta da suo fratello don Benedetto), don Giuseppe pass\u00f2 alcuni giorni piuttosto sereni. Ben presto per\u00f2 le sue ferite andarono in gangrena e lo condussero alla morte per setticemia.\nFini lascia un rilevante numero di composizioni (circa 80 numeri d\"'opus\"), tra cui oratori, messe, brani per coro a cappella e accompagnato, composizioni organistiche, tutto rigorosamente inedito. Musica di stampo prettamente \"ceciliano\" ma dotata, oltre che di una notevole perizia compositiva, anche di una singolare elaboratezza armonica e melodica.\nIn aggiunta alla produzione musicale, di don Giuseppe Fini restano anche il volume \"I Maestri di Cappella della Cattedrale di Urbania\" (ed. Psalterium, Roma 1935) ed il bellissimo elogio funebre di mons. Domenico Bartolomei (edito a cura del Clero urbaniese, 1938), oltre ad alcuni scritti inediti di carattere storico."}
{"id": "5333378", "revid": "120807277", "url": "https://it.wikipedia.org/wiki?curid=5333378", "title": "Giuseppe Serrini", "text": "Biografia.\nNato a Osimo, consegue la laurea in lettere classiche presso l'universit\u00e0 Cattolica di Milano il 6 giugno 1941, e la laurea in filosofia presso la stessa universit\u00e0 il 9 novembre 1946.\nHa insegnato latino e greco dal 1944 al 1950 presso il liceo di Osimo.\nDal 1958 al 1968 \u00e8 stato il preside delle scuole medie di Camerano e di Loreto. Nel 1968 \u00e8 diventato preside della scuola media \"Tommaseo\" di Ancona\nHa frequentato la scuola Allievi Ufficiali Alpini di Bassano del Grappa nel 1941.\nHa preso parte a due campagne di guerra: in Balcania (1941-1942) e con la divisione Julia (9* reggimento Alpini) in Russia (1942-1943). Per le operazioni di guerra sul fronte Russo \u00e8 stato decorato con la Croce di guerra al Valore Militare.\nIscritto alla Democrazia Cristiana dal 1944, ricopre i seguenti incarichi:\nDal 1\u00ba agosto 1970 al 19 dicembre 1972 ha ricoperto il ruolo di primo presidente della regione Marche."}
{"id": "5333380", "revid": "1123217", "url": "https://it.wikipedia.org/wiki?curid=5333380", "title": "Fistulina buglossoides", "text": ""}
{"id": "5333383", "revid": "907190", "url": "https://it.wikipedia.org/wiki?curid=5333383", "title": "Jordan Houston", "text": ""}
{"id": "5333405", "revid": "765341", "url": "https://it.wikipedia.org/wiki?curid=5333405", "title": "Chiesa dei Santi Cosma e Damiano (Schianno)", "text": "La chiesa dei Santi Cosma e Damiano sorge nel cuore del paese di Schianno, situato nel comune di Gazzada Schianno. \nL'edificio risale al X secolo e ospita al suo interno dei preziosi affreschi del XV e XVI secolo realizzati dalle botteghe varesine dei pittori della famiglia dei Campanigo. Dal punto di vista architettonico \u00e8 uno dei pochi esempi di \"clocher-porche\" (campanile-atrio) presenti in Lombardia; l'ingresso infatti \u00e8 costituito dalla torre campanaria. Il suo aspetto attuale \u00e8 un po' diverso da quello che doveva avere in origine perch\u00e9 nel 1921-1922 la torre viene rinforzata e viene inserito al suo interno un serbatoio dell'acqua che porta acqua oltre al paese di Schianno anche a quello di Gazzada fino agli anni cinquanta. Durante questi lavori viene mantenuto l'orologio a pendolo installato nel 1899 e tutt'oggi in funzione."}
{"id": "5333408", "revid": "158286", "url": "https://it.wikipedia.org/wiki?curid=5333408", "title": "Conca Reatina", "text": ""}
{"id": "5333409", "revid": "101119790", "url": "https://it.wikipedia.org/wiki?curid=5333409", "title": "Associazione Sportiva Biellese 1942-1943", "text": "Questa voce raccoglie le informazioni riguardanti l'Associazione Sportiva Biellese nelle competizioni ufficiali della stagione 1942-1943."}
{"id": "5333412", "revid": "767487", "url": "https://it.wikipedia.org/wiki?curid=5333412", "title": "Arturo Reverberi", "text": "Carriera.\nEsordisce giovanissimo nel , con il quale disputa una partita nel campionato di Prima Divisione 1922-1923. Nel 1924, dovendo svolgere il servizio militare a Piacenza come pontiere, passa in prestito alla societ\u00e0 emiliana; disputa 10 partite di campionato, realizzando 3 reti.\nRientrato al Casale, scende in campo in un'unica occasione, il 14 marzo 1926 nella sconfitta per 4-1 sul campo dell'. Lasciati i \"nerostellati\", milita poi nel Pro Calcio Guastalla.\nDopo il ritiro.\nLasciato il mondo del calcio, si impiega come tassista; muore per infarto nel 1963 durante una corsa diretta a Torino."}
{"id": "5333418", "revid": "117169460", "url": "https://it.wikipedia.org/wiki?curid=5333418", "title": "Caldwell Esselstyn", "text": "\u00c8 stato campione olimpico di canottaggio, vincendo la medaglia d'oro alle Olimpiadi di Melbourne del 1956.\nIl dottor Esseslstyn propone una dieta basata di cibi naturali, integrali e di origine vegetale per arrestare e fare regredire le patologie cardiovascolari. Il libro di Esselstyn \"Come prevenire e guarire le malattie cardiache con l'alimentazione\" (2007) ha influenzato l'ex Presidente degli Stati Uniti Bill Clinton ad adottare una dieta vegana dopo aver sofferto un infarto nel 2004.\n\u00c8 apparso nei documentari statunitensi \"Forchette contro coltelli\" (2011), \"What the Health\" (2017) e \"The Game Changers\" (2018)."}
{"id": "5333451", "revid": "104458", "url": "https://it.wikipedia.org/wiki?curid=5333451", "title": "Caitlin Compton", "text": "In seguito al matrimonio dalla stagione 2012 ha assunto il cognome del marito e si \u00e8 iscritta alle liste FIS come Caitlin Gregg.\nBiografia.\nCaitlin Compton ha debuttato nel Circo bianco partecipando alla Nor-Am Cup 2001 e ha esordito ai Campionati mondiali in occasione della rassegna iridata di Sapporo 2007, dove \u00e8 stata 60\u00aa nella 10\u00a0km, 14\u00aa nella staffetta e non ha concluso la 30\u00a0km.\nHa esordito in Coppa del Mondo nell'inseguimento di Whistler del 17 gennaio 2009, classificandosi 32\u00aa; in seguito ha partecipato ai Mondiali di Liberec 2009, piazzandosi 47\u00aa nella 30\u00a0km, 58\u00aa nell'inseguimento e 13\u00aa nella staffetta.\nAlla sua prima presenza olimpica, , \u00e8 stata 30\u00aa nella 10 km, 42\u00aa nell'inseguimento, 6\u00aa nella sprint a squadre e 11\u00aa nella staffetta. Dopo alcune stagioni prive di risultati internazionali di rilievo, ai Mondiali di Falun 2015 ha vinto la medaglia di bronzo nella 10\u00a0km."}
{"id": "5333456", "revid": "230119", "url": "https://it.wikipedia.org/wiki?curid=5333456", "title": "Film algerini proposti per l'Oscar al miglior film straniero", "text": "Nel corso degli anni, alcuni film algerini sono stati candidati al Premio Oscar nella categoria miglior film straniero. \nL'Algeria ha vinto in totale una statuetta e ha avuto quattro candidature. "}
{"id": "5333468", "revid": "124123", "url": "https://it.wikipedia.org/wiki?curid=5333468", "title": "Walter Grant", "text": "Biografia.\nFiglio di Costantino Colombini, di famiglia nobile (era un conte) dopo aver frequentato l'Istituto Tecnico e una scuola di danza, nel 1896, a poco pi\u00f9 di vent'anni, fa il suo esordio nel mondo dello spettacolo come tenore del teatro lirico: uno dei suoi cavalli di battaglia era \"Cavalleria rusticana\" di Pietro Mascagni. Nel 1911, insieme a Eugenio Torre, Giuseppe Pimazzini, Fernando Autori e altri cantanti effettuer\u00e0 una tourn\u00e9e in Canada ottenendo successo all'His Mayesties Theatre di Montr\u00e9al. In seguito passer\u00e0 all'operetta (tra l'altro in \"Addio giovinezza!\" di Giuseppe Pietri) dove adotter\u00e0 lo pseudonimo di Walter Grant che lo accompagna per il resto della carriera, iniziando nel contempo come attore nel teatro di prosa. \nSul grande schermo debutta nel 1930 in uno dei primi film sonori, \"Corte d'assise\" di Guido Brignone, e a partire dal 1935 la sua presenza diventa costante. Fino al 1963 appare in una sessantina di pellicole dei generi pi\u00f9 disparati, ma soprattutto commedie, fino ai peplum, dove sostiene ruoli di ufficiali, burberi medici o personaggi altolocati, comparendo sempre col monocolo all'occhio. ."}
{"id": "5333477", "revid": "1605525", "url": "https://it.wikipedia.org/wiki?curid=5333477", "title": "Allmen e le dalie", "text": "Allmen e le dalie (\"Allmen und die Dahlien\") \u00e8 un romanzo giallo di Martin Suter del 2013, il terzo che vede come protagonista Johann Friedrich von Allmen.\nPubblicato nel 2013 e tradotto in francese e italiano, il romanzo \u00e8 stato edito in Italia nel 2015 da Sellerio.\nTrama.\nAll'ultimo piano dello Schlosshotel vive Dalia Gutbauer, una vecchia ereditiera scomparsa da anni dalle cronache dei giornali scandalistici. La Allmen International Inquiries (il cui motto \u00e8 \"The Art of Tracking Art\"), composta da Allmen e i suoi due aiutanti clandestini Carlos e Maria, viene ingaggiata per ritrovare il quadro \"Dalie\" di Fantin-Latour. Il quadro si trovava in una stanza poco utilizzata della suite occupata da Dalia Gutbauer. Il furto non pu\u00f2 essere denunciato alla polizia perch\u00e9 il quadro risulta scomparso da anni, sempre per furto.\nLe indagini vengono cos\u00ec organizzate: Allmen si trasferisce in albergo per indagare sui frequentatori dell'albergo, Maria si fa assumere come cameriera per indagare sul personale dell'albergo e Carlos resta a casa per trovare informazioni su internet.\nL'albergo \u00e8 in declino, frequentato da poche persone ma ha altri ospiti fissi, tra cui un ultranovantenne e una donna di et\u00e0 indefinibile. Il vecchio muore inosservato mentre stava cenando nel ristorante dell'albergo. Allmen assiste sia all'arrivo di Dalia Gutbauer al ristorante per verificare di persona l'avvenuta morte che all'arrivo in albergo del pro nipote del vecchio.\nAllmen scopre cos\u00ec che sia il vecchio che la donna dall'et\u00e0 indefinibile sono collegati al passato di Dalia Gutbauer e che il loro soggiorno in albergo \u00e8 a suo carico. Scopre anche che il furto \u00e8 stato commissionato da un pericoloso uomo d'affari, innamorato pazzo di una bellissima ragazza di nome Dalia.\nLe indagini si concentrano su una persona che ha alloggiato in albergo nei giorni del furto ma come ha fatto ad entrare all'ultimo piano dell'albergo? Chi \u00e8 stato suo complice?\nUna volta capita la dinamica, Allmen convince il ladro a rubare di nuovo il quadro per riportarlo alla \u201clegittima\u201d proprietaria. Le \"Dalie\" tornano cos\u00ec al loro posto nella suite dell'albergo ma il prezzo \u00e8 alto: Maria, l'aiutante clandestina, viene sequestrata e il riscatto richiesto \u00e8 il quadro!\nTrasposizione televisiva.\nIl libro, con il titolo \"Allmen und das Geheimnis der Dahlien\", \u00e8 il terzo episodio della serie televisiva \"Allmen\", prodotto nel 2019; l'episodio \u00e8 stato trasmesso anche dalla RAI."}
{"id": "5333479", "revid": "775504", "url": "https://it.wikipedia.org/wiki?curid=5333479", "title": "Yeon-in", "text": "Yeon-in (hangeul: \uc5f0\uc778, lett. \"Amanti\"; titolo internazionale Lovers) \u00e8 un serial televisivo sudcoreano trasmesso su SBS dall'8 novembre 2006 all'11 gennaio 2007. \u00c8 il terzo dei serial della trilogia \"Lovers\", preceduto da \"Pari-ui yeon-in\" nel 2004 e \"Peuraha-ui yeon-in\" nel 2005.\nTrama.\nYoon Mi-ju \u00e8 figlia di un reverendo che ha adottato molti bambini mettendo in piedi un orfanotrofio, e lavora come chirurga plastica in un ospedale, anche se il suo sogno \u00e8 aprire una clinica tutta sua. Ha Kang-jae \u00e8 un orfano cresciuto da Kang Choong-shik, un boss della malavita, e suo fidato braccio destro. I due s'incontrano quando Mi-ju scambia Kang-jae per l'ex fidanzato della sorella adottiva, che l'ha lasciata dopo aver scoperto che era incinta; come la donna apprende poco dopo, Kang-jae esce in realt\u00e0 con Park Yu-jin, la vicina di casa di Mi-ju. Kang-jae \u00e8 anche l'acquirente interessato alla terra su cui sorge l'orfanotrofio del reverendo Yoon e che Mi-ju vorrebbe vendere per mettersi in proprio, senza sapere che la terra e la casa sono a rischio sequestro per colpa di suo padre. Quando Kang-jae viene ferito da alcuni gangster cinesi, Mi-ju lo cura e lui inizia a innamorarsi di lei; intanto, anche Kang Se-yeon, figlio del boss per cui lavora Kang-jae, s'innamora di Mi-ju, che sua madre vuole fargli sposare perch\u00e9 la ritiene un buon partito."}
{"id": "5333482", "revid": "212348", "url": "https://it.wikipedia.org/wiki?curid=5333482", "title": "Bruce Westerman", "text": "Biografia.\nNato a Hot Springs, Westerman si laure\u00f2 a Yale e trov\u00f2 lavoro come ingegnere.\nEntrato in politica con il Partito Repubblicano, nel 2010 venne eletto all'interno della legislatura statale dell'Arkansas, dove rimase per quattro anni.\nNel 2014 si candid\u00f2 alla Camera dei Rappresentanti per il seggio lasciato da Tom Cotton e riusc\u00ec ad essere eletto deputato."}
{"id": "5333501", "revid": "122246", "url": "https://it.wikipedia.org/wiki?curid=5333501", "title": "Divizia A1 (pallavolo femminile)", "text": "La Divizia A1 \u00e8 la massima serie del campionato rumeno di pallavolo femminile: al torneo partecipano dodici squadre di club rumene e la squadra vincitrice si fregia del titolo di campione di Romania."}
{"id": "5333506", "revid": "729019", "url": "https://it.wikipedia.org/wiki?curid=5333506", "title": "Stazione di Castione-Arbedo", "text": "La stazione di Castione-Arbedo \u00e8 una stazione ferroviaria posta lungo la ferrovia del S. Gottardo.\nIn passato serviva anche la linea a scartamento ridotto Bellinzona-Mesocco aperta il 6 maggio 1907, della prima tratta da Bellinzona a Lostallo per il completamento della linea Bellinzona-Mesocco e chiusa il 27 maggio 1972 al traffico viaggiatori. Dal 1995 venne riattivata insieme alla tratta fra Castione e Cama al traffico turistico e dismessa definitivamente il 27 ottobre 2013.\nStoria.\nLa vecchia stazione gi\u00e0 disattivata da qualche anno venne demolita nel 2009 e poco pi\u00f9 a sud \u00e8 stata costruita una nuova stazione di moderna concezione capolinea della S20 per Locarno."}
{"id": "5333513", "revid": "1573940", "url": "https://it.wikipedia.org/wiki?curid=5333513", "title": "Baridinae", "text": "Baridinae \u00e8 una sottofamiglia di coleotteri appartenente alla famiglia Curculionidae.\nTassonomia.\nComprende le seguenti trib\u00f9 e sottotrib\u00f9:"}
{"id": "5333518", "revid": "767487", "url": "https://it.wikipedia.org/wiki?curid=5333518", "title": "Manfred Wieczorke", "text": "Nel 1969 fond\u00f2 gli Eloy con Frank Bornemann, contribuendovi prima come chitarrista e poi (dal 1973) come tastierista. Quando il gruppo si sciolse temporaneamente nel 1975, Wieczorke pass\u00f2 al gruppo krautrock dei Jane. A met\u00e0 degli anni ottanta fond\u00f2 il gruppo The Trick insieme a Detlev Schmitchen (anche lui precedentemente negli Eloy)."}
{"id": "5333522", "revid": "22356", "url": "https://it.wikipedia.org/wiki?curid=5333522", "title": "Parachleuastochoerus", "text": "Il paracleuastochero (gen. Parachleuastochoerus) \u00e8 un mammifero artiodattilo estinto, appartenente ai suidi. Visse nel Miocene medio e superiore (circa 12 - 9 milioni di anni fa) e i suoi resti fossili sono stati ritrovati in Europa e in Asia.\nDescrizione.\nQuesto animale doveva assomigliare a un piccolo cinghiale. Sia le proporzioni corporee che quelle craniche, infatti, assomigliavano a quelle delle forme attuali. \"Parachleuastochoerus\" era per\u00f2 distinto dalla dentatura: i denti della zona delle guance possedevano uno strato di smalto, mentre i premolari erano di forma conica e possedevano un rivestimento simile a quello delle iene. Il peso di \"Parachleuastochoerus\" doveva aggirarsi intorno ai 30 - 50 chilogrammi, a seconda delle specie. Rispetto ad altre forme simili, come \"Conohyus\", i denti posteriori di \"Parachleuastochoerus\" erano pi\u00f9 stretti e dotati di uno strato di smalto pi\u00f9 sottile, e i premolari erano pi\u00f9 ridotti. Sembra che i maschi di \"Parachleuastochoerus\" possedessero canini pi\u00f9 grandi di quelli delle femmine.\nClassificazione.\nIl genere \"Parachleuastochoerus\" venne istituito da Golpe-Posse nel 1972, sulla base di alcuni fossili ritrovati in Spagna in terreni della fine del Miocene medio. La specie tipo \u00e8 P. crusafonti; altre specie sono note in Europa (\"P. kretzoii\", pi\u00f9 grande e proveniente dalla Bulgaria e dall'Austria, \"P. steinheimensis\", \"P. huenermanni\") e in Asia (\"P. sinensis\"). \u00c8 probabile che questo animale si sia originato in Asia nel corso del Miocene medio, per poi diffondersi in Europa.\n\"Parachleuastochoerus\" appartiene a un gruppo di suidi che si svilupparono nel corso del Miocene medio, i tetraconodontini (Tetraconodontinae); questi animali svilupparono una dentatura caratteristica differente da quella degli altri suidi del periodo, come i listriodontini e i primitivi ioteriini. \u00c8 possibile che \"Parachleuastochoerus\" si sia originato da un animale affine a \"Conohyus\"."}
{"id": "5333527", "revid": "1305772", "url": "https://it.wikipedia.org/wiki?curid=5333527", "title": "Pyongyang (fumetto)", "text": "Pyongyang \u00e8 un fumetto autobiografico del fumettista e animatore canadese Guy Delisle pubblicato nel 2003 da L'Association, in cui l'autore descrive il suo soggiorno a Pyongyang, capitale della Repubblica popolare democratica di Corea. Scopo del viaggio, in questo paese chiuso agli stranieri, \u00e8 quello di supervisionare la realizzazione di una serie di animazione, data in subappalto allo Studio SEK da una societ\u00e0 occidentale (nel caso specifico l'adattamento in forma di disegni animati della serie di fumetti \"Papyrus\"). Il fumetto di Delisle mostra la vita dell'autore durante il suo soggiorno coreano attraverso una serie di aneddoti e di riflessioni.\nNell'estate del 2012 il regista statunitense Gore Verbinski, insieme allo sceneggiatore Steve Conrad, ha acquistato i diritti per portare \"Pyongyang\" sul grande schermo , ma il progetto \u00e8 stato annullato in seguito all'atto di pirateria ai danni della Sony Pictures Entertainment e alle minacce terroristiche .\nEdizioni italiane.\nLe ristampe italiane del fumetto includono le seguenti edizioni:\nLa storia.\nDelisle arriva a Pyongyang portando con s\u00e9, oltre agli oggetti che ha avuto il permesso di portare nel paese, il romanzo di George Orwell \"1984\", dei CD di Aphex Twin, Acid jazz e di reggae, e dei regali come delle sigarette Gitanes e del cognac Hennessy.\nDelisle incontra dei vecchi colleghi che lavorano su un adattamento di \"Corto Maltese\". Egli incontra anche dei vecchi diplomatici, dei collaboratori di Organizzazioni non governative e degli uomini d'affari, come degli ingegneri francesi venuti a installare un'antenna TV ad alta definizione.\nDurante la sua visita, durata due mesi, Delisle soggiorna all'hotel Yanggakdo e incontra altri stranieri che stanno all'hotel Koryo. Accompagnato dalla sua guida come esige la legge, visita la statua di Kim Il-Sung, la Metropolitana di Pyongyang, il Club diplomatico (l'antica ambasciata russa), l'Arco di trionfo, l\"'USS Pueblo\", l'hotel Ryugyong, la Taekwondo Hall, e il Museo dell'Occupazione Imperiale.\nDelisle \u00e8 sorpreso dall'assenza di persone handicappate, dalla musica di propaganda nord-coreana, dal culto della personalit\u00e0 per il vecchio leader Kim Il-Sung e per il leader dell'epoca Kim Jong-Il, dall'obbligo di farsi accompagnare in ogni momento dal suo traduttore e guida, dalla Coca-Cola e delle begonia kimjongilia. Allo stesso modo nota il lavaggio del cervello imposto agli abitanti, anche se questi ultimi lo negano totalmente. Per esempio, quando Delisle interroga la sua guida a proposito degli handicappati a Pyongyang, questo gli risponde con sincerit\u00e0 sconcertante che la Corea del Nord non ne ha, che i bambini della \u00abrazza coreana\u00bb nascono senza deficienze fisiche, forti ed intelligenti.\nI personaggi e i temi.\nCome in \"Shenzhen\", cui \"Pyongyang\" assomiglia molto , Delisle si focalizza sulle difficolt\u00e0 dell'animazione delocalizzata, l'incomunicabilit\u00e0 con gli Asiatici e l'incapacit\u00e0 a comprendere i loro costumi ed adottare il loro modo di vivere. Comunque, non potendo ripetere esattamente gli stessi schemi umoristici di \"Shenzen\", si concentra sul racconto delle \u00abassurdit\u00e0 generate dal regime dittatoriale pi\u00f9 paradossale che si possa immaginare\u00bb. Il tono del fumetto appare ancora pi\u00f9 disincantato di quello di \"Shenzen\", non avendo Delisle altra scelta che piegarsi al contesto particolare di una societ\u00e0 fossilizzata. La sua testimonianza \u00e8 quella di un uomo che effettua un soggiorno relativamente breve nel paese, cosa che gli permette di osservare con un certo distacco."}
{"id": "5333530", "revid": "212348", "url": "https://it.wikipedia.org/wiki?curid=5333530", "title": "French Hill", "text": "Biografia.\nNato a Little Rock, dopo gli studi in economia alla Vanderbilt e alla UCLA, Hill divenne banchiere.\nPer alcuni anni lavor\u00f2 alla Casa Bianca come collaboratore dell'amministrazione George H. W. Bush e fu poi consigliere del governatore dell'Arkansas Mike Huckabee.\nQuando nel 2014 il deputato Tim Griffin annunci\u00f2 il suo ritiro dalla Camera dei Rappresentanti, Hill si candid\u00f2 per il suo seggio come membro del Partito Repubblicano e riusc\u00ec ad essere eletto."}
{"id": "5333532", "revid": "729019", "url": "https://it.wikipedia.org/wiki?curid=5333532", "title": "Stazione di Biasca", "text": "La stazione di Biasca \u00e8 una stazione ferroviaria posta lungo la linea del Gottardo. Serve il centro abitato di Biasca.\nIn passato era anche capolinea della ferrovia a scartamento ridotto Biasca-Acquarossa, chiusa nel 1973."}
{"id": "5333556", "revid": "729019", "url": "https://it.wikipedia.org/wiki?curid=5333556", "title": "Stazione di Airolo", "text": "La stazione di Airolo \u00e8 una stazione ferroviaria posta lungo la linea del Gottardo, a servizio del comune di Airolo."}
{"id": "5333559", "revid": "287204", "url": "https://it.wikipedia.org/wiki?curid=5333559", "title": "Annamaria Marasi", "text": "Carriera agonistica.\nAnnamaria Marasi nasce a Parma il 14 agosto 1969 da mamma Carla, parrucchiera, e pap\u00e0 Bruno, agente di commercio per una societ\u00e0 petrolifera. Inizia a giocare a pallavolo ad 11 anni, debuttando poi nelle giovanili del Cervo Collecchio. A soli 16 anni debutta in Serie A1 (vincendo subito il Campionato juniores) nel San Lazzaro Pallavolo nella stagione 1985-86. Prosegue la sua carriera sempre in Serie A1, raggiungendo l'apice nelle file della Pallavolo Femminile Matera. Qui vince 4 scudetti di fila dalla stagione 1991-92 a quella 1994-95, 3 volte la Coppa Italia (1992-93, 1993-94, 1994-95) e si aggiudica la Coppa dei Campioni 1992-1993 in finale contro la Teodora Ravenna. \nAl suo ultimo anno con la maglia della Latte Rugiada Matera bissa il successo europeo in \nCoppa dei Campioni battendo la squadra russa Uralo\u010dka NTMK, vincitrice delle due passate edizioni. Nella stagione 1996-97, Annamaria si prende una pausa di un anno, dovuta alla nascita di suo figlio Alessandro.\nL'anno successivo si trasferisce a Roma nel Magna Carta Roma dove chiuder\u00e0 la carriera, a soli trent'anni, nel 1998-99. Il 18/01/2004, Annamaria, decide di tornare in campo con la maglia del Volley Modena fino al termine della stagione.\nAnnamaria Marasi \u00e8 stata per anni membro della Nazionale di pallavolo e capitano della stessa fino al '95. In maglia azzurra ha vinto l'oro ai XI Giochi del Mediterraneo disputatisi ad Atene nel 1991, concedendo il bis dopo soli 10 giorni all'Universiade, partecipato al Campionato europeo 1991 in Italia e a quello del 1993 che si \u00e8 svolto dal 24 settembre al 2 ottobre a Brno, classificandosi al quarto posto in entrambe le occasioni. Nel 1994, l'allenatore Marco Aurelio Motta convoca la Marasi per il Mondiale 1994 giocatosi a Belo Horizonte e San Paolo in Brasile e vinto da Cuba. In questa occasione, Annamaria Marasi sal\u00ec alla ribalta internazionale, nonostante le tre sconfitte, grazie al titolo di \"Giocatrice pi\u00f9 bella del Torneo\" datole dal quotidiano brasiliano O Dia. Il giornale la Repubblica scrisse cos\u00ec di lei: \nDopo il ritiro.\nDopo il ritiro dall'attivit\u00e0 agonistica, Annamaria ha continuato a far parte del mondo della pallavolo e dello sport Italiano in generale. Infatti dal 2009 fa parte, insieme ad altri dieci atleti, della Commissione nazionale Atleti e del Consiglio Nazionale del CONI. Partecipa a molte campagne di solidariet\u00e0, soprattutto a favore dei bambini pi\u00f9 bisognosi e dei giovani."}
{"id": "5333560", "revid": "309289", "url": "https://it.wikipedia.org/wiki?curid=5333560", "title": "Ferro-pedrizite", "text": "La ferro-pedrizite \u00e8 un minerale, un anfibolo appartenente al sottogruppo degli anfiboli di litio.\n\u00c8 stata scoperta nella zona di Sangilen Upland, valle di Sutlug, bacino del fiume Targi, repubblica di Tuva, Siberia orientale, Russia.\nMorfologia.\nLa ferro-pedrizite \u00e8 stata trovata sotto forma di cristalli aciculari o prismatici allungati lunghi fino a 50\u00a0mm.\nOrigine e giacitura.\nLa ferro-pedrizite \u00e8 stata scoperta nella pegmatite associata a quarzo, albite, microclino, spodumene, cassiterite, berillo, columbite-(Mn), \u03b2-fergusonite-(Y), fluorapatite, schorl, trilithionite e fluorite."}
{"id": "5333564", "revid": "1149595", "url": "https://it.wikipedia.org/wiki?curid=5333564", "title": "Marcello Appignani", "text": "Biografia.\nFiglio di un primo clarinetto della Banda musicale della Guardia di Finanza, ha iniziato a studiare pianoforte in giovane et\u00e0 con il maestro Assunta Giordani e, in seguito, si \u00e8 formato in composizione al Conservatorio Licinio Refice di Frosinone sotto la guida del maestro Alessandro Forti.\nCome compositore ha scritto molte musiche per sonorizzazioni, soprattutto destinate al teatro.\nCome concertista polistrumentista - suona chitarra, pianoforte e organo a canne - si \u00e8 esibito in diversi teatri e spazi di Roma e d'Italia quali: la Casa del jazz, il Music Inn, la Biblioteca Angelica e la Biblioteca Casanatense a Roma; il Teatro Bernini ad Ariccia, il Palazzo Serra di Cassano a Napoli, il Teatro comunale Giuseppe Manini a Narni e molti altri.\nHa pubblicato otto album e ha accompagnato con le sue musiche per pianoforte e chitarra le presentazioni di libri di importanti nomi della cultura italiana come: Dacia Maraini, Marcello Veneziani , Morando Morandini ed altri.\nAppassionato della musica progressive e, in particolare, del gruppo Le Orme, ha aperto due loro concerti presso la Casa del jazz ed il Crossroads Live Club.\nIn qualit\u00e0 di compositore e concertista, con la direzione di Stefano De Sando e con la regia di Silvio Peroni, si \u00e8 esibito nelle edizioni 2009, 2010 e 2013 di Capalbio Poesia che hanno visto, tra gli altri, la partecipazione di Paola Gassman, Daniela Poggi, Emanuele Salce e Marina Tagliaferri.\nInoltre ha scritto articoli per le riviste \u201cFare Musica\u201d e \u201cMusic File Magazine\u201d e, dal 2015, \u00e8 il direttore artistico della sezione Classica dell'Agenzia Euro Music."}
{"id": "5333580", "revid": "1305772", "url": "https://it.wikipedia.org/wiki?curid=5333580", "title": "Mad Season (disambigua)", "text": ""}
{"id": "5333597", "revid": "4175", "url": "https://it.wikipedia.org/wiki?curid=5333597", "title": "Leeds Carnegie", "text": ""}
{"id": "5333598", "revid": "473581", "url": "https://it.wikipedia.org/wiki?curid=5333598", "title": "Jack Samuels", "text": ""}
{"id": "5333602", "revid": "761672", "url": "https://it.wikipedia.org/wiki?curid=5333602", "title": "Contratto di collaborazione a progetto", "text": ""}
{"id": "5333609", "revid": "1305772", "url": "https://it.wikipedia.org/wiki?curid=5333609", "title": "Spadavecchia", "text": ""}
{"id": "5333610", "revid": "1745361", "url": "https://it.wikipedia.org/wiki?curid=5333610", "title": "Dei megli dei nostri megli", "text": "Dei megli dei nostri megli \u00e8 un cofanetto contenente tre CD e un DVD di Elio e le Storie Tese uscito nel novembre 2014.\nTracce.\nCD1 \u2013 \"Del meglio del nostro meglio Vol. 1\"\n\u00c8 la ristampa della raccolta uscita nel 1997.\nCD2 \u2013 \"Del meglio del loro meglio\"\nCD3 \u2013 \"Del medio del nostro medio\"\nDVD - \"Gli audiovisivi\"\n\"Contenuti speciosi\""}
{"id": "5333614", "revid": "761672", "url": "https://it.wikipedia.org/wiki?curid=5333614", "title": "Legge 14 febbraio 2003 n. 30", "text": ""}
{"id": "5333623", "revid": "767487", "url": "https://it.wikipedia.org/wiki?curid=5333623", "title": "Arcangelo Esposito", "text": "Biografia.\nFormatosi all'Accademia di belle arti di Roma, esordisce a Milano e prosegue l'attivit\u00e0 espositiva all'estero, per gran parte in area tedesca. Nel 1997 viene curata da Walter Guadagnini una monografia dedicata.\nPartecipa alle Quadriennali di Roma del 1986 e del 1996, mentre nel 1999 si aggiudica \"ex aequo\" il primo premio al XXXIX Premio Suzzara con il dipinto \"Misteri\", giocato su una ricerca materica e coloristica di matrice espressionista, da allora conservato nel Museo Galleria del Premio Suzzara.\nNel 2015 riceve il premio Bugatti-Segantini alla carriera artistica.\nProduzione artistica.\nLe tematiche dei suoi dipinti sono legate ad una connotazione arcaica e magica della realt\u00e0, mentre la ricerca estetica \u00e8 giocata sull'accostamento del bianco e nero agli ocra e ai rossi. Oltre che come pittore, \u00e8 attivo come incisore, scultore e \"video artist\"."}
{"id": "5333626", "revid": "354397", "url": "https://it.wikipedia.org/wiki?curid=5333626", "title": "Ossigeno singoletto", "text": "Ossigeno singoletto \u00e8 il nome comune dato al pi\u00f9 basso degli stati eccitati dell'ossigeno molecolare. L'ossigeno molecolare \u00e8 una specie inusuale rispetto alla maggior parte delle specie chimiche perch\u00e9 lo stato fondamentale \u00e8 uno stato di tripletto (3O2), mentre il pi\u00f9 basso stato eccitato \u00e8 un singoletto. L'ossigeno singoletto viene simboleggiato variamente come 1\u0394g, utilizzando il termine spettroscopico del particolare stato eccitato, o come 1O2, dove il numero 1 designa la molteplicit\u00e0 di spin, o anche semplicemente come *O2, dove l'asterisco denota lo stato eccitato.\nL'ossigeno singoletto si pu\u00f2 generare facilmente tramite un adatto composto fotosensibilizzatore e ha propriet\u00e0 molto diverse dallo stato fondamentale dell'ossigeno. L'ossigeno singoletto \u00e8 una specie molto reattiva, coinvolta nei processi di degradazione dei materiali esposti alla luce solare. Nella terapia fotodinamica si produce ossigeno singoletto per trattare tumori e altri processi iperproliferativi.\nStati elettronici.\nLa teoria degli orbitali molecolari prevede che alla configurazione elettronica fondamentale dell'ossigeno molecolare appartengano tre stati: lo stato fondamentale di tripletto identificato dal termine spettroscopico 3\u03a3g\u2013 e i due singoletti eccitati identificati come 1\u0394g e 1\u03a3g+. Questi due singoletti sono rispettivamente 94 e 157 kJ/mol al di sopra dello stato fondamentale. La differenza tra questi tre stati elettronici \u00e8 a volte raffigurata con schemi di orbitali molecolari come nella figura a fianco. Questa per\u00f2 \u00e8 solo una semplificazione, dato che nella figura sono raffigurati solo alcuni dei microstati interessati (due elettroni possono occupare i due orbitali \u03c0g degeneri di antilegame in sei modi diversi).\nIl singoletto a energia pi\u00f9 elevata 1\u03a3g+ ha tempo di vita molto breve e si disattiva rapidamente al singoletto sottostante 1\u0394g. Lo stato 1\u0394g \u00e8 quello noto comunemente come ossigeno singoletto. Nella specie isolata, in base alle regole di selezione la transizione 3\u03a3g\u2013 \u2192 1\u0394g \u00e8 proibita per spin, per simmetria e per parit\u00e0; di conseguenza l'eccitazione diretta dell'ossigeno fondamentale per formare ossigeno singoletto \u00e8 sostanzialmente impraticabile. Anche il processo inverso di decadimento 1\u0394g \u2192 3\u03a3g\u2013 \u00e8 fortemente proibito, quindi l'ossigeno singoletto, una volta formato, decade molto lentamente rispetto al singoletto eccitato 1\u03a3g+, con un tempo di vita radiativo (in alta atmosfera) stimato di circa 64 minuti. In soluzione, tuttavia, l'interazione con altre molecole riduce il tempo di vita a valori che possono andare da microsecondi a millisecondi.\nProduzione.\nNonostante l'eccitazione diretta di ossigeno molecolare (3O2) sia molto difficile, esistono vari metodi per produrre facilmente ossigeno singoletto (1O2). Il metodo pi\u00f9 comune \u00e8 sfruttare il processo di trasferimento di energia tra un fotosensibilizzatore organico e l'ossigeno. In questo caso si irradia un adatto composto (A), tipo rosa bengala, blu di metilene o una porfirina, formandone lo stato eccitato (*A). In seguito lo stato eccitato trasferisce parte della sua energia all'ossigeno fondamentale producendo ossigeno singoletto:\nAlternativamente esistono metodi chimici, come la reazione tra perossido di idrogeno e ipoclorito di sodio,\no la decomposizione termica dell'ozonuro del trifenilfosfito.\nPropriet\u00e0.\nL'ossigeno singoletto (1O2) ha propriet\u00e0 differenti dalla molecola di ossigeno fondamentale. In particolare 1O2 \u00e8 un ossidante molto pi\u00f9 forte di 3O2, come evidenziato dai valori del potenziale di riduzione in acqua:\nE\u00b0 (1O2/O2\u2013) = +0,79 V vs SCE\nE\u00b0 (3O2/O2\u2013) = \u20130,15 V vs SCE\nQuesto fa s\u00ec che l'ossigeno singoletto sia una specie molto reattiva, implicata in molti processi sia biologici che artificiali. \nL'ossigeno singoletto emette una fosforescenza molto debole a ~1270 nm, corrispondente alla differenza di energia di 94 kJ/mol della transizione 1\u0394g \u2192 3\u03a3g\u2013. Questa emissione non \u00e8 visibile a occhio nudo, essendo nell'infrarosso, ma si pu\u00f2 osservare agevolmente con opportuni spettrofluorimetri.\nTuttavia, quando la concentrazione dell'ossigeno singoletto \u00e8 molto elevata, \"due\" molecole di ossigeno singoletto possono urtarsi tra loro. In tal caso la loro disattivazione allo stato fondamentale produce una luminescenza a 634 e 703\u00a0nm, facilmente osservabile a occhio nudo (figura).\nChimica organica.\nAnche il comportamento chimico dell'ossigeno singoletto \u00e8 diverso da quello dell'ossigeno allo stato fondamentale. Ad esempio l'ossigeno singoletto pu\u00f2 dar luogo a reazioni di cicloaddizione Diels-Alder [4+2] e [2+2], reazioni ene e reazioni di ossidazione di eteroatomi (S, Se, P, N) e di complessi organometallici. L'ossigeno singoletto reagisce con un alchene \u2013CH=CH\u2013CH2\u2013 estraendo il protone allilico in una reazione tipo ene per formare un perossido organico allilico HO\u2013O\u2013R (R = alchile) che si pu\u00f2 poi ridurre all'alcool allilico. (Questa non \u00e8 una vera reazione ene, dato che non \u00e8 concertata: l'ossigeno singoletto forma un ecciplesso che a sua volta estrae l'idrogeno). Un esempio \u00e8 la ossigenazione del citronellolo, passo chiave per la sintesi dell'ossido di rosa:\nCon alcuni substrati si formano 1,2-diossaciclobutani, e dieni ciclici come il 1,3-cicloesadiene formano addotti di cicloaddizione [4+2].\nBiochimica.\nLa clorofilla presente nell'apparato fotosintetico delle piante agisce anche come fotosensibilizzatore portando inevitabilmente alla formazione di ossigeno singoletto. Quest'ultimo \u00e8 in grado di causare stress ossidativo nell'ambiente cellulare, alterando il funzionamento delle proteine, danneggiando le membrane, e minacciando la vita stessa della cellula. Questi danni sono evitati dalla presenza di carotenoidi che svolgono un ruolo protettivo, spegnendo l'ossigeno singoletto tramite una reazione di trasferimento di energia.\nNei mammiferi l'ossigeno singoletto \u00e8 una delle specie reattive dell'ossigeno (ROS = Reactive oxygen species), connessa all'ossidazione del colesterolo LDL e ai relativi effetti sull'apparato circolatorio. I polifenoli antiossidanti possono catturare le specie reattive dell'ossigeno riducendone la concentrazione e aiutando a prevenire questi effetti ossidativi dannosi.\nL'ingestione di composti che in presenza di luce possano produrre ossigeno singoletto pu\u00f2 provocare sensibilizzazione cutanea (vedi fototossicit\u00e0, fotodermatite). Per contro, la produzione mirata di ossigeno singoletto in tessuti specifici viene sfruttata nella terapia fotodinamica."}
{"id": "5333634", "revid": "118929714", "url": "https://it.wikipedia.org/wiki?curid=5333634", "title": "Hockey Club Sempione", "text": "L'Hockey Club Sempione era una squadra di hockey su pista di Milano.\nStoria.\nNei primi mesi del 1922 Natale Gaudenzi, De Filippi e Giovanni Vanni (quest'ultimo fu gi\u00e0 tra i fondatori, nel 1912, della Societ\u00e0 Skating Savini, prima squadra milanese nella storia dell'hockey su pista) fondarono l'Hockey Club Sempione, con sede a Milano in via Arona 5 in zona Sempione, da cui il club prese il nome. Sulla pista milanese di Corso Sempione (oggi scomparsa), la squadra partecip\u00f2 nel 1922 al primo campionato italiano di hockey su pista vinto dalla squadra di Pola. L'Hockey Club Sempione si riscatt\u00f2 vincendo i due campionati successivi del 1923 e 1924 e rappresentando l'Italia al Torneo di Montreux nel 1924."}
{"id": "5333637", "revid": "287204", "url": "https://it.wikipedia.org/wiki?curid=5333637", "title": "Hockey Club Excelsior Pola", "text": "L'Hockey Club Excelsior Pola \u00e8 stato un club italiano di hockey su pista avente sede a Pola, nella dismessa provincia dell'Istria.\nNella sua storia ha vinto la prima edizione del campionato nazionale di hockey su pista.\nStoria.\nGi\u00e0 prima dello scoppio della Prima guerra mondiale a Pola erano presenti 4 squadre cittadine di hockey su pista, che si sfidavano tra loro o con i sodalizi triestini. Non appena terminato il conflitto, le squadre si ricostituirono e ripresero immediatamente l'attivit\u00e0.\nL'Hockey Club Excelsior fu fondato il 18 febbraio 1922 e in quello stesso anno la squadra iscrisse per prima il proprio nome nell'Albo d'oro del massimo campionato italiano di hockey su pista, vincendo la 1\u00aa edizione."}
{"id": "5333659", "revid": "336846", "url": "https://it.wikipedia.org/wiki?curid=5333659", "title": "Segnaletica stradale in Turchia", "text": "I segnali stradali in Turchia sono regolati dal \"Trafik \u0130\u015faretleri Elkitabi\" (Codice della strada) della Repubblica di Turchia.\nSono installati lungo il ciglio della strada sul lato destro della carreggiata e sono suddivisi in segnali di pericolo (gruppo T), di regolamentazione (gruppo TT), di informazione (gruppo B), di parcheggio (gruppo P), temporanei (gruppo YB) e pannelli integrativi (gruppo PL).\nSe vi \u00e8 del testo nei segnali, questo \u00e8 in lingua turca, senza traduzioni in altre lingue (nemmeno nelle zone di confine o in zone con forti minoranze linguistiche), eccezion fatta per quelli con scritte come il segnale di \"Dogana\" che ha anche scritte in francese (\"Douane\"). La maggior parte dei segnali sono basati su disegni come nella maggior parte dei Paesi europei.\nLa Turchia \u00e8 uno dei pochi paesi che non utilizza la traduzione internazionale del segnale STOP (\"Fermarsi e dare precedenza\"); infatti nell'ottagono rosso c'\u00e8 la traduzione turca \"DUR\".\nAgli incroci non regolati da segnaletica stradale o semafori vige la regola generale di dare la precedenza ai veicoli provenienti da destra, a meno che non sia altrimenti specificato.\nSegnali di pericolo.\nI segnali di pericolo in Turchia hanno sfondo bianco ed una classica forma triangolare; il loro codice \u00e8 la lettera T seguita dal numero ufficiale."}
{"id": "5333669", "revid": "122246", "url": "https://it.wikipedia.org/wiki?curid=5333669", "title": "Divizia A1 (pallavolo maschile)", "text": "La Divizia A1 \u00e8 la massima serie del campionato rumeno di pallavolo maschile: al torneo partecipano dodici squadre di club rumene e la squadra vincitrice si fregia del titolo di campione di Romania."}
{"id": "5333670", "revid": "767487", "url": "https://it.wikipedia.org/wiki?curid=5333670", "title": "Dap Dippin' with Sharon Jones and the Dap-Kings", "text": "Dap Dippin' with Sharon Jones and the Dap-Kings \u00e8 l'album di debutto di Sharon Jones &amp; The Dap-Kings rilasciato nel 2002. \u00c8 anche il primo album con l'etichetta Daptone Records.\nTracce.\nTutte le canzoni sono state scritte da \"Bosco Mann\". Quelle che non hanno come autore quest'ultimo saranno segnati tra le parentesi:"}
{"id": "5333671", "revid": "80030", "url": "https://it.wikipedia.org/wiki?curid=5333671", "title": "Castello di Clagny", "text": ""}
{"id": "5333679", "revid": "1543377", "url": "https://it.wikipedia.org/wiki?curid=5333679", "title": "Aquaticrunner", "text": "Dal 2014 e 2015, con il termine Aquaticrunner, si identifica una pratica sportiva di multidisciplina come il triathlon, ma al contrario di esso, dove si prevede il passaggio di tre sport uno di seguito all'altro nuoto, bici e corsa, questa non ha la bicicletta e ha pi\u00f9 passaggi tra il nuoto e la corsa. Altra differenza \u00e8 che l'aquaticrunner non presenta zone di transizione dove l'atleta si cambia ma si nuota con le scarpe e nella corsa si trasporta il necessario per nuotare durante la corsa.\nVerso la fine del 2015 anche in Italia si \u00e8 adottato il termine internazionale Swimrun per questa pratica sportiva e lo stesso \u00e8 stato riconosciuto anche dallo CSEN (Ente di promozione sportivo Nazionale), disciplina che era \u00e8 nata a Stoccolma nel 2006 e inizialmente veniva praticata in acque fredde. In Nord Europa \u00e8 necessario l'ausilio di mute in neoprene smanicate o intere e di accessori come le palette, il pull buoy (galleggiante), maschera e boccaglio. In Italia la prima gara di questa tipologia \u00e8 stata fatta nel 2014, ma essendo il mare italiano, nel periodo estivo, pi\u00f9 caldo di quello nord europeo, la muta \u00e8 vietata, come sono vietati i vati accessori da nuoto, tranne il pull buoy che \u00e8 facoltativo.\nAquaticrunner \u00e8 rimasto quindi come nome riferimento della prima gara di Swimrun in Italia.\nLa gara pi\u00f9 lunga al mondo \u00e8 quella che ha dato inizio a questa disciplina sportiva e viene disputata in Svezia a Stoccolma appunto e prevede 64,7 di corsa e 9,4\u00a0km di nuoto. In Italia la prima ad essere disputata fu fatta nel 2014 tra Lignano e Grado e prevede 20\u00a0km di corsa e 4 di nuoto, attraversando 5 isole della laguna di Marano e Grado."}
{"id": "5333687", "revid": "380453", "url": "https://it.wikipedia.org/wiki?curid=5333687", "title": "Barueri Volleyball Club", "text": "Il Barueri Volleyball Club \u00e8 un club di pallavolo femminile brasiliana, avente sede a Barueri ed appartenente alla societ\u00e0 polisportiva Gr\u00eamio Recreativo Barueri.\nStoria.\nLa formazione di pallavolo femminile del Gr\u00eamio Recreativo Barueri viene fondata nel 1989, lavorando esclusivamente a livello giovanile, fino a quando nell'estate del 2013, in seguito al ritiro del neonato club di Jacare\u00ed, ne prende il posto in Superliga S\u00e9rie A. L'attivit\u00e0 nella pallavolo professionistica dura tuttavia una sola annata, cos\u00ec, dopo il sesto posto al Campionato Paulista ed il nono posto nella Superliga S\u00e9rie A 2013-14, appena fuori dai play-off, la prima squadra viene eliminata dai programmi del club, che torna a concentrarsi sul proprio settore giovanile. Grazie al supporto economico e tecnico di Jos\u00e9 Roberto Guimar\u00e3es, tuttavia, fra il 2016 e il 2017 la formazione ottiene dapprima la vittoria della Coppa d'Argento che le consente di partecipare alla Superliga S\u00e9rie B 2017 e quindi la promozione in Superliga S\u00e9rie A."}
{"id": "5333718", "revid": "1123217", "url": "https://it.wikipedia.org/wiki?curid=5333718", "title": "Fistulinacee", "text": ""}
{"id": "5333722", "revid": "92723", "url": "https://it.wikipedia.org/wiki?curid=5333722", "title": "Partito Comunista della Bielorussia (1918)", "text": "Il Partito Comunista della Bielorussia (, ), fino al 1952 Partito Comunista (bolscevico) della Bielorussia, \u00e8 stato la sezione repubblicana del Partito Comunista dell'Unione Sovietica nella RSS Bielorussa.\nStoria.\nFondato nel 1918 come ramo dell'allora Partito Comunista Russo (bolscevico), inizialmente contava membri. Dal 1919 al 1920 ha operato unitamente al Partito Comunista della Lituania con il nome di Partito Comunista (bolscevico) di Lituania e Bielorussia. L'attivit\u00e0 del partito \u00e8 stata interrotta nell'agosto 1991 per decreto del Soviet Supremo della Bielorussia.\nI successori del partito sono il Partito Bielorusso della Sinistra \"Un mondo giusto\" (nato nel 1991 e denominato fino al 2009 \"Partito dei Comunisti di Bielorussia\") e il Partito Comunista della Bielorussia, scissosi dal precedente nel 1996."}
{"id": "5333727", "revid": "1305772", "url": "https://it.wikipedia.org/wiki?curid=5333727", "title": "Hangar 18", "text": ""}
{"id": "5333731", "revid": "767487", "url": "https://it.wikipedia.org/wiki?curid=5333731", "title": "Saffo, venere di Lesbo", "text": "Saffo, venere di Lesbo \u00e8 un film del 1960 diretto da Pietro Francisci.\nTrama.\nNell'isola di Lesbo Saffo si innamora di Faone, ufficiale delle guardie del re e a capo della rivolta contro Melancro. Attide, rosa dalla gelosia, denuncia a Iperbio la presenza nel tempio di Faone. Questi viene mandato in esilio sulla Tracia, mentre Saffo, per evitare di sposare Iperbio, si rifugia con le sue allieve sacerdotesse nel tiaso, cio\u00e8 il Tempio di Afrodite.\nDurante il viaggio, Faone viene sorpreso da una tempesta e trascinato nel regno sottomarino di Poseidone. L'intervento di Afrodite lo libera da ogni pericolo: riuniti nuovamente i suoi guerrieri, Faone riesce a detronizzare Melancro e uccide Iperbio a duello. Tornato a Mitilene, sposa l'amata Saffo.\nProduzione.\nIl film, girato negli studi di Cinecitt\u00e0, in Cinemascope venne iscritto al Pubblico registro cinematografico con il n. 2.305. Presentato alla Commissione di Revisione Cinematografica il 23 luglio 1960, ottenne il visto di censura n. 32.508 del 5 agosto 1960 con una lunghezza della pellicola di 2.990 metri. Ebbe la prima proiezione pubblica il 24 agosto 1960. Il film venne proiettato in Francia, con il titolo \"Sapho\", il 18 novembre 1960; in Germania, con il titolo \"Sappho, venus von Lesbos\", il 10 febbraio 1961; e negli USA, con il titolo \"The Warrior Empress\", il 17 maggio 1961."}
{"id": "5333740", "revid": "767487", "url": "https://it.wikipedia.org/wiki?curid=5333740", "title": "Le leggi del desiderio", "text": "Le leggi del desiderio \u00e8 un film del 2015 diretto da Silvio Muccino, che l'ha anche scritto con Carla Vangelista.\nTrama.\nGiovanni Canton \u00e8 un popolare life-coach. Ai suoi incontri, un misto tra spettacolo teatrale e one-man-show, partecipa un gran numero di persone insoddisfatte della propria vita. Giovanni afferma di avere la ricetta giusta per realizzare qualsiasi desiderio. Alcuni lo considerano un mago, un santone, altri un buffone, un ciarlatano. Per iniziativa del suo editore Paolo Rubens, Giovanni indice un concorso: i tre vincitori saranno da lui seguiti per sei mesi, affinch\u00e9 possano, con i giusti suggerimenti e trucchetti, realizzare qualsiasi loro aspirazione.\nDistribuzione.\nIl film \u00e8 uscito nelle sale italiane il 26 febbraio 2015.\nAccoglienza.\nIl film si \u00e8 rivelato un flop commerciale. Lanciato in circa 400 sale, ha incassato meno di 600.000 euro."}
{"id": "5333756", "revid": "125305806", "url": "https://it.wikipedia.org/wiki?curid=5333756", "title": "Armstrong Siddeley Jaguar", "text": "L'Armstrong Siddeley Jaguar fu un motore aeronautico radiale a 14 cilindri doppia stella raffreddato ad aria sviluppato dall'azienda britannica Armstrong Siddeley nei tardi anni dieci ed avviato alla produzione in serie il decennio successivo.\nProdotto per tutti gli anni venti in varie versioni, aspirate e compresse, e con albero collegato all'elica direttamente o tramite un riduttore di velocit\u00e0, fu caratterizzato da dimensioni piuttosto compatte per l'epoca e, come capostipite, dalla modularit\u00e0 trasmessa ai successivi modelli, ovvero dalla intercambiabilit\u00e0 di alcuni dei principali componenti meccanici, come l'albero a gomito ed i cilindri completi, condividendoli con il 5 cilindri Mongoose, il 7 cilindri Lynx ed il 10 cilindri Double Mongoose al fine di occupare pi\u00f9 fasce di potenza contenendo costi di produzione e magazzino.\nUtilizzato per equipaggiare un gran numero di modelli di aereo di concezione britannica, venne commercializzato fino all'introduzione del motore da esso derivato, il Tiger, che ne riproponeva l'architettura.\nStoria del progetto.\nIl Jaguar venne sviluppato sulla base del Royal Aircraft Factory RAF.8, un propulsore proposto nel 1917 ma rimasto alla fase di progetto, modificando i disegni originali per poter incorporare nella struttura un compressore centrifugo al fine di evitare quanto possibile perdite di potenza legate alla rarefazione di aria in quota.\nIl prototipo venne avviato per la prima volta il 21 giugno 1922 ma i risultati delle prove si rivelarono inferiori alle aspettative non riuscendo a raggiungere le prestazioni emerse dai calcoli preliminari. Il progetto venne quindi rivisto intervenendo sui cilindri, aumentandone l'alesaggio fino ai 5.5 in (139,7 mm), modifica poi adottata da tutte le varianti a partire dal modello Jaguar II. In tutta la sua carriera il Jaguar soffr\u00ec di una congenita tendenza a vibrare, problema relativo alla mancanza di cuscinetti di supporto dell'albero a gomito.\nLa versione di maggior prestazioni, il Jaguar VIC, riusc\u00ec ad esprimere una potenza massima al decollo pari a 490\u00a0hp (365\u00a0kW) alla velocit\u00e0 di rotazione di 1\u00a0950 giri/min, per una massa di 413\u00a0kg (910\u00a0lb)."}
{"id": "5333758", "revid": "767487", "url": "https://it.wikipedia.org/wiki?curid=5333758", "title": "Chleuastochoerus", "text": "Il cleuastochero (gen. Chleuastochoerus) \u00e8 un mammifero artiodattilo estinto, appartenente ai suidi. Visse tra il Miocene superiore e il Pliocene inferiore (circa 9 - 5 milioni di anni fa) e i suoi resti fossili sono stati ritrovati in Asia.\nDescrizione.\nQuesto animale, simile a un cinghiale, possedeva un cranio piuttosto diverso da quello di altri suidi miocenici. Il cranio era relativamente corto, dotato di un osso rostrale (ed \u00e8 probabile che vi fossero muscoli rostrali notevolmente sviluppati). L'arcata zigomatica era relativamente robusta, dotata di un curioso scudo anteriore, ed era presente inoltre una regione ispessita sopra i canini, probabilmente a protezione degli stessi. La struttura della corona dei denti posteriori di \"Chleuastochoerus\" era relativamente semplice, anche se variava a seconda delle specie (pi\u00f9 semplice in C. stehlini, pi\u00f9 complicata in C. linxiaensis).\nClassificazione.\nI primi fossili di questo animale (denti isolati) furono ritrovati in terreni del Miocene superiore in Cina, e vennero descritti nel 1903 da Schlosser con il nome di Sus stehlini. Nel 1928 Pearson, studiando numerosi altro materiale proveniente dalla Cina nella collezione Lagrelius del museo di Uppsala, istitu\u00ec il genere \"Chleuastochoerus\", attribuendone anche i denti studiati da Schlosser. La specie tipo divenne quindi \"C. stehlini\"; un'altra specie cinese, \"C. linxiaensis\", venne descritta nel 2014 e differisce dalla precedente per il cranio pi\u00f9 allungato, i canini pi\u00f9 compressi e i molari pi\u00f9 specializzati. Una terza specie, C. tuvensis, proviene dalla Russia e sembra che si sia diramata dalle altre due specie al principio del Miocene superiore. Fossili di \"C. stehlini\" sono stati ritrovati anche in Vietnam, mentre altri resti attribuiti con qualche incertezza a questo genere risalgono al Pliocene inferiore.\n\"Chleuastochoerus\" \u00e8 un suide dalla posizione tassonomica discussa. Alcuni preferiscono considerarlo un membro basale (anche se tardivo) della sottofamiglia Hyotheriinae (Hou e Deng, 2014), altri lo pongono nella sottofamiglia Suinae (Vislobokova, 2009). L'incertezza di questa classificazione \u00e8 dovuta alle caratteristiche dentarie piuttosto basali di \"Chleuastochoerus\", che per alcuni versi sembrano richiamare gli arcaici e poco specializzati ioteriini, per altri versi assomigliano ai suini pi\u00f9 basali.\nPaleobiologia.\nUno studio operato da Hou e colleghi nel 2014 ha confrontato un cranio di \"Chleuastochoerus\" con quelli di alcuni suidi e pecari attuali. La presenza di un osso rostrale e di forti muscoli rostrali indica che \"Chleuastochoerus\" possedeva una notevole capacit\u00e0 di scavo, anche se la superficie occipitale relativamente stretta e la brevit\u00e0 del cranio potrebbero aver limitato la gamma di movimento. La piastra pre-zigomatica e l'ispessimento osseo sopra i canini potrebbero aver giocato un ruolo nella protezione del cranio e dei canini durante l'attivit\u00e0 di scavo. I massicci muscoli masticatori, ricostruiti grazie al parietale ben sviluppato e alla presenza di notevoli creste zigomatiche, avrebbero permesso alla bocca di chiudersi rapidamente e avrebbero contribuito a spostare la mandibola sia longitudinalmente che lateralmente. \nLa configurazione del giunto cranio-mandibolare e la sua posizione relativamente elevata mostrano chiaramente che \"Chleuastochoerus\" era in grado attuare di movimenti atti alla frantumazione e alla macinazione durante la masticazione. La struttura relativamente semplice delle superfici dei denti suggerisce che il cibo di \"Chleuastochoerus\" potrebbe essere stato pi\u00f9 tenero di quello dei suidi attuali. Si ritiene che la dieta di \"Chleuastochoerus\" fosse una via di mezzo tra quella dei suidi di foresta e quella dei suidi che vivono in zone pi\u00f9 aperte. L'habitat di \"Chleuastochoerus\" doveva essere al limitare di foreste relativamente umide o in aree di steppa aperta nelle vicinanze (Hou et al., 2014)."}
{"id": "5333760", "revid": "729019", "url": "https://it.wikipedia.org/wiki?curid=5333760", "title": "Dave Attwood", "text": "Biografia.\nCampione di lancio del disco a livello under-16, in seguito a un infortunio che gli imped\u00ec di allenarsi Attwood decise di dedicarsi definitivamente al rugby. Si un\u00ec nel 2005 al Bristol, squadra della sua citt\u00e0 natale, continuandovi a giocare per quattro stagioni. Laureatosi nel frattempo in fisica e filosofia all'Universit\u00e0 di Bristol, nel 2009 firm\u00f2 un nuovo contratto trasferendosi al Gloucester.\nDopo un'eccellente prima stagione a Gloucester, Dave Attwood venne convocato dal CT dell' Martin Johnson per il tour in Australia del 2010 dove per\u00f2 non gioc\u00f2 in nessuno dei \"test match\" ufficiali contro i padroni di casa. Il debutto internazionale non tard\u00f2 comunque ad arrivare: cinque mesi pi\u00f9 tardi, il 6 novembre, gioc\u00f2 a Twickenham contro la subentrando dalla panchina.\nNel 2011 Attwood lasci\u00f2 il Gloucester per andare a giocare con il Bath, squadra con la quale raggiunse la finale di Challenge Cup 2013-14.\nCollegamenti esterni.\n "}
{"id": "5333764", "revid": "31886", "url": "https://it.wikipedia.org/wiki?curid=5333764", "title": "Oziorinco", "text": ""}
{"id": "5333765", "revid": "1305772", "url": "https://it.wikipedia.org/wiki?curid=5333765", "title": "David Attwood", "text": ""}
{"id": "5333769", "revid": "31886", "url": "https://it.wikipedia.org/wiki?curid=5333769", "title": "Otiorinco", "text": ""}
{"id": "5333771", "revid": "590", "url": "https://it.wikipedia.org/wiki?curid=5333771", "title": "Ceramiche B.T.O. Bartoloni", "text": ""}
{"id": "5333772", "revid": "486946", "url": "https://it.wikipedia.org/wiki?curid=5333772", "title": "Parco di Sch\u00f6nbrunn", "text": ""}
{"id": "5333773", "revid": "729019", "url": "https://it.wikipedia.org/wiki?curid=5333773", "title": "Campionato mondiale di roller derby maschile 2014", "text": "Il campionato mondiale di roller derby maschile 2014, prima edizione di tale competizione (World Cup), si \u00e8 tenuto a Birmingham, in Inghilterra, dal 14 al 16 marzo 2014 ed \u00e8 stato vinto dagli . La competizione ha ottenuto il riconoscimento ufficiale della MRDA (a sua volta riconosciuta dagli organizzatori come l'organismo rappresentativo del roller derby maschile a livello mondiale) e della FIRS.\nImpianti.\nDistribuzione degli impianti del campionato mondiale di roller derby maschile 2014\nRisultati e classifiche.\n\"Nelle tabelle: P.ti = Punti; % = Percentuale di vittorie; G = Incontri giocati; V = Vittorie; S = Sconfitte; PF = Punti fatti; PS = Punti subiti; DP = Differenza punti.\""}
{"id": "5333813", "revid": "80030", "url": "https://it.wikipedia.org/wiki?curid=5333813", "title": "Pontchartrain", "text": ""}
{"id": "5333815", "revid": "1543377", "url": "https://it.wikipedia.org/wiki?curid=5333815", "title": "World Wars - Il mondo in guerra", "text": "World Wars - Il mondo in guerra (\"The World Wars\"), nota anche come \"The World Wars - Il mondo in fiamme,\" \u00e8 una miniserie docu-fiction storica del 2014 incentrata sulle due guerre mondiali e gli anni intercorsi tra di esse.\nProduzione.\nLa miniserie alterna ricostruzioni con attori, immagini di repertorio e interviste a storici e figure istituzionali come l'ex-Segretario di Stato Colin Powell, l'ex-Segretario della difesa e direttore della CIA Leon Panetta, il senatore John McCain, l'ex-primo ministro britannico John Major e l'ex-Presidente del Consiglio Mario Monti.\nHa ricevuto tre nomination ai Premi Emmy 2014: miglior documentario o programma non-fiction, miglior sceneggiatura per un programma non-fiction e miglior montaggio audio per un programma non-fiction.\nDistribuzione.\nNegli Stati Uniti la miniserie \u00e8 stata trasmessa originariamente in tre parti il 26, 27 e 28 maggio 2014 su History. Il primo episodio, andato in onda nel Memorial Day, \u00e8 stato preceduto da un messaggio di Barack Obama. Successivamente, a giugno, \u00e8 stata trasmessa una versione estesa divisa in sei episodi. In Italia \u00e8 stata trasmessa in sei episodi su Sky dal 3 al 17 luglio 2014 e in chiaro su La EFFE dal 15 gennaio al 19 febbraio 2015.\nIl 9 settembre 2014 \u00e8 stata pubblicata negli Stati Uniti in DVD e Blu-ray. In Italia \u00e8 uscita in DVD a dicembre 2014 con il titolo \"The World Wars - Il mondo in fiamme\"."}
{"id": "5333816", "revid": "587852", "url": "https://it.wikipedia.org/wiki?curid=5333816", "title": "Williams FW37", "text": "La Williams FW37 \u00e8 un'automobile monoposto sportiva di Formula 1, costruita dalla Williams per partecipare al Campionato mondiale di Formula 1 2015.\nLivrea e sponsor.\nCome nella stagione precedente, le vetture della Williams scesero in pista con la livrea bianca con fascia rosso-blu-azzurra della Martini Racing. Perso l'appoggio del Banco do Brasil, sponsor personale di Felipe Nasr, passato alla Sauber, sulle fiancate delle monoposto britanniche apparve il marchio Rexona (Unilever).\nStagione.\nNelle prime gare della stagione la FW37 si piazz\u00f2 stabilmente nella zona punti, non ripetendo per\u00f2 i numerosi piazzamenti a podio della precedente FW36. Nel Gran Premio d'apertura, in Australia, Bottas fu costretto all'abbandono prima del via per un problema alla schiena. Massa, sull'altra monoposto, conquist\u00f2 un quarto posto, alle spalle delle Mercedes di Lewis Hamilton e Nico Rosberg e della Ferrari di Sebastian Vettel. Nelle gare seguenti Bottas torn\u00f2 al volante, conquistando una serie di risultati utili insieme al compagno di squadra.\nDopo una battuta d'arresto nel Gran Premio di Monaco, nel quale la monoposto si dimostr\u00f2 poco competitiva ed entrambi i piloti terminarono fuori dalla zona punti, in Canada Bottas ottenne il primo podio stagionale, chiudendo al terzo posto alle spalle di Hamilton e Rosberg. Il risultato fu ripetuto da Massa nel successivo Gran Premio d'Austria. A Silverstone Massa e Bottas, scattati dalla seconda fila, condussero la gara fino alla prima serie di pit stop, venendo poi sopravanzati da Lewis Hamilton. Nella seconda parte di gara, disputata sotto la pioggia, i due piloti furono passati anche da Rosberg e Vettel, chiudendo in quarta e quinta posizione. Nel Gran Premio d'Ungheria n\u00e9 Massa n\u00e9 Bottas (penalizzato da una foratura nelle ultime fasi di gara) ottennero punti, fatto che si verific\u00f2 anche nel Gran Premio degli Stati Uniti, nel quale entrambi furono costretti al ritiro per un guasto alle sospensioni. Nelle altre gare almeno uno dei due piloti entr\u00f2 nei primi dieci, con altri due terzi posti (ad opera di Massa in Italia e di Bottas in Messico) come migliori risultati.\nIn classifica costruttori la Williams conferm\u00f2 il terzo posto della stagione precedente, seppur con meno punti (257 contro 320)."}
{"id": "5333821", "revid": "287204", "url": "https://it.wikipedia.org/wiki?curid=5333821", "title": "Football Club Savoia 1908 2004-2005", "text": "Questa voce raccoglie le informazioni riguardanti il Savoia nelle competizioni ufficiali della stagione 2004-2005.\nStagione.\nLa stagione 2004-2005 fu l'83\u00aa stagione sportiva del Savoia.\nSerie D 2004-2005: 3\u00ba posto\nOrganigramma societario.\nArea direttiva\nArea organizzativa\nArea sanitaria\nArea tecnica\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "5333822", "revid": "230119", "url": "https://it.wikipedia.org/wiki?curid=5333822", "title": "Film canadesi proposti per l'Oscar al miglior film straniero", "text": "Nel corso degli anni, diversi film canadesi sono stati candidati al Premio Oscar nella categoria miglior film straniero.\nIl Canada ha vinto in totale una statuetta e ha ricevuto 7 candidature."}
{"id": "5333823", "revid": "287204", "url": "https://it.wikipedia.org/wiki?curid=5333823", "title": "Football Club Savoia 1908 2005-2006", "text": "Questa voce raccoglie le informazioni riguardanti il Savoia nelle competizioni ufficiali della stagione 2005-2006.\nStagione.\nLa stagione 2005-2006 fu l'84\u00aa stagione sportiva del Savoia.\nSerie D 2005-2006: 10\u00ba posto\nOrganigramma societario.\nArea direttiva\nArea organizzativa\nArea sanitaria\nArea tecnica\nStatistiche.\n\"Statistiche aggiornate al 7 maggio 2006.\"\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso. "}
{"id": "5333824", "revid": "287204", "url": "https://it.wikipedia.org/wiki?curid=5333824", "title": "Football Club Savoia 1908 2006-2007", "text": "Questa voce raccoglie le informazioni riguardanti il Savoia nelle competizioni ufficiali della stagione 2006-2007.\nStagione.\nLa stagione 2006-2007 fu l'85\u00aa stagione sportiva del Savoia.\nSerie D 2006-2007: 5\u00ba posto\nOrganigramma societario.\nArea direttiva\nArea organizzativa\nArea sanitaria\nArea tecnica\nStatistiche.\n\"Statistiche aggiornate al GG mese AAAA.\"\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso. "}
{"id": "5333826", "revid": "599013", "url": "https://it.wikipedia.org/wiki?curid=5333826", "title": "Ersun Yanal", "text": "Carriera.\nInizia la carriera di allenatore guidando il Sarayk\u00f6yspor, per poi approdare al Denizlispor. Nel 2002 passa al Gen\u00e7lerbirli\u011fi, che allena fino al 2004.\nNel 2004 viene nominato commissario tecnico della nazionale turca. Viene esonerato alla luce dei risultati negativi ottenuti nel proprio girone di qualificazione al campionato del mondo 2006.\nIl 25 ottobre 2007 subentra sulla panchina del Trabzonspor, sottoscrivendo un contratto triennale. Rassegna le dimissioni il 28 aprile 2009.\nNel 2011 passa alla guida dell'Eski\u015fehirspor, conducendolo al settimo posto in campionato.\nIl 28 giugno 2013 viene nominato nuovo tecnico del Fenerbah\u00e7e. Il 27 aprile 2014, grazie al pari ottenuto contro il Rizespor, vince - con tre giornate di anticipo - il titolo, laureandosi campione di Turchia. Il 9 agosto si dimette dall'incarico per divergenze con la societ\u00e0.\nIl 12 novembre 2014 sostituisce Vahid Halilhod\u017ei\u0107 alla guida del Trabzonspor, facendo ritorno nel club di Trebisonda. Il 1\u00ba luglio 2015 rassegna le proprie dimissioni a causa di alcuni disaccordi con la societ\u00e0, dovuti al reintegro in rosa di K\u00e9vin Constant, calciatore messo ai margini del progetto tecnico dall'allenatore turco nei mesi precedenti.\nIl 17 maggio 2016 torna sulla panchina del Trabzonspor, firmando un contratto di due anni. Il 16 ottobre 2017 viene sollevato dall'incarico.\nIl 14 dicembre 2018 viene richiamato sulla panchina del Fenerbah\u00e7e, in piena lotta per non retrocedere, dopo 15 giornate di campionato. Conduce la squadra al sesto posto finale, mancando per un punto la qualificazione all'Europa League. Viene esonerato, il 2 marzo 2020, nel corso della stagione seguente, con la squadra al settimo posto."}
{"id": "5333830", "revid": "39692", "url": "https://it.wikipedia.org/wiki?curid=5333830", "title": "Frequenza del battito cardiaco", "text": ""}
{"id": "5333851", "revid": "1543377", "url": "https://it.wikipedia.org/wiki?curid=5333851", "title": "Rivalit\u00e0 calcistica Francia-Italia", "text": "La rivalit\u00e0 calcistica - identifica gli incontri tra le due rispettive Nazionali, tra le pi\u00f9 titolate in campo europeo e mondiale, che hanno dato vita a contese agonisitiche che si protraggono da decenni.\nL'apice delle sfide tra Francia e Italia sono state la finale del campionato europeo di calcio 2000 e la successiva finale del campionato mondiale di calcio 2006.\nStoria.\nLa rivalit\u00e0 tra Francia e Italia trova radici ben profonde e non solo legate al mondo del calcio. Sussiste da sempre tra i due paesi un rapporto di amore-odio contraddistinto dal rispetto e la stima reciproci, ma accompagnato spesso da scherno e competizione, a livello economico-commerciale ma anche culturale. Anche per questo motivo le loro sfide sono molto sentite da giocatori, dirigenti, giornalisti e tifosi, tanto che alcuni hanno cominciato a chiamarle \"derby d'Europa\".\nI match giocati tra di loro fanno parte della storia dei tornei mondiali ed europei. In particolare, la finale del campionato d'Europa del 2000 giocata allo stadio di Rotterdam e la finale del campionato del mondo del 2006 giocata allo stadio di Berlino. Inoltre \u00e8 stata proprio la Francia la prima avversaria dell'Italia, in un'amichevole a Milano nel 1910; la gara si concluse 6-2 a favore dei futuri \"azzurri\", all'epoca ancora vestiti di bianco.\nL'Italia \u00e8 avanti negli scontri diretti avendo battuto la Francia 18 volte in 37 partite (10 pareggi), mentre i transalpini hanno trionfato in 11 occasioni. Entrambe le squadre si sono alternate nel dominio della scena ma, per ben 62 anni, dal 1920 al 1982, i \"Bleus\" non hanno mai sconfitto l'Italia. Fino al 1978 le sfide hanno segnato la superiorit\u00e0 dell'Italia con 17 vittorie, 6 pareggi e 3 sconfitte; dal 1982 c'\u00e8 stata un'inversione di tendenza e nelle successive 13 sfide c'\u00e8 stato il dominio della Nazionale francese con 8 vittorie, 4 pareggi e 1 sconfitta.\nCompetizioni ufficiali.\nCoppa del mondo 1938.\nLa prima sfida tra le due nazionali in un torneo ufficiale \u00e8 nel corso del disputatosi proprio in terra francese. L'Italia campione in carica e la Francia padrona di casa si incontrano nei quarti di finale a Colombes, il 12 giugno 1938. Gli azzurri passano in vantaggio con Colaussi al 9\u00b0 del primo tempo, ma i transalpini rispondono un minuto dopo con Heisserer. La doppietta di Piola nel secondo tempo condanna i padroni di casa e trascina gli azzurri in semifinale.\nCoppa del mondo 1978.\nDopo quarant'anni esatti, le due nazionali si affrontano nella prima partita del proprio girone al . Si tratta dell'esordio mondiale del C.T. azzurro Bearzot. L'Italia si presenta al mondiale argentino con una squadra giovane e promettente che propone una formazione inedita, imperniata sull'asse portante del . Anche la Francia si presenta con giovani promettenti, molti dei quali per\u00f2 privi di esperienza internazionale.\nTuttavia, al fischio iniziale della sfida contro i transalpini, il 2 giugno allo stadio Mar del Plata, l'Italia si trova davanti a una Francia molto aggressiva che trova il gol del momentaneo 0-1 con Lacombe dopo soli 44 secondi. Gli azzurri provano a reagire e sfiorano il gol in pi\u00f9 occasioni, ma ogni volta vengono ostacolati dalla difesa francese. Al 29', dopo un'azione molto confusa, Rossi firma il meritato pareggio per la formazione azzurra. Riportatisi in parit\u00e0, gli azzurri riescono a controllare la controffensiva dei \"Bleus\". Platini, giovane promessa del calcio francese, subisce la marcatura stretta di Tardelli e non riesce a rendersi pericoloso. All'inizio della ripresa, gli azzurri aggrediscono fin dal primo minuto e, al 54', segnano il gol del definitivo 2-1 con Zaccarelli.\nQuesta vittoria dar\u00e0 inizio al ciclo di Bearzot sulla panchina azzurra, che raggiunger\u00e0 l'apice quattro anni pi\u00f9 tardi con la vittoria dei Mondiali in Spagna. La Francia, dopo la sconfitta contro l'Italia, uscir\u00e0 eliminata al primo turno. Da questa sconfitta, tuttavia, seguir\u00e0 per i \"Bleus\" un periodo di grandi soddisfazioni.\nCoppa del mondo 1986.\nL'ottavo di finale del mette di fronte Italia e Francia a quasi quattro anni dall'ultimo confronto (la vittoria in amichevole dei transalpini per 2-0 disputata a Parigi). L'Italia, dopo aver vinto i Mondiali di , non riesce a qualificarsi al e comincia a stentare in molte amichevoli. Il C.T. Bearzot, riconoscente ai giocatori che gli avevano fatto vincere il titolo di campione del mondo in Spagna, continuava a convocarli pur essendo questi ultimi ormai al tramonto della loro carriera. La Francia, invece, ricca di forti individualit\u00e0 (su tutti l'astro nascente Michel Platini, vincitore di tre edizioni consecutive del Pallone d'oro), riesce a vincere gli Europei 1984 e si presenta al mondiale del 1986 come una della favorite. Dopo un cammino problematico, gli azzurri passano il turno e agli ottavi si ritrovano proprio contro i \"Bleus\".\nBearzot mette in campo una squadra secondo lui adatta ad annullare il gioco avversario e chiede a Baresi di marcare a uomo Platini. Ma gi\u00e0 dal fischio d'inizio appare evidente che il piano tattico di Bearzot non funziona. Dopo soli quattordici minuti, l'Italia \u00e8 gi\u00e0 in svantaggio: tocco di Rocheteau per Platini, che entra in area e batte Galli in uscita. \u00c8 0-1 per la Francia. Nel primo tempo l'Italia prova di agguantare il risultato con Vierchowod, ma fallisce. Il secondo tempo \u00e8 lo specchio del primo, con la Francia in netto vantaggio sulla formazione azzurra. All'inizio della ripresa, dopo alcune occasioni, la Francia trova il meritato 0-2 con Stopyra che, servito da Rochetau, fredda Galli sul primo palo con un tocco d'esterno. L'innesto di Vialli al posto del deludente Galderisi non cambia risultato. Al triplice fischio dell'arbitro \u00e8 la Francia a passare il turno, mentre l'Italia campione del mondo \u00e8 costretta a lasciare anzitempo il mondiale.\nAl termine della sfida, Bearzot ammise la superiorit\u00e0 della formazione francese e qualche tempo dopo si dimise dall'incarico di commissario tecnico. Per la Francia fu un grande successo, condito soprattutto dall'aver eliminato i campioni del mondo in carica da cui, a detta dell'allenatore dei \"Bleus\" Michel, ci si aspettava senza dubbio qualcosa di meglio.\nTorneo di Francia.\nNegli anni 1990 la rivalit\u00e0 tra Francia e Italia si accende nuovamente. Mentre l'Italia vicecampione del mondo entra apertamente in crisi, la Francia si affida alla guida tecnica del C.T. Aim\u00e9 Jacquet che nel giro di quattro anni riesce a creare una squadra fortissima fondata sulla coalizione di giovani di talento. Spicca su tutti il nome di Zin\u00e9dine Zidane, definito da molti addetti ai lavori l'erede di Platini.\nNel 1997 le due nazionali si ritrovano ad affrontarsi nel Torneo di Francia, un quadrangolare per Nazionali organizzato dalla Federcalcio transalpina come \"banco di prova\" in vista del successivo , ospitati sempre in terra francese. La sfida si conclude 2-2, reti di Zidane e Djorkaeff per i \"Bleus\" e Casiraghi e Del Piero per gli azzurri.\nCoppa del mondo 1998.\nNel 1998, anno dei Mondiali francesi, la Francia si candida subito alla conquista del titolo di campione del mondo. L'Italia guidata da Cesare Maldini, invece, si presenta alla competizione con una squadra altrettanto competitiva, ma con un Alessandro Del Piero, il giocatore italiano pi\u00f9 atteso, in condizioni di forma precarie. Con l'attaccante della Juventus non al meglio, Maldini decide di convocare Roberto Baggio: sar\u00e0 lui il titolare finch\u00e9 Del Piero non si ristabilir\u00e0.\nMentre la Francia vince il proprio girone con grande autorit\u00e0, l'Italia fa fatica, ma passa il turno trascinata dall'esperienza di Baggio e dai gol di Vieri. Dopo la prima fase, Italia e Francia sono destinate a incontrarsi in un eventuale quarto di finale. Cos\u00ec, dopo aver battuto rispettivamente e , Italia e Francia si sfidano allo stadio di Saint-Denis, il 3 luglio 1998, davanti a 77.000 spettatori.\nL'Italia \u00e8 subito in difficolt\u00e0 contro i francesi. Infatti, gi\u00e0 all'inizio del primo tempo, Pagliuca deve subito opporsi con bravura a due tiri di Zidane e Petit. Il reparto difensivo fatica (Pessotto non riesce a marcare a uomo Zidane), cos\u00ec come quello d'attacco (Del Piero e Vieri non si rendono pericolosi sotto porta). Insoddisfatto dalla prestazione di Del Piero, criticato per i suoi \"movimenti incerti\" a fine gara, Maldini lo sostituisce con Baggio. Con l'ingresso del \"Divin Codino\" aumentano le occasioni da gol per l'Italia e i pericoli per la difesa francese. Nei tempi supplementari, dopo lo 0-0 dei regolamentari, proprio Baggio, lanciato da Albertini, sfiora il golden goal, calciando in corsa al volo un pallone che sfila di pochissimo dal palo destro della porta di Barthez.\nNell'epilogo dei calci di rigore, l'Italia viene eliminata per 3-4, complici gli errori di Albertini e Di Biagio (il cui rigore si stamp\u00f2 sulla traversa). Dopo 12 anni, la Francia si qualifica per le semifinali della Coppa del mondo, mentre l'Italia viene eliminata ai rigori per la terza edizione consecutiva. Il 12 luglio i transalpini conquisteranno il loro primo titolo mondiale, mentre dieci giorni pi\u00f9 tardi Maldini verr\u00e0 esonerato dall'incarico di C.T. e sostituito da Dino Zoff.\nEuropeo 2000.\nFrancia e Italia si rincontrano nella finale del , la sera del 2 luglio, allo stadio di Rotterdam. Sono i molti i reduci dalla sfida del 1998, ma ora con pi\u00f9 esperienza. Mentre la Francia si affida a Zidane, l'Italia pu\u00f2 contare stavolta sul talento di Francesco Totti.\nProprio il capitano della , dopo meno di un minuto, serve una palla pericolosa per Delvecchio che mette paura al portiere francese Barthez. Seguono due occasioni per Totti e ancora per Delvecchio. La Francia si accende dopo un quarto d'ora e ritrova i suoi riferimenti. Zidane guadagna metri preziosi per dare sfogo al talento, ma nel corso dell'intera sfida non riuscir\u00e0 mai a essere decisivo poich\u00e9 chiuso perfettamente dalla difesa e dal centrocampo azzurro. La ripresa incomincia con gli azzurri in affanno. Zoff toglie Fiore e fa entrare Del Piero. Totti arretra cos\u00ec a fare il trequartista e questo crea scompiglio nella difesa francese. Dopo due minuti dall'ingresso di Del Piero, Totti libera di tacco Pessotto che crossa al centro dell'area di rigore avversaria per Delvecchio. L'attaccante della Roma non sbaglia e porta in vantaggio gli azzurri. Dopo pochi minuti l'Italia ha la possibilit\u00e0 di raddoppiare con Del Piero che, servito perfettamente da Totti, calcia per\u00f2 poco fuori alla sinistra di Barthez.\nI francesi si rianimano nel finale e assalgono Toldo e la porta azzurra. Il portiere della riesce a salvare pi\u00f9 volte il risultato, ma a un minuto dalla fine accade l'imprevedibile. Su un rinvio di Barthez dalla tre quarti difensiva, nato da una punizione decretata dall'arbitro Anders Frisk, Wiltord riceve un assist sporcato da Cannavaro e tira di potenza verso la porta di azzurra. La palla passa sotto le gambe di Nesta e viene sfiorata appena da Toldo prima di finire in rete. \u00c8 1-1 e si va ai tempi supplementari. Entrambe le squadre sembrano poter vincere la partita, ma l'Italia \u00e8 pi\u00f9 scossa dei francesi, sia mentalmente sia fisicamente, e i rigori della semifinale contro i incominciano a sentirsi nelle gambe. Cos\u00ec, dopo un'altra occasione sprecata da Del Piero, i francesi trovano il raddoppio con Trezeguet al 103' del secondo tempo supplementare. Il suo \u00e8 il golden goal che vale alla Francia il secondo titolo di Campione d'Europa dopo quello vinto nel 1984 a Parigi.\nDue giorni dopo la finale, il C.T. degli azzurri Dino Zoff si dimette dall'incarico di C.T., infastidito da alcune dichiarazioni fatte dall'allora leader dell'opposizione Silvio Berlusconi che aveva criticato fortemente alcune sue scelte tattiche. Zoff chiude dunque la sua carriera sulla panchina azzurra con una sconfitta contro i \"Bleus\", terzo allenatore dopo Bearzot nel 1986 e Maldini nel 1998.\nCoppa del Mondo 2006.\nDopo la sfida del 2000, Italia e Francia attraversano un periodo difficile. Date tra le favorite per la vittoria del Campionato mondiale di calcio 2002, entrambe vengono eliminate in maniera clamorosa: gli azzurri vengono sconfitti negli ottavi dalla padrone di casa, mentre i transalpini escono addirittura al primo turno della competizione. Neanche agli Europei 2004 le due squadre riescono ad approdare sul podio: l'Italia viene eliminata nella fase a gironi pur non avendo subito nemmeno una sconfitta a causa dei pari punti con la Svezia e la Danimarca e la sfida 2-2 finita tra queste ultime, mentre la Francia viene eliminata a sorpresa dalla Grecia, futura vincitrice del torneo. Come conseguenza, nel 2006 le due nazionali iniziano un'opera di radicale cambiamento sia della rosa sia della gestione tecnica. Marcello Lippi viene chiamato a guidare gli azzurri, mentre la panchina dei \"Bleus\" viene affidata a Raymond Domenech.\nL'Italia pu\u00f2 contare su un gruppo che annovera alcuni campioni presenti nelle due sfide del 1998 e del 2000 e si qualifica facilmente al Mondiale del 2006 in programma in Germania. La Francia attraversa invece un difficile periodo di transizione a causa dell'addio di alcuni giocatori veterani, Zidane e Thuram su tutti, i quali per\u00f2 decidono di tornare in nazionale su richiesta di Domenech dopo le fatiche della Francia alle qualificazioni mondiali. Con l'aiuto dei suoi giocatori pi\u00f9 rappresentativi, la Francia riesce a qualificarsi ai mondiali.\nEntrambe le nazionali si presentano al mondiale tedesco non da favorite, ma comunque in grado di mettere in difficolt\u00e0 qualsiasi avversario ostico. Dopo un cammino pi\u00f9 brillante rispetto a quello della fase a gironi, le due nazionali approdano in finale: l'Italia batte Australia, Ucraina e Germania, mentre la Francia riesce a superare la Spagna, il Brasile e il Portogallo. La sfida finale si svolge la sera del 9 luglio 2006, all'Olympiastadion di Berlino. La Francia passa in vantaggio con un gol del capitano Zidane al 7\u00ba minuto su calcio di rigore. L'Italia reagisce pareggiando con Materazzi al 19\u00b0 sugli sviluppi di un calcio d'angolo battuto da Pirlo. Dopo un primo tempo alla pari, la seconda frazione di gioco vede gli azzurri in evidente calo, e i \"Bleus\" ne approfittano iniziando ad aggredire la difesa italiana, ma senza particolare successo. Dopo le prime sostituzioni, per\u00f2, \u00e8 l'Italia a rendersi pericolosa: al 61', Toni realizza di testa un gol sugli sviluppi di un calcio di punizione, ma l'arbitro lo annulla per fuorigioco. La partita si protrae oltre i supplementari e in questo frangente di gioco Zidane viene espulso dall'arbitro Horacio Elizondo, su indicazione del quarto ufficiale di gara, per aver colpito intenzionalmente Materazzi con una testata, chiudendo di fatto nel peggiore dei modi la sua carriera da calciatore.\nAl termine dei 120 minuti il risultato \u00e8 ancora fermo sull'1-1 e, per la seconda volta nella storia, l'assegnazione della Coppa del Mondo \u00e8 decisa ai tiri di rigore. Gli italiani non sbagliano nessuno dei cinque rigori decisivi, mentre per la Francia \u00e8 decisivo l'errore dal dischetto di Trezeguet, proprio lo stesso giocatore che aveva punito gli azzurri nella finale di Euro 2000. Il calcio di rigore di Grosso incorona gli azzurri campioni del mondo per la quarta volta nella loro storia.\nEuropeo 2008.\nIl 27 gennaio 2006, cio\u00e8 alcuni mesi prima la finale dei Mondiali in Germania, Italia e Francia vengono inaspettatamente inserite nello stesso girone di qualificazioni al campionato europeo di calcio 2008. Il 6 settembre, due mesi dopo l'ultimo confronto, le due nazionali si ritrovano faccia a faccia a Parigi per la seconda gara di qualificazione. Gli azzurri sono campioni del mondo in carica, ma sono solo l'ombra della squadra scesa in campo a Berlino a luglio: a Saint Denis, i \"Bleus\" di Domenech battono li battono infatti per 3-1 (doppietta di Govou e Henry per i francesi e Gilardino per gli italiani). Roberto Donadoni, chiamato in causa dopo le dimissioni di Lippi, non viene risparmiato dalla critica che mette in discussione la sua permanenza sulla panchina azzurra.\nIl 10 agosto 2007, alcuni giorni prima della partita di ritorno a Milano, Domenech concede un'intervista al quotidiano \"Le Parisien\" in cui lancia accuse pesanti e precise all'Italia:\nIn merito a queste dichiarazioni \u00e8 intervenuto il team manager degli azzurri Gigi Riva che ha risposto alle offese del C.T. francese:\nL'UEFA ha immediatamente squalificato Domenech, impedendogli dunque di sedersi sulla panchina dei \"Bleus\" in occasione del match di ritorno contro gli azzurri, conclusosi 0-0. Il risultato, seppur deludente a livello sportivo, permette ai francesi di mantenere il primato nel girone di qualificazione impedendo la rimonta degli azzurri. La squadra di Donadoni riesce per\u00f2 a completare un filotto di 4 vittorie consecutive, che le permettono di superare i transalpini in classifica e cos\u00ec di concretizzare la qualificazione a Euro 2008 (per la Francia \u00e8 decisiva la sconfitta contro la e il pareggio contro l').\nIl 2 dicembre 2007 l'urna di Lucerna intreccia ancora una volta il cammino di Italia e Francia, che vengono pescate in un girone di ferro insieme a e . Dopo due giornate, entrambe le nazionali sono reduci da una sconfitta contro gli olandesi e un pareggio contro i rumeni, e la gara tra loro diventa dunque decisiva per il passaggio al turno successivo, sperando contemporaneamente che l'incontro tra Olanda e Romania non termini con la vittoria dei secondi.\nL'Italia tiene in pugno la partita sin dal primo minuto, trovandosi di fronte a una Francia priva di Rib\u00e9ry gi\u00e0 dall'ottavo minuto per infortunio. Al 24', Toni, liberato da solo davanti a Coupet, viene travolto da Abidal al centro dell'area, causando un rigore netto accompagnato dall'espulsione del francese per fallo da ultimo uomo. Sul dischetto si presenta Andrea Pirlo che spiazza Coupet e porta in vantaggio gli azzurri. Nei minuti finali del primo tempo, gli azzurri costruiscono l'ennesima occasione per il raddoppio, ma Grosso colpisce il palo su punizione dai 28 metri. Nel secondo tempo, gli azzurri trovano il raddoppio con De Rossi, la cui punizione viene deviata da Henry. A tre minuti dalla fine, l'Olanda batte la Romania (vincendo in questo modo il raggruppamento) e l'Italia passa il turno come seconda con la conseguente vittoria sulla Francia, la prima conseguita nei novanta minuti regolamentari dai tempi dei Mondiali 1978.\nStatistiche.\nNelle tabelle \u00e8 illustrata la storia degli incontri ufficiali disputati dalle due nazionali. Il bilancio delle sfide nelle competizioni \u00e8 in perfetta parit\u00e0, con 4 vittorie italiane, 4 francesi e 4 pareggi. Con le amichevoli, il bilancio finale delle 39 sfide vede 18 vittorie dell'Italia, 10 pareggi e 11 vittorie della Francia. I quarti di finale del Campionato mondiale di calcio 1998 e la finale del Campionato mondiale di calcio 2006, finite ai rigori, sono considerate pareggi.\n\"Dati aggiornati al 1\u00ba giugno 2018.\"\nCannonieri.\nDi seguito \u00e8 riportato l'elenco dei principali cannonieri in tutte le gare ufficiali disputate tra le due nazionali:\n5 reti\n4 reti\n3 reti\n2 reti"}
{"id": "5333858", "revid": "674368", "url": "https://it.wikipedia.org/wiki?curid=5333858", "title": "Unione Sportiva Carrarese Pietrino Binelli 1946-1947", "text": ""}
{"id": "5333859", "revid": "674368", "url": "https://it.wikipedia.org/wiki?curid=5333859", "title": "Unione Sportiva Carrarese Pietrino Binelli 1947-1948", "text": ""}
{"id": "5333860", "revid": "674368", "url": "https://it.wikipedia.org/wiki?curid=5333860", "title": "Unione Sportiva Carrarese Pietrino Binelli 1948-1949", "text": ""}
{"id": "5333861", "revid": "674368", "url": "https://it.wikipedia.org/wiki?curid=5333861", "title": "Unione Sportiva Carrarese Pietrino Binelli 1949-1950", "text": ""}
{"id": "5333869", "revid": "674368", "url": "https://it.wikipedia.org/wiki?curid=5333869", "title": "Unione Sportiva Carrarese Pietrino Binelli 1950-1951", "text": ""}
{"id": "5333870", "revid": "709565", "url": "https://it.wikipedia.org/wiki?curid=5333870", "title": "Dan Hawkins", "text": ""}
{"id": "5333889", "revid": "71021506", "url": "https://it.wikipedia.org/wiki?curid=5333889", "title": "Bassa Bergamasca Orientale", "text": ""}
{"id": "5333893", "revid": "92723", "url": "https://it.wikipedia.org/wiki?curid=5333893", "title": "Motore a cinque tempi", "text": "Il motore a cinque tempi \u00e8 un motore endotermico a espansione multipla.\nGi\u00e0 dal 1879 Nikolaus Otto, tent\u00f2 la costruzione di un motore con un'espansione frazionata in analogia ai motori a vapore, che possono avere una doppia o una tripla espansione. Il tentativo, per\u00f2, non diede risultati soddisfacenti e non fu approfondito.\nLa espansione frazionata in pi\u00f9 cilindri successivi nei motori a combustione interna ha lo scopo di rendere \"non simmetrica\" la volumetria di compressione (passiva) rispetto a quella di espansione (attiva), prolungando questa ultima; questo produrrebbe un notevole incremento della energia prodotta con un minore necessit\u00e0 di refrigerazione, (l'energia dispersa come calore \u00e8 minore dato che buona parte \u00e8 trasformata in energia), ed inoltre un abbassamento della rumorosit\u00e0, dato che lo scarico non avviene in atmosfera, ma \u00e8 incanalato in un ulteriore cilindro di espansione, e lo scarico da questo in atmosfera avviene con temperature e pressioni residue notevolmente minori.\nLa inglese Ilmor Engineering, nel 2007, ha prodotto sperimentalmente un motore a tre cilindri (due di alta pressione, ed uno di bassa o seconda espansione), i due cilindri ad alta pressione sono a quattro tempi, mentre quello a bassa pressione, centrale, realizza un'ulteriore espansione ad ogni giro.\nIl motore ha i tre cilindri allineati sullo stesso albero motore, con il perno di manovella del cilindro centrale in opposizione ai due cilindri laterali. \nLa geometria del motore \u00e8 funzionalmente obbligata, cio\u00e8 il singolo cilindro centrale di seconda espansione riceve alternativamente lo scarico da uno o dall'altro cilindro di alta pressione, ai due lati.\nIl cilindro centrale dato che accoglie il gas gi\u00e0 espanso da un cilindro di alta pressione, ha cilindrata maggiore (circa il doppio) per aumento sia di diametro che di corsa.\nI consumi specifici dichiarati sono molto interessanti."}
{"id": "5333897", "revid": "61051", "url": "https://it.wikipedia.org/wiki?curid=5333897", "title": "Morane-Saulnier Parasol", "text": ""}
{"id": "5333900", "revid": "61051", "url": "https://it.wikipedia.org/wiki?curid=5333900", "title": "Morane-Saulnier Bullet", "text": ""}
{"id": "5333904", "revid": "124882529", "url": "https://it.wikipedia.org/wiki?curid=5333904", "title": "Taron Egerton", "text": "Nel 2020 ha ricevuto il plauso della critica per la sua interpretazione di Elton John nel film \"Rocketman\", per cui si \u00e8 aggiudicato il Golden Globe per il miglior attore in un film commedia o musicale.\nBiografia.\nTaron Egerton nasce il 10 novembre 1989 a Birkenhead, nel Merseyside, pochi anni dopo si trasferisce a Llanfairpwll, in Galles ed a 12 anni si sposta poi con tutta la famiglia ad Aberystwyth, dove rimane fino all'et\u00e0 di 20 anni, appassionandosi alla recitazione.\nA soli 21 anni, l'amore per il palcoscenico gli fa vincere lo Stephen Sondheim Society \"Student Performer of the Year\", che gli consentir\u00e0 di diventare uno dei membri del National Youth Theatre e di frequentare l'Aberystwyth Arts Centre. Dopo aver studiato alla Ysgol Penglais Comprehensive School, decide di diventare un attore e si sposta alla RADA, laureandosi in arte drammatica nel 2012. Nel frattempo, studia danza, canto (\u00e8 tenore) e coreografia.\nEgerton ha debuttato nel 2013 ottenendo un piccolo ruolo in due episodi di \"Lewis\" come Liam Jay. Successivamente \u00e8 stato aggiunto al cast della serie televisiva\" The Smoke\". In \"Kingsman - Secret Service\", Egerton ha il ruolo di Gary \"Eggsy\" Unwin, il favorito del personaggio interpretato da Colin Firth; il film si rivela essere un grande successo, incassando 400 milioni di dollari. Per questo ruolo, l'attore ha ricevuto una nomination ai BAFTA come miglior stella emergente. Sempre nel 2014 Egerton \u00e8 stato il co-protagonista nel film \"Testament of Youth\", basato sulla vita di Vera Brittain, interpretato da Alicia Vikander e Kit Harington.\nNel 2015 ha preso parte al film \"Legend\", con Tom Hardy, interpretando Mad Teddy. Nel 2016 ha interpretato, invece, il ruolo di Eddie \"The Eagle\" Edwards, nel film \"Eddie the Eagle - Il coraggio della follia\" di Dexter Fletcher, affiancato da Hugh Jackman. Inoltre, presta la voce al gorilla Johnny del film d'animazione \"Sing\", diretto da Garth Jennings. \u00c8 stato nominato dalla rivista \"GQ\" come uno dei 50 uomini britannici pi\u00f9 eleganti del 2015 (40\u00ba) e del 2016 (13\u00ba).\nNel 2017 Egerton \u00e8 protagonista del sequel di \"Kingsman - Secret Service\", \"Kingsman - Il cerchio d'oro\". Mentre nel 2018 \u00e8 nel cast del film \"Billionaire Boys Club\" ed interpreter\u00e0 Robin Hood nel film \"Robin Hood - L'origine della leggenda\", accanto a Jamie Foxx e Jamie Dornan. \nNel 2019 ha vestito i panni del cantante Elton John nel film \"Rocketman\", diretto da Dexter Fletcher e uscito nelle sale americane il 31 maggio 2019. In Italia \u00e8 uscito con due giorni di anticipo, il 29 maggio. La sua performance attoriale e canora riceve il plauso universale da parte della critica, tanto da ottenere la sua prima nomination ai Golden Globe nella sezione miglior attore in una commedia o musical e ai SAG Awards come miglior attore.\nDoppiatori italiani.\nNelle versioni in italiano dei suoi film, \u00e8 stato doppiato da:\nDa doppiatore \u00e8 sostituito da:"}
{"id": "5333908", "revid": "71021713", "url": "https://it.wikipedia.org/wiki?curid=5333908", "title": "Palazzo Visconteo di Brignano Gera d'Adda", "text": ""}
{"id": "5333910", "revid": "287204", "url": "https://it.wikipedia.org/wiki?curid=5333910", "title": "Football Club Savoia 1908 2007-2008", "text": "Questa voce raccoglie le informazioni riguardanti il Savoia nelle competizioni ufficiali della stagione 2007-2008.\nStagione.\nLa stagione 2007-2008 fu l'86\u00aa stagione sportiva del Savoia.\nSerie D 2007-2008: 7\u00ba posto\nOrganigramma societario.\nArea direttiva\nArea organizzativa\nArea tecnica\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso. "}
{"id": "5333911", "revid": "729019", "url": "https://it.wikipedia.org/wiki?curid=5333911", "title": "Puffin Island", "text": "Puffin Island (\"Oile\u00e1n na gC\u00e1n\u00f3g\" in gaelico irlandese) \u00e8 un'isola disabitata al largo delle coste del Kerry, in Irlanda, di cui fa parte.\nGeografia.\nL'isola \u00e8 separata dalla terraferma dal \" Puffin Sound\", un braccio di mare di circa 250 metri di ampiezza. \u00c8 lunga 1,5 km e larga 700 metri. Il suo punto pi\u00f9 alto raggiunge i 159 m s.l.m..\nTutela dell'ambiente.\nL'isola ospita importanti popolazioni di varie specie di uccelli marini, tra le quali la \"Fratercula arctica\" (\"puffin\" o pulcinella di mare), il \"Puffinus puffinus\" (berta minore atlantica) e \"Hydrobates pelagicus\" (uccello delle tempeste europeo). Nei primi anni ottanta vi \u00e8 stata istituita una riserva naturale su iniziativa dell'organizzazione conservazionista irlandese \"BirdWatch Ireland\".\nTrasporti.\nL'isola viene raggiunta da imbarcazioni turistiche che partono dall'isola di Valentia.\nStoria.\nSull'isola sono presenti le rovine di alcune antiche abitazioni e sono state effettuate ricerche archeologiche."}
{"id": "5333914", "revid": "71021881", "url": "https://it.wikipedia.org/wiki?curid=5333914", "title": "DemiDevimon", "text": ""}
{"id": "5333932", "revid": "1684799", "url": "https://it.wikipedia.org/wiki?curid=5333932", "title": "Filmografia di Looney Tunes e Merrie Melodies (1960-1969)", "text": "Questo \u00e8 un elenco di tutte le corti d'animazione rilasciati da Warner Bros. sotto i Looney Tunes e Merrie Melodies striscioni tra il 1960 e il 1969.\nUn totale di 145 cortometraggi originali sono stati distribuiti nel corso degli anni '60. Ad essi si aggiungono i due cortometraggi ri-editati dal pilota di \"Adventures of the Road Runner\".\nEpisodi.\n1965 - 19 titoli.\nTutti i cartoni animati, tranne Cats And Bruises protagonisti Daffy Duck o Wile E. Coyote e Road Runner.\nTutti i cartoni animati diretti da Rudy Larriva sono prodotti da Format Films.\n1966 - 15 titoli.\nTutti i cartoni animati Daffy Duck e Speedy Gonzales sono diretti da Robert McKimson.\nTutti i cartoni animati Wile E. Coyote e Road Runner sono diretti da Rudy Larriva tranne Sugar And Spies, che \u00e8 diretto dal primo.\n1967 - 10 titoli.\nNel 1967, Seven Arts, che aveva appena acquisito la Warner Bros., decise di internalizzare la produzione dei cartoni animati ancora una volta, con William L. Hendricks come produttore e Alex Lovy come direttore.\nTutti i cartoni animati, ad eccezione di Cool Cat e Merlino Magic Mouse, ebbero come co-protagonista Daffy e Speedy.\nTutti i cartoni animati prodotti da Format Films sono diretti da Rudy Larriva.\nI cartoni animati della DFE - DePatie - Freleng Enterprises sono diretti da Robert McKimson.\nTutti i cartoni animati dopo il 4 \u00b0episodio quell'anno sono diretti da Alex Lovy alla Warner Bros. Animation.\n1968 - 11 titoli.\nTutti i cartoni animati diretti da Alex Lovy tranne Bunny e Claude.\nLe riedizioni della Blue Ribbon furono chiusi quell'anno.\n1969 - 6 titoli.\nTutti i cartoni animati diretti da Robert McKimson. La Warner Bros. Animation Studio chiuse i battenti alla fine del 1969, quando il Kinney National Corporation ha acquisito la Warner Bros. da Seven Arts. \nInjun Trouble era l'ultimo cartone animato della WB fino al 1980, quando la Warner Bros. ha riaperto il reparto di animazione."}
{"id": "5333934", "revid": "599013", "url": "https://it.wikipedia.org/wiki?curid=5333934", "title": "Timo Baumgartl", "text": "Biografia.\n\u00c8 il figlio dell'ex giocatrice di pallamano della nazionale tedesca Michaela Baumgartl.\nCarriera.\nClub.\nStoccarda.\nDopo essere cresciuto calcisticamente, prima nel Maichingen e dopo nel Reutlingen 05, nel 2011 arriva nelle giovanili dello Stoccarda. Il 18 dicembre 2013 fa il suo esordio con la maglia dello Stoccarda II militante nella 3. Liga, terza divisione del campionato di calcio tedesco; in occasione della sconfitta esterna, per 1-2, contro il Borussia Dortmund II. Il 26 aprile 2014 mette a segno il suo primo gol in carriera che permette alla sua squadra di vincere, per 0-1, contro l'Heidenheim 1846. Con la conclusione del campionato lo Stoccarda II si piazza al 15\u00ba posto e il giovane difensore tedesco totalizza 6 presenze e 1 gol.\nGrazie alle sue buone prestazioni con la maglia della seconda squadra, l'8 novembre 2014 fa il suo esordio, con la prima squadra, in Bundesliga; scendendo in campo, al 65\u00ba minuto al posto del compagno di squadra Daniel Schwaab, nella sconfitta esterna, per 2-0, contro il Werder Brema. Il 23 novembre successivo gioca la sua prima partita da titolare, con la maglia dello Stoccarda, e per tutti i 90 minuti di gioco nella sconfitta casalinga, per 0-1, contro l'Augsburg. Conclude la sua prima stagione da professionista con un bottino di 20 presenze.\nLa seconda stagione tra i professionisti non \u00e8 delle migliori poich\u00e9 nell'arco della stagione subisce vari infortuni che lo costringono a stare fermo ai box per parecchio tempo, in pi\u00f9 la sua squadra si piazza al penultimo posto con la conseguente retrocessione. Chiude la stagione con 21 presenze.\nIl 4 dicembre 2016 mette a segno la sua prima rete con la maglia degli \"svevi\" in occasione della trasferta vinta, per 0-4, contro l'. Il 21 maggio 2017 insieme ai suoi compagni conquista il primo posto nella 2. Fu\u00dfball-Bundesliga riportando cos\u00ec lo Stoccarda in Bundesliga. Conclude la stagione con 30 presenze e 1 rete.\nIl 28 aprile 2018 disputa la sua centesima partita con indosso la maglia dello Stoccarda, in occasione della vittoria, per 0-1, contro il . Conclude la sua quarta stagione con la maglia dei \"rossi\" con 31 presenze.\nPSV.\nIl 25 luglio 2019 passa a titolo definitivo al per 10 milioni di euro. Il giocatore firma un contatto quinquennale, valido fino al 30 giugno 2024.\nUnion Berlino.\nDopo due anni in cui ha trovato poco spazio viene messo sul mercato dal club olandese, che il 1\u00ba luglio 2021 viene ceduto in prestito all'.\nStatistiche.\nPresenze e reti nei club.\n\"Statistiche aggiornate al 20 ottobre 2018.\""}
{"id": "5333939", "revid": "729019", "url": "https://it.wikipedia.org/wiki?curid=5333939", "title": "Stazione di Biasca Borgo", "text": "La stazione di Biasca Borgo \u00e8 stata una stazione ferroviaria della ferrovia Biasca-Acquarossa, chiusa il 29 settembre 1973. Era a servizio del comune di Biasca.\nStrutture e impianti.\nEra costituita da un fabbricato viaggiatori e un binario per la circolazione dei treni. Ad oggi il binario \u00e8 stato smantellato ed \u00e8 stato convertito in una strada pedonale mentre la stazione \u00e8 stata demolita."}
{"id": "5333943", "revid": "287204", "url": "https://it.wikipedia.org/wiki?curid=5333943", "title": "Jawdar Pasci\u00e0", "text": "Origini e arrivo alla corte Sa'diana.\nVerso la fine del XVI secolo dei corsari barbareschi fecero un'incursione nella Valle del Almanzora, catturando circa trecento ragazzi, compreso Diego de Guevara. I prigionieri vennero portati al palazzo del sultano \u02bfAbd al-Malik I a Marrakesh, qui fu chiamato Jawdar, venne castrato e divenne uno schiavo dell'harem.\nA poco a poco scal\u00f2 i ranghi sociali e militari, distinguendosi soprattutto nella battaglia di Alcazarquivir del 1578 contro i portoghesi. Dopo la battaglia Jawdar venne nominato \"q\u0101\u02beid\" di Marrakesh.\nInvasione dell'Impero Songhai e la battaglia di Tondibi.\nLa vittoria contro i portoghesi aument\u00f2 il prestigio della dinastia Sa'diana e spinse il nuovo sultano A\u1e25mad al-Man\u1e63\u016br a realizzare un vecchio sogno dinastico: la creazione di un grande impero africano sotto il controllo sa'diano. A\u1e25mad al-Man\u1e63\u016br affid\u00f2 il compito di invadere l'impero subsahariano del Songhai (ricco di oro e sale) a Jawdar Pasci\u00e0, che part\u00ec verso la fine del mese di ottobre del 1590 con 4.000 tra moriscos e magrebini, 500 rinnegati europei e oltre 60 cristiani europei liberti da Jawdar dalle carceri di Marrakesh, che costituivano le sue guardie del corpo personali. \nJawdar Pasci\u00e0 attravers\u00f2 il Sahara con il suo esercito, e, arrivato nei pressi del fiume Niger, nella localit\u00e0 di Tondibi (est di Timbuct\u00f9, non molto lontano da Gao), incontr\u00f2 l'imperatore Songhai Askia Ishaq II alla testa di un esercito di 40.000 uomini. Anche se l'esercito dell'imperatore Askia Ishaq II era in deciso vantaggio numerico, Jawdar lo sconfisse nella battaglia di Tondibi grazie alle armi a polvere da sparo di cui l'esercito dell'imperatore non disponeva. Dopo la battaglia venne istituito il pascialato di Timbuct\u00f9, che dipendeva direttamente da Marrakesh.\nGoverno di Timbuct\u00f9, ritorno a Marrakesh e morte.\nJawdar risparmi\u00f2 la vita ad Akia Ishaq II, limitandosi a privarlo della sua ricchezza. Si sa che Askia Ishaq II offr\u00ec a Jawdar diecimila pezzi d'oro e mille schiavi se avesse lasciato Timbuct\u00f9. Nel palazzo di Marrakesh inizi\u00f2 a diffondersi la notizia che Jawdar stesse per accettare le offerte di Askia Ishaq II, e, per questi motivi, A\u1e25mad al-Man\u1e63\u016br lo destitu\u00ec dalla carica di pasci\u00e0 di Timbuct\u00f9, nominando e mandando dei nuovi governatori. Jawdar ne fece assassinare numerosi, mantenendo il potere ancora per un po' di tempo. \nInfine, torn\u00f2 in Marocco nel 1598 o nel 1599, carico di ricchi doni per A\u1e25mad al-Man\u1e63\u016br. \nQuando A\u1e25mad al-Man\u1e63\u016br mor\u00ec nel 1603, scoppi\u00f2 una guerra civile per il trono tra i figli Zayd\u0101n al-N\u0101\u1e63ir, Mu\u1e25ammad al-Shaykh al-Ma\u02bem\u016bn e Ab\u016b F\u0101ris \u02bfAbd All\u0101h. Jawdar sostenne quest'ultimo, servendolo come generale. Venne assassinato nel 1605 a Marrakesh da \u02bfAbd All\u0101h ibn al-Ma\u02bem\u016bn, figlio di Mu\u1e25ammad al-Shaykh al-Ma\u02bem\u016bn."}
{"id": "5333957", "revid": "585241", "url": "https://it.wikipedia.org/wiki?curid=5333957", "title": "Luis Su\u00e1rez Miramontes", "text": ""}
{"id": "5333959", "revid": "585241", "url": "https://it.wikipedia.org/wiki?curid=5333959", "title": "Luis Fernando Su\u00e1rez", "text": ""}
{"id": "5333960", "revid": "585241", "url": "https://it.wikipedia.org/wiki?curid=5333960", "title": "Luis Alberto Su\u00e1rez", "text": ""}
{"id": "5333964", "revid": "287204", "url": "https://it.wikipedia.org/wiki?curid=5333964", "title": "Meistriliiga 2015", "text": "La Meistriliiga 2015 \u00e8 stata la 25\u00aa edizione della massima serie del campionato di calcio estone e si \u00e8 disputata tra il 6 marzo e il 7 novembre 2015. Il Levadia Tallinn era la squadra detentrice del titolo, avendo vinto la Meistriliiga 2014 per la nona volta, la seconda consecutiva.\nCon due giornate di anticipo il Flora Tallinn ha vinto il campionato per la decima volta. La classifica marcatori \u00e8 stata vinta da Ingemar Teever, calciatore del Levadia Tallinn, autore di 24 reti. Il Tulevik Viljandi \u00e8 stato retrocesso in Esiliiga.\nStagione.\nNovit\u00e0.\nDalla Meistriliiga 2014 \u00e8 stato retrocesso in Esiliiga 2015 il Kalev Tallinn, classificatosi all'ultimo posto. In sua sostituzione \u00e8 stato promosso il P\u00e4rnu, terzo classificato della Esiliiga 2014 e migliore squadra indipendente. Dopo la spareggio promozione-retrocessione il Tulevik Viljandi \u00e8 stato promosso in Meistriliiga, mentre lo Lokomotiv J\u00f5hvi \u00e8 stato retrocesso in Esiliiga, rinunciando poi a iscriversi per la stagione 2015.\nFormula.\nLe 10 squadre partecipanti si affrontano in un doppio girone di andata e ritorno, per un totale di 36 giornate.\nLa squadra campione di Estonia ha il diritto a partecipare alla UEFA Champions League 2016-2017 partendo dal primo turno preliminare.\nLe squadre classificate al secondo e terzo posto sono ammesse alla UEFA Europa League 2016-2017 partendo dal primo turno preliminare.\nLa vincitrice della Coppa nazionale \u00e8 ammessa alla UEFA Europa League 2016-2017 partendo anch'essa dal primo turno di qualificazione.\nL'ultima classificata retrocede direttamente in Esiliiga, mentre la penultima disputa uno spareggio contro la seconda classificata della Esiliiga per la permanenza in Meistriliiga.\nClassifica finale.\nLegenda:\nNote:\nSpareggio.\nLa squadra classificata al 9\u00ba posto (Tammeka Tartu) affronta la squadra classificata al 2\u00ba posto in Esiliiga 2015 (Kalev Tallinn, 6\u00ba in classifica ma 2\u00b0 escludendo le squadre riserve) in una sfida con andata e ritorno per un posto in Meistriliiga 2016.\nIl Tammeka Tartu ha vinto lo spareggio ed \u00e8 rimasto in Meistriliiga."}
{"id": "5333966", "revid": "729019", "url": "https://it.wikipedia.org/wiki?curid=5333966", "title": "Stazione di Loderio", "text": "La stazione di Loderio \u00e8 stata una fermata ferroviaria della ferrovia Biasca-Acquarossa, chiusa il 29 settembre 1973. Era a servizio del Comune di Loderio.\nStrutture e impianti.\nEra costituita da un piccolo fabbricato viaggiatori in legno e un binario per la circolazione dei treni. Ad oggi rimangono poche tracce, il binario \u00e8 stato smantellato e la stazione \u00e8 stata demolita, al suo posto \u00e8 stato messo una fermata dei bus."}
{"id": "5333971", "revid": "729019", "url": "https://it.wikipedia.org/wiki?curid=5333971", "title": "Stazione di Leggiuna", "text": "La stazione di Leggiuna \u00e8 stata una fermata ferroviaria della ferrovia Biasca-Acquarossa, chiusa il 29 settembre 1973. Era a servizio della localit\u00e0 omonima dell'allora comune di Malvaglia.\nStrutture e impianti.\nEra costituita da un piccolo fabbricato viaggiatori in legno (situata dopo il ponte di Leggiuna) e un binario per la circolazione dei treni. Ad oggi rimangono poche tracce, il binario \u00e8 stato smantellato e la stazione \u00e8 stata demolita."}
{"id": "5333972", "revid": "240277", "url": "https://it.wikipedia.org/wiki?curid=5333972", "title": "Ferrovie Kaos", "text": "Ferrovie Kaos \u00e8 un'associazione che opera ed ha sede nel parco ferroviario della stazione di Porto Empedocle centrale. Nata nel 2009 con l'obiettivo di salvaguardare l'area ferroviaria della citt\u00e0 di Porto Empedocle, ed al contempo per favorire il recupero all'esercizio turistico delle ferrovie in disuso o dismesse della Sicilia, \u00e8 convenzionata con Rete Ferroviaria Italiana e Fondazione FS Italiane. Fa parte della Federazione Italiana delle Ferrovie Turistiche e Museali. Cura, prevalentemente, l'organizzazione di treni storici lungo la Ferrovia dei Templi Agrigento Bassa - Porto Empedocle. \nStoria.\nLa provincia di Agrigento fino agli anni sessanta era attraversata da un gran numero di ferrovie a scartamento ridotto, l'ultima delle quali, la Castelvetrano-Porto Empedocle \u00e8 sopravvissuta fino alla met\u00e0 degli anni ottanta, seppur progressivamente mutilata dei vari tronchi. \nFerrovie Kaos nasce con lo scopo di valorizzare le ferrovie dismesse della Sicilia proponendo una nuova fruizione delle stesse in chiave turistica. Il primo obiettivo che si pone l'associazione \u00e8 dunque la salvaguardia ed il rilancio di uno dei siti ferroviari meglio conservati della Sicilia, ovvero la Stazione di Porto Empedocle Centrale, ancora allacciata alla rete ordinaria. Nel febbraio del 2010 viene stipulata una prima convenzione con RFI per l'affidamento di alcuni locali non pi\u00f9 in uso e inizia l'azione di recupero. Nel mese di giugno dello stesso anno, viene organizzato il primo treno battezzato \"Akragas Express\" che, percorrendo la tratta ferroviaria Agrigento Bassa - Porto Empedocle arriva nella Valle dei Templi. \nNegli anni successivi Ferrovie Kaos ha collaborato con i comuni della fascia litoranea della provincia di Agrigento per iniziative volte alla difesa del tracciato dell'antica linea a scartamento ridotto per Sciacca e Castelvetrano, organizzando l'annuale giornata nazionale delle Ferrovie dimenticate. In pochi anni gli \"Akragas Express\" hanno portato tra Agrigento, la Valle dei templi e Porto Empedocle migliaia di viaggiatori, prevalentemente studenti e turisti. \nNel 2014 Ferrovie Kaos stipula una convenzione con Fondazione FS Italiane. Nel 2015 l'associazione riceve una menzione speciale dal Ministero dei Beni Culturali a margine del \"Premio paesaggio\" per l'azione di recupero del parco ferroviario di Porto Empedocle."}
{"id": "5333978", "revid": "71022650", "url": "https://it.wikipedia.org/wiki?curid=5333978", "title": "Ricevuto (trasmissioni)", "text": ""}
{"id": "5333979", "revid": "729019", "url": "https://it.wikipedia.org/wiki?curid=5333979", "title": "Amedeo De Cia", "text": "Pluridecorato ufficiale del Regio Esercito, prese parte alla Guerra italo-turca, ed alla Prima guerra mondiale. Durante il corso della seconda guerra mondiale si distinse nelle operazioni sul fronte occidentale, e poi durante la campagna di Grecia al comando della 5\u00aa Divisione alpina \"Pusteria\", dove critic\u00f2 aspramente la condotta della operazioni dal parte dell'Alto Comando italiano, tanto da venire sostituito . Dopo la firma dell'armistizio dell'8 settembre 1943 ader\u00ec alla Repubblica Sociale Italiana, ricoprendo l'incarico di Ispettore delle Truppe Alpine dell'Esercito Nazionale Repubblicano. Decorato con la Croce di Cavaliere dell'Ordine Militare di Savoia, quattro Medaglie d'argento e due di bronzo al valor militare, e la Croce di Commendatore dell'Ordine della Corona d'Italia.\nBiografia.\nNacque a Gerace Marina il 23 dicembre 1883, oggi Locri (Reggio Calabria), figlio di Giovanni, un ispettore amministrativo del Regno di Sardegna e della nobile Elvira Palermo dei Principi di Santa Margherita. Nel 1898 la sua famiglia si trasfer\u00ec a Genova al seguito del capofamiglia, e l\u00ec complet\u00f2 gli studi liceali iscrivendosi alla facolt\u00e0 di ingegneria della locale Universit\u00e0. In seguito alla morte della madre abbandon\u00f2 gli studi per intraprendere la carriera militare. Entrato alla Regia Accademia Militare di Modena, ne usc\u00ec con il grado di sottotenente di fanteria nel 1905. Dopo aver frequentato la Scuola di applicazione a Parma, nel 1907 entr\u00f2 in servizio presso il 76\u00ba Reggimento fanteria della Brigata \"Napoli\" di stanza a Genova. Nel 1909 venne assegnato al Battaglione \"Ivrea\" del 4\u00ba Reggimento alpini.\nCon lo scoppio della guerra italo-turca, avvenuto il 29 settembre 1911, part\u00ec per la Libia come comandante di plotone della 40\u00aa Compagnia. Si distinse particolarmente a Derna, durante la difesa della Ridotta \"Lombardia\", avvenuta il 3 marzo 1912, e per il valore dimostrato durante il combattimento fu insignito della Medaglia di bronzo al valor militare. Rientrato in Patria fu promosso al grado di capitano, e nel 1914 venne assegnato quale comandante di compagnia all'89\u00ba Reggimento fanteria \"Salerno\".\nPrima guerra mondiale.\nCon l'entrata in guerra del Regno d'Italia, il 24 maggio 1915, il suo reggimento part\u00ec per la zona di operazioni, raggiungendo l'alta valle dell'Isonzo. Il 4 giugno egli si distinse durante l'attacco al crinale del Monte Mrzli- Monte Sleme, meritandosi una seconda Medaglia di bronzo al valor militare. Il successivo 15 giugno ritorn\u00f2 a prestare servizio nel Corpo degli alpini, assumendo il comando dell'11\u00aa Compagnia del Battaglione \"Mondov\u00ec\", temporaneamente distaccata presso il Battaglione \"Val Ellero\". Durante l'attacco per la conquista del Monte Kucla rimase gravemente ferito quando un proiettile gli trapass\u00f2 il petto. La ferita lo costrinse a un lungo periodo di ricovero in ospedale. \nRientr\u00f2 in servizio nel marzo 1916, al comando della 118\u00aa Compagnia del Battaglione alpino \"Monte Clapier\", impegnato in Val Fella. Nel mese di maggio il battaglione, schierato sull'altipiano di Tonezza a nord di Arsiero, prese parte ai combattimenti per arrestare l'offensiva austro-ungarica lanciata dal generale Conrad von H\u00f6tzendorf sul fronte della 1\u00aa Armata della generale Roberto Brusati. \nLa sua unit\u00e0 combatte ininterrottamente per oltre due mesi, da maggio a luglio, prima arretrando, e poi attestandosi sull'ultima linea di resistenza sul ciglione che sovrasta la Val d'Astico. A partire dal mese di luglio partecip\u00f2 ai contrattacchi che portano alla riconquista di parte del territorio perduto. Durante questo periodo fu insignito di due Medaglie d'argento al valor militare, ed \u00e8 citato all'Ordine del giorno dell'Armata francese per il suo valoroso comportamento nelle predette tre fasi del ciclo operativo. Nell'aprile 1917, promosso al grado di maggiore poco prima dell'inizio della battaglia dell'Ortigara, assume il comando del Battaglione alpini \"Bassano\", ma una grave distorsione alla caviglia lo costrinse subito a cedere il comando. Dopo il tragico esito dell'attacco contribu\u00ec a ricostituire il Battaglione \"Bassano\" riportandolo al fronte a Cima Saette, sull'altipiano dei Sette Comuni. Dopo la sconfitta di Caporetto il suo reparto si batte sul caposaldo del Sisemol, alle Melette, in Val Sasso, contribuendo ad arrestare l'offensiva austro-tedesca. Nel gennaio 1918 partecip\u00f2 ad un'azione offensiva sull'altopiano di Asiago che fu coronata da successo con la conquista del Col d'Echele, e che gli valse la concessione di una terza Medaglia d'argento al valor militare. \nDopo un periodo di riposo nelle retrovie tra la zona di Vicenza e Mussolente, nel mese di giugno il suo battaglione partecip\u00f2 alla battaglia del Solstizio schierato sul Monte Grappa, e nel mese di ottobre all'offensiva finale che porter\u00e0 alla sconfitta dell'Impero austro-ungarico. Il 27 ottobre 1918 il suo battaglione, insieme ad uno francese attraversano per primi il Piave a Pederobba, costituendo una testa di ponte oltre il fiume. A causa della distruzione di una passerella, i due reparti rimasero isolati per due giorni resistendo ai contrattacchi nemici fino al sopraggiungere dei rinforzi. L'attacco riprese il giorno 30, e dopo un accanito combattimento a Settolo, entr\u00f2 alla testa dei suoi uomini a Valdobbiadene. Per questa azione viene decorato con la concessione della Croce di Cavaliere dell'Ordine Militare di Savoia.\nAl termine delle ostilit\u00e0 il suo battaglione fu inquadrato nel 9\u00ba Reggimento alpini di stanza a Gorizia, e nel 1920 venne dislocato nella Valle del Timavo. Nel 1921 si spos\u00f2 con la signorina Afra Ferrari, e nel 1926 \u00e8 promosso al grado di tenente colonnello, comandando in successione il Battaglione alpino \"Feltre\" e nel 1929 il Battaglione alpino \"Borgo San Dalmazzo\". Nel 1932 divenne colonnello, assumendo il comando del 55\u00ba Reggimento fanteria della Brigata \"Marche\" di stanza a Treviso, e nel 1935 assume il comando del Distretto Militare di Bolzano e poi della Scuola Allievi Ufficiali e Sottufficiali degli Alpini e dei Bersaglieri a Bassano del Grappa. Nell'agosto 1938 viene promosso al grado di generale di brigata, ed assume il comando della 5\u00aa Divisione alpina \"Pusteria\", con Quartier generale a Brunico.\nSeconda guerra mondiale.\nAlla testa della sua Divisione, nel giugno del 1940 prende parte alle operazioni sul fronte occidentale nella zona del Colle della Maddalena. Dopo l'armistizio con la Francia, il 28 ottobre l'Italia attacc\u00f2 la Grecia partendo dall'Albania. Le operazioni belliche, inizialmente facili, subirono una brusca battuta d'arresto quando l'esercito greco pass\u00f2 decisamente alla controffensiva. Con il precipitare della situazione la Divisione \"Pusteria\" venne mandata in tutta fretta sul fronte albanese, per essere schierata sulla sinistra della 3\u00aa Divisione alpina \"Julia\" a sbarramento della Valle dell'Osum. Nel mese di dicembre la disperata resistenza delle truppe italiane arrest\u00f2 la controffensiva greca mirante a raggiungere l'obbiettivo di conquistare Valona e ricacciare gli italiani in mare. Nel mese di gennaio 1941 l'offensiva greca si arrest\u00f2 momentaneamente, ed egli attacc\u00f2 violentemente la condotta delle operazioni affermando che non era pi\u00f9 disposto a sacrificare un solo alpino ed un solo mulo in quella dissennata operazione. A causa di questo fatto fu immediatamente sollevato dal comando, anche se fu promosso al grado di generale di divisione, e la sostituzione con il generale Giovanni Esposito fu fatta passare per un normale avvicendamento. Di l\u00ec a pochi giorni, il 25 gennaio 1941, dovette assumere il comando di una Grande Unit\u00e0 in maniera rocambolesca, quando un mulo precipit\u00f2 da una scarpata su un camion comando della 58\u00aa Divisione fanteria \"Legnano\" appena giunta in Albania, centrando il comandante, rompendogli una gamba, ed imponendone la sostituzione. Schierata a cavallo del fiume Vojussa nella zona di ponte Dragoti a difesa di Tepelen\u00eb, la Divisione \"Legnano\" resistette all'ultima offensiva greca, passando all'attacco nell'aprile 1941 e conquistando Klisura. Il 23 aprile, con l'intervento dei tedeschi che invasero anche la Jugoslavia, la Grecia capitol\u00f2. Per la condotta delle operazioni nel periodo 26 gennaio-18 aprile 1941 gli verr\u00e0 concessa la quarta Medaglia d'argento al valor militare.\nNell'estate del 1941 la Divisione \"Legnano\" ritorn\u00f2 in Italia, per essere posta in difesa della riviera di Ponente in Liguria. Nel novembre 1942 la Germania occup\u00f2 la zona sud della Francia posta sotto il governo di Vichy. La divisione venne ridislocata in Provenza, ponendo il proprio Quartier generale a Nizza, citt\u00e0 natale di Giuseppe Garibaldi. Poco tempo dopo un incidente diplomatico port\u00f2 al suo allontanamento dal comando.\nNel gennaio 1943 gli fu assegnato il comando della 223\u00aa Divisione costiera schierata sempre in Provenza, ed egli inizi\u00f2 subito un programma di addestramento in collaborazione con le forze tedesche.\nAll'atto dell'armistizio dell'8 settembre egli si trovava presso il suo comando, dove cerc\u00f2 inizialmente di resistere ai tedeschi che gli intimavano la resa, ma dovette desistere per evitare inutili spargimenti di sangue. Rifiutando di essere inquadrato nelle forze tedesche, decise successivamente di collaborare con loro e l'11 settembre, rispose all'appello del Maresciallo d'Italia Rodolfo Graziani, aderendo alla Repubblica Sociale Italiana, per assumere, il giorno 24, la Direzione dell'Assistenza Internati Italiani nella Francia meridionale.\nNel gennaio-febbraio 1944 fu nominato Comandante militare della Regione Liguria ma, per la sua intransigenza, sar\u00e0 poi fatto sostituire dai tedeschi. Rimase comunque a disposizione del Ministero delle Forze Armate e dello Stato Maggiore dell'Esercito Nazionale Repubblicano di Sal\u00f2 svolgendo attivit\u00e0 ispettive. A partire dal mese di aprile oper\u00f2 come Ispettore delle Truppe Alpine, rifiutando dapprima la nomina a Presidente del Tribunale Supremo Militare, e nel marzo 1945 il comando della neocostituita Divisione alpina \"Monte Rosa\" in quanto non voleva combattere contro altri italiani.\nAl termine della guerra non venne processato, ma il 12 novembre 1945 gli fu comunicata \"la cancellazione dai ruoli con perdita di grado\". Venne pienamente reintegrato con Decreto del Ministero Difesa-Esercito del 9 giugno 1950. Ritiratosi a vita privata fece pochissime apparizioni pubbliche, e si spense a Milano il 7 aprile 1971. La salma fu tumulata presso la tomba di famiglia nel cimitero di Bassano del Grappa. Per volont\u00e0 del figlio Alberto l'Associazione Nazionale Alpini ha istituito il Premio De Cia per premiare le migliori opere letterarie di Cultura storico-militare. Tra i premiati ci sono stati: il Battaglione alpini Bassano, Emanuele Upini, Giancarlo Lenatti, Vincenzo Di Michele e Carlo Cucut, Andrea Giannasi, Emanuele Cerutti, Marco Mondini e Paolo Montina."}
{"id": "5333982", "revid": "729019", "url": "https://it.wikipedia.org/wiki?curid=5333982", "title": "Stazione di Brugaio", "text": "La stazione di Brugaio \u00e8 stata una stazione ferroviaria della ferrovia Biasca-Acquarossa, chiusa il 29 settembre 1973. Era a servizio del Comune di Brugaio.\nStrutture e impianti.\nEra costituita da un piccolo fabbricato viaggiatori e un binario per la circolazione dei treni. Ad oggi non rimane nessuna traccia, il binario \u00e8 stato smantellato e la stazione \u00e8 stata demolita per l'attuale ."}
{"id": "5334008", "revid": "287204", "url": "https://it.wikipedia.org/wiki?curid=5334008", "title": "Football Club Savoia 1908 2008-2009", "text": "Questa voce raccoglie le informazioni riguardanti il Savoia nelle competizioni ufficiali della stagione 2008-2009.\nStagione.\nLa stagione 2008-2009 fu l'87\u00aa stagione sportiva del Savoia.\nSerie D 2008-2009: 18\u00ba posto\nOrganigramma societario.\nArea direttiva\nArea organizzativa\nArea tecnica\nRosa.\n\"Dal sito ufficiale del club\".\nStatistiche.\n\"Statistiche aggiornate al GG mese AAAA.\"\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso. "}
{"id": "5334012", "revid": "729019", "url": "https://it.wikipedia.org/wiki?curid=5334012", "title": "Stazione di Malvaglia Rongie", "text": "La stazione di Malvaglia Rongie \u00e8 stata una stazione ferroviaria della ferrovia Biasca-Acquarossa, chiusa il 29 settembre 1973. Era a servizio del comune di Malvaglia.\nStrutture e impianti.\nEra costituita da un piccolo fabbricato viaggiatori e due binari. Ad oggi non rimane nessuna traccia, i binari sono stati smantellati e la stazione \u00e8 stata demolita per l'attuale strada cantonale"}
{"id": "5334013", "revid": "729019", "url": "https://it.wikipedia.org/wiki?curid=5334013", "title": "Stazione di Malvaglia Chiesa", "text": "La stazione di Malvaglia Chiesa \u00e8 stata una fermata ferroviaria facoltativa della ferrovia Biasca-Acquarossa, chiusa il 29 settembre 1973. Era a servizio del comune di Malvaglia.\nStrutture e impianti.\nEra costituita solo del binario di linea per la circolazione dei treni. Ad oggi non rimane nessuna traccia, il binario \u00e8 stato smantellato per l'attuale ."}
{"id": "5334014", "revid": "230119", "url": "https://it.wikipedia.org/wiki?curid=5334014", "title": "Film brasiliani proposti per l'Oscar al miglior film straniero", "text": "Nel corso degli anni, diversi film brasiliani sono stati candidati al Premio Oscar nella categoria miglior film straniero.\nIl Brasile ha ricevuto in totale 4 candidature, l'ultima risalente al 1999."}
{"id": "5334018", "revid": "729019", "url": "https://it.wikipedia.org/wiki?curid=5334018", "title": "Stazione di Motto-Ludiano", "text": "La stazione di Motto-Ludiano \u00e8 stata una fermata ferroviaria della ferrovia Biasca-Acquarossa, chiusa il 29 settembre 1973. Era a servizio del comuni di Motto e di Ludiano.\nStrutture e impianti.\nEra costituita da un fabbricato viaggiatori e un binario, era situata davanti alla cappella di Motto. Ad oggi rimangono poche tracce, il binario \u00e8 stato smantellato ed il tracciato \u00e8 stato convertito ad una strada pedonale mentre la stazione \u00e8 stata demolita."}
{"id": "5334037", "revid": "729019", "url": "https://it.wikipedia.org/wiki?curid=5334037", "title": "Stazione di Dongio", "text": "La stazione di Dongio \u00e8 stata una stazione ferroviaria della ferrovia Biasca-Acquarossa, chiusa il 29 settembre 1973. Era a servizio del comune di Dongio.\nStrutture e impianti.\nEra costituita da un piccolo fabbricato viaggiatori e due binari. Ad oggi rimangono poche tracce, i binari sono stati smantellati, la stazione \u00e8 stata demolita e al suo posto \u00e8 stato costruito un parco giochi."}
{"id": "5334041", "revid": "61051", "url": "https://it.wikipedia.org/wiki?curid=5334041", "title": "Stazione di Villa Guardia", "text": ""}
{"id": "5334043", "revid": "71023232", "url": "https://it.wikipedia.org/wiki?curid=5334043", "title": "Istituto Case Popolari", "text": ""}
{"id": "5334044", "revid": "113361162", "url": "https://it.wikipedia.org/wiki?curid=5334044", "title": "Quartiere Lagosta", "text": "Il quartiere \u201cLagosta\u201d, gi\u00e0 \u201cMonza\u201d, \u00e8 un edificio di edilizia popolare di Milano, sito nel quartiere dell'Isola. Prende il nome da piazzale Lagosta, su cui si affaccia.\nStoria.\nIl quartiere fu costruito dal 1924 al 1925 seguendo i progetti standard elaborati dall'ufficio tecnico dell'Istituto Case Popolari (ICP). Il disegno delle facciate, in stile neo-medievale, venne affidato all'architetto Giulio Ulisse Arata, con l'obiettivo di aggiornare l'edilizia popolare milanese; tuttavia la scelta di affidare a un professionista esterno il solo disegno delle facciate, anzich\u00e9 dell'intero organismo edilizio, si rivel\u00f2 poco soddisfacente.\nCaratteristiche.\nIl quartiere \u00e8 formato da due edifici in linea, con forma a \u201cC\u201d rovesciata e concentrici, che delimitano due cortili interni accessibili attraverso passaggi coperti carrabili."}
{"id": "5334045", "revid": "729019", "url": "https://it.wikipedia.org/wiki?curid=5334045", "title": "Stazione di Corzoneso", "text": "La stazione di Corzoneso \u00e8 stata una fermata ferroviaria della ferrovia Biasca-Acquarossa, chiusa il 29 settembre 1973. Era a servizio del comune di Corzoneso.\nStrutture e impianti.\nEra costituita da un fabbricato viaggiatori e due binari. Ad oggi rimangono poche tracce, i binari sono stati smantellati, la stazione \u00e8 stata risparmiata dalla demolizione. La stazione di Corzoneso ."}
{"id": "5334046", "revid": "729019", "url": "https://it.wikipedia.org/wiki?curid=5334046", "title": "Stazione di Acquarossa-Comprovasco", "text": "La stazione di Acquarossa-Comprovasco \u00e8 stata una stazione ferroviaria della ferrovia Biasca-Acquarossa, chiusa il 29 settembre 1973. Era a servizio del comuni di Acquarossa e di Comprovasco.\nStrutture e impianti.\nEra costituita da un fabbricato viaggiatori, un magazzino merci di modeste dimensioni, tre depositi locomotive e quattro binari. Ad oggi rimangono solo i tre depositi locomotive (riutilizzati dopo la chiusura dai bus) e il magazzino merci mentre i binari sono stati smantellati e il fabbricato viaggiatori ."}
{"id": "5334051", "revid": "154893", "url": "https://it.wikipedia.org/wiki?curid=5334051", "title": "Bibi e il segreto della polvere magica", "text": ""}
{"id": "5334054", "revid": "880789", "url": "https://it.wikipedia.org/wiki?curid=5334054", "title": "Patrizia Guerresi", "text": ""}
{"id": "5334055", "revid": "149485", "url": "https://it.wikipedia.org/wiki?curid=5334055", "title": "Convenzione sul divieto dell'uso di tecniche di modifica dell'ambiente a fini militari o ad ogni altro scopo ostile", "text": "La Convenzione sul divieto dell'uso di tecniche di modifica dell'ambiente a fini militari o ad ogni altro scopo ostile, nota anche come Convenzione ENMOD, \u00e8 il trattato internazionale che proibisce l'uso militare ed ogni altro utilizzo ostile delle tecniche di modifiche ambientali. La Convenzione \u00e8 stata aperta alla firma il 18 maggio 1977 a Ginevra ed \u00e8 entrata in vigore il 5 ottobre 1978.\nStoria.\nLa preoccupazione per la manipolazione dell'ambiente per scopi militari o ostili sale all'attenzione della politica internazionale nei primi anni 70, in seguito alla presa di coscienza sull'impatto dell'Agente Arancio nella Guerra del Vietnam. Gli Stati Uniti avviano i negoziati con l'Unione Sovietica per esplorare le possibilit\u00e0 di un accordo internazionale su questo tema dopo la rinuncia all'uso delle tecniche di modifica artificiale del clima a fini ostili (1972), la risoluzione del Senato che chiede un accordo internazionale \"che vieta l'uso di qualsiasi attivit\u00e0 di modifica ambientale o geofisica come arma da guerra\" (1973) e l'esame del Dipartimento della Difesa sugli aspetti militari del clima e altre tecniche di modifica ambientale, in cui viene resa nota l'inseminazione delle nuvole nella Guerra del Vietnam (1974).\nNel summit di Mosca del luglio 1974 il presidente Nixon e il Segretario Generale Bre\u017enev concordano di avviare discussioni bilaterali per superare il pericolo dell'uso di tecniche di manipolazione dell'ambiente naturale per scopi militari. Nell'agosto del 1975, Stati Uniti e Unione Sovietica, grazie alla mediazione del Segretario generale delle Nazioni Unite Waldheim, presentano il progetto di convenzione alla Conferenza del Comitato sul disarmo e in tale sede portano avanti intensi negoziati che si concludono, nel 1976, con la chiusura dei lavori di redazione.\nLa Convenzione, approvata dalla Risoluzione 31/72 dell'Assemblea generale delle Nazioni Unite il 10 dicembre 1976, entra in vigore il 5 ottobre 1978.\nSeguono due conferenze di revisione nel 1984 e, dopo la Guerra del Golfo, nel 1992.\nData di ratifica.\nGli stati firmatari sono 48, di cui 16 non hanno ancora ratificato il trattato. In totale gli stati che vi hanno aderito sono 76.\nL'Italia ha firmato la Convenzione a Ginevra il 18 maggio 1977 e l'ha ratificata con la legge n. 962 del 29 novembre 1980 .\nScopo.\nLa Convenzione proibisce l'uso militare e ogni altro utilizzo ostile delle tecniche di modifiche ambientali aventi effetti estesi, duraturi o severi. Il termine \u201ctecniche di modifiche ambientali\u201d si riferisce ad ogni tecnica finalizzata a cambiare\u00a0\u2013 attraverso la manipolazione deliberata dei processi naturali\u00a0\u2013 la dinamica, la composizione e la struttura della Terra, incluse la sua biosfera, litosfera, idrosfera e atmosfera, cos\u00ec come lo spazio esterno.\nI criteri per la definizione di tali tecniche non sono definiti nel corpo della Convenzione ma nell'Intesa sull'Articolo I che, riportando quanto emerso in fase negoziale, esplicita i termini:\nI primi due criteri sono valutati con parametri quantitativi e l'ultimo criterio con elementi qualitativi in parte riconducibili al concetto di sviluppo sostenibile.\nIl divieto di guerra climatica, ovvero di utilizzo delle tecniche di modifica del clima o di geoingegneria con lo scopo di provocare danni o distruzioni, viene ripreso anche nella Convenzione sulla diversit\u00e0 biologica del 2010.\nContenuto.\nLa Convenzione contiene dieci articoli e un allegato sul Comitato consultivo di esperti. Parte integrante della Convenzione sono anche le intese relative agli articoli I, II, III e VIII. Queste intese non sono incorporate nella Convenzione ma fanno parte del verbale dei negoziati e sono stati inclusi nella relazione trasmessa dalla Conferenza del Comitato sul disarmo all'Assemblea generale delle Nazioni Unite nel settembre 1976.\nLa Convenzione non tutela l'ambiente da qualunque danno provocato dalle azioni belliche o ostili ma vieta quelle tecniche offensive che trasformano l'ambiente stesso in un'arma, ascrivibili alle tecniche di manipolazione ambientale. Inoltre, la Convenzione si applica solo in caso di conflitti tra stati, quindi sono esclusi dall'ambito di applicazione sia l'utilizzo di tali tecniche in caso di guerre interne agli stati sia le sperimentazioni.\nIn caso di violazioni, la Convenzione non prevede una responsabilit\u00e0 diretta ma richiede alle Parti di consultarsi e cooperare tra loro. Inoltre, se uno o pi\u00f9 stati sospettano che altre Parti stiano violando la Convenzione, sono invitate a sporgere reclamo presso il Consiglio di Sicurezza delle Nazioni Unite, che svolger\u00e0 le indagini. Infine, le Parti sono invitate a sostenere gli stati colpiti dai danni provocati da tecniche di manipolazione ambientale. Il funzionamento della Convenzione \u00e8 quindi di tipo preventivo, teso soprattutto a evitare e minimizzare i danni tramite la cooperazione, la consultazione, il supporto e lo svolgimento di indagini in ogni caso di effettiva o sospetta violazione.\nOltre a vietare il ricorso a tecniche di manipolazione ambientale per scopi bellici o ostili, la Convenzione approva specularmente l\u2019utilizzo di tali tecniche per scopi pacifici, come ad esempio l'inseminazione delle nuvole per provocare la pioggia e la fotosintesi artificiale per la riduzione del biossido di carbonio.\nEsempi storici.\nLa Convenzione \u00e8 tornata all'attenzione della politica internazionale in seguito alle operazioni del governo iracheno durante la Guerra del Golfo, che ne ha messo in luce anche i limiti:"}
{"id": "5334065", "revid": "599013", "url": "https://it.wikipedia.org/wiki?curid=5334065", "title": "Valeriano Nchama", "text": "Carriera.\nClub.\nSi \u00e8 trasferito in Italia con la famiglia all'et\u00e0 di 3 anni. Inizia a giocare a calcio a Limbiate, suo comune di residenza, per poi giocare in altre societ\u00e0 dilettantistiche lombarde\nNel 2012 passa dall'Aldini Bariviera al settore giovanile dell'Inter. Nel gennaio del 2014 \u00e8 stato ceduto in prestito per sei mesi al Varese, in Serie B.\nNella stagione 2014-2015 gioca in prestito all'Altovicentino, squadra del girone C di Serie D, con cui esordisce anche in Coppa Italia. In seguito milita ancora in Serie D con Montebelluna, ancora Altovicentino e Vigasio; a fine dicembre 2016 scende in Eccellenza con i piacentini del Nibbiano &amp; Valtidone. Nella successiva sessione estiva di mercato torna al Montebelluna, in Serie D dove trascorre tre stagioni. Per la stagione 20/21 passa alla formazione friulana della Manzanese, in Serie D anche la stagione seguente vestendo la maglia dell' Arzignano. \nNazionale.\nIl 7 settembre 2013 ha esordito in nazionale, nella partita valida per le qualificazioni ai Mondiali del 2014 persa per 3-2 sul campo della Sierra Leone."}
{"id": "5334094", "revid": "61051", "url": "https://it.wikipedia.org/wiki?curid=5334094", "title": "Nome di identificazione Alleato per velivoli giapponesi durante la seconda guerra mondiale", "text": ""}
{"id": "5334105", "revid": "212348", "url": "https://it.wikipedia.org/wiki?curid=5334105", "title": "Stefano Magnasco (pittore)", "text": "Biografia.\nNato intorno al 1635 da Lorenzo e Pellegrina, divenne allievo di Valerio Castello verso la met\u00e0 del XVII secolo e successivamente si rec\u00f2 a Roma, ove risiedette cinque anni. Ritornato a Genova si spos\u00f2 con Livia Caterina Musso, da cui ebbe Alessandro, divenuto anch'egli pittore, Artemisia e Giuseppe.\nPer il suo stile, oltre al gi\u00e0 citato Castello, si rifece a numerosi artisti suoi contemporanei di cui ebbe la possibilit\u00e0 di conoscerne l'arte a Genova e nel suo soggiorno romano, come i fiammighi Van Dyck e Rubens, i genovesi Grechetto e Baciccia o i tardo-caravaggeschi Reni e Lanfranco.\nDelle opere del Magnasco sono note poche opere certe, dato che solo una decina risultano firmate. Mor\u00ec nella sua citt\u00e0 natale tra il 1672 e il 1673."}
{"id": "5334110", "revid": "1573940", "url": "https://it.wikipedia.org/wiki?curid=5334110", "title": "Euthynnus affinis", "text": "Il tonnetto indopacifico (Euthynnus affinis, )), \u00e8 un pesce osseo marino della famiglia Scombridae.\nDescrizione.\nQuesta specie ha un aspetto abbastanza simile a quello del tonnetto alletterato, fusiforme e robusto ma pi\u00f9 allungato. Su entrambe le mascelle \u00e8 presente una serie di piccoli denti di forma conica. Le scaglie sono presenti solo nella zona toracica (corsaletto) e lungo la linea laterale. Le pinne dorsali sono due, separate da un piccolo spazio. La prima \u00e8 composta di raggi spinosi, con un lobo alto e appuntito nella parte anteriore e bassa nella posteriore, la seconda piccola, di raggi molli. La pinna anale \u00e8 identica alla seconda dorsale, inserita in posizione leggermente posteriore. Le pinne pettorali sono piccole. Sul peduncolo caudale sono presenti da 8 a 10 pinnule nella parte dorsale e da 6 a 8 in quella ventrale; su entrambi i lati dello stesso \u00e8 presente una lunga carena accompagnata da due pi\u00f9 piccole disposte simmetricamente sopra e sotto. La vescica natatoria \u00e8 assente.\nIl colore del dorso \u00e8 blu scuro con linee scure irregolari dalla met\u00e0 della prima dorsale fino al peduncolo caudale. Il ventre e i fianchi sono bianco argenteo. Alcuni punti scuri sono presenti tra le pinne pettorali e le pinne ventrali.\nLa taglia massima nota \u00e8 di 100\u00a0cm, mediamente misura circa 60\u00a0cm. Il peso massimo noto \u00e8 di 14\u00a0kg.\nDistribuzione e habitat.\nDiffuso nelle regioni tropicali e subtropicali dell'Indo-Pacifico, occasionalmente fino all'Oceano Pacifico orientale. Si trova sia lungo le coste continentali che su quelle delle isole oceaniche.\n\u00c8 un pesce pelagico che per\u00f2 non si allontana dalle acque costiere. I giovanili si trovano talvolta in porti e golfi con acqua poco profonda.\nBiologia.\nSpecie migratrice. Forma banchi numerosi fino a 5000 individui mescolandosi con altri scombridi di taglia simile (gregarismo per taglia).\nAlimentazione.\n\u00c8 un predatore non specializzato, si nutre di pesci (soprattutto Clupeiformes e Atherinidae), calamari, crostacei e zooplancton.\nPredatori.\nViene predato da marlin, \"Carcharhinus sorrah\" e tonni pinna gialla\nPesca.\nNon esiste una pesca commerciale mirata a questa specie. \u00c8 una comune cattura accessoria per le marinerie che effettuano pesca a traina, con reti da circuizione e reti da posta. Nonostante il suo ruolo secondario nella pesca \"E. affinis\" ha una notevole importanza economica, viene utilizzato sia nell'alimentazione umana che nella produzione di mangimi per animali domestici.\nConservazione.\nQuesta specie viene classificata dalla IUCN come a rischio minimo di estinzione dato che sembra essere molto comune in tutto l'areale e che non \u00e8 soggetta ad una forte pressione di pesca. Tuttavia una frazione rilevante delle catture pare che non venga segnalata alle autorit\u00e0."}
{"id": "5334127", "revid": "6923", "url": "https://it.wikipedia.org/wiki?curid=5334127", "title": "Freeport-McMoRan", "text": "Freeport-McMoRan Inc. (FMCG), spesso chiamata solo Freeport, \u00e8 uno dei pi\u00f9 grandi produttori di rame e oro al mondo.\nStoria.\nCon sede presso il Freeport-McMoRan Center a Phoenix, in Arizona, Freeport \u00e8 il pi\u00f9 grande produttore al mondo di rame e molibdeno. La societ\u00e0, che possiede anche la PT Freeport Indonesia, la PT Irja Eastern Minerals e l'Atlantic Copper, in origine aveva sede a New Orleans, in Louisiana, ma dall'acquisto di Phelps Dodge nel 2007 ha cambiato sede."}
{"id": "5334128", "revid": "767487", "url": "https://it.wikipedia.org/wiki?curid=5334128", "title": "Meyer Fortes", "text": "Tra il 1934 e il 1938 condusse le sue ricerche sul terreno fra i Tallensi del Ghana, e in seguito fra gli Ashanti (1944-46). Nel 1950 ottenne la cattedra di Antropologia sociale all'Universit\u00e0 di Cambridge."}
{"id": "5334129", "revid": "729019", "url": "https://it.wikipedia.org/wiki?curid=5334129", "title": "Yokosuka K1Y", "text": "Lo Yokosuka K1Y, citato pure come Yokosho K1Y, ed indicato anche in base alle convenzioni di designazione allora vigenti, fu un aereo da addestramento primario biposto, monomotore e biplano, sviluppato dall'ufficio di progettazione giapponese \"K\u016bgish\u014d\", il Primo arsenale tecnico aeronavale di Yokosuka nei primi anni venti e prodotto, oltre che dallo stesso, da alcune aziende aeronautiche nazionali.\nBasato sull'esperienza maturata nello studio del progetto del britannico Avro 504 gi\u00e0 in servizio nei reparti da addestramento basico della Marina Imperiale, venne impiegato per la formazione dei piloti della Dai-Nippon Teikoku Kaigun K\u014dk\u016b Hombu, la sua componente aerea.\nStoria del progetto.\nNel 1924, i vertici della Marina Imperiale incaricarono il Primo arsenale tecnico aeronavale della base navale di Yokosuka di sviluppare un nuovo progetto di velivolo atto a sostituire in servizio nei propri reparti di addestramento al volo gli idrovolanti Yokosuka I-go Ko-gata, versione idro a scarponi del Ro-go Ko-gata, e Avro 504.\nL'ufficio tecnico elabor\u00f2 un progetto relativo ad un velivolo di impostazione, per l'epoca, convenzionale: un idrovolante a scarponi con struttura in legno ricoperta da tela trattata e verniciata, monomotore in configurazione traente, con fusoliera biposto ad abitacoli separati in tandem e velatura biplana con ali di eguale apertura, non scalate e collegate tra loro da una doppia coppia, due per lato, di montanti rinforzati da tiranti in cavetto d'acciaio. Oltre alla versione idrovolante, venne disegnata la variante basata a terra dotata di un convenzionale carrello d'atterraggio fisso.\nPer la propulsione venne scelto un motore raffreddato a liquido, il 6 cilindri in linea Benz da 130\u00a0hp (97\u00a0kW) costruito localmente su licenza dalla Gasuden.\nIl prototipo venne portato in volo per la prima volta nel corso del 1925 quindi avviato alle prove di valutazione davanti ad una commissione tecnica della marina imperiale. Il velivolo, considerato idoneo al servizio, venne quindi identificato ufficialmente come \"Addestratore per la Marina Tipo 13\" e secondo la convenzione \"breve\" E1Y.\nDopo l'idoneit\u00e0 al servizio concessa nell'ottobre 1925, venne ordinata la fornitura di un primo lotto di circa 40 esemplari alla Nakajima Hik\u014dki, seguito da un secondo ordine per 48 unit\u00e0 ordinate nel 1928 alla Kawanishi K\u014dk\u016bki, ordine evaso nel 1932, ed un terzo per 10 velivoli alla Watanabe Tekk\u014dsho, realizzati tra il 1933 ed il 1934, che assieme ai 6 costruiti negli stabilimenti di Yokosuka portano ad una produzione totale stimata di 104 esemplari.\nImpiego operativo.\nIl modello inizi\u00f2 ad essere inviato ai reparti di formazione della Marina Imperiale nella seconda met\u00e0 degli anni venti, rimanendo per molti anni l'idroaddestratore standard fino all'entrata in servizio del pi\u00f9 moderno Yokosuka K4Y che, dal 1933, inizi\u00f2 a sostituirlo, tuttavia risulta che alcuni esemplari rimasero in servizio almeno fino ai primi anni della Seconda guerra mondiale."}
{"id": "5334131", "revid": "300067", "url": "https://it.wikipedia.org/wiki?curid=5334131", "title": "Astou Ndour", "text": ""}
{"id": "5334132", "revid": "729019", "url": "https://it.wikipedia.org/wiki?curid=5334132", "title": "Stazione di Paulilatino", "text": "La stazione di Paulilatino, \u00e8 una stazione ferroviaria a servizio del comune di Paulilatino, lungo la ferrovia Cagliari-Golfo Aranci.\nStoria.\nSituata a sud-est dell'omonimo paese, la stazione di Paulilatino fu inaugurata il 1\u00ba luglio 1880 dalla Compagnia Reale delle Ferrovie Sarde, costruttore e primo gestore sia della stazione che della rete ferroviaria a scartamento ordinario sarda. Tale inaugurazione fu coincidente con quella del tronco ferroviario tra Oristano e Giave della ferrovia Cagliari-Golfo Aranci, la principale dell'isola: l'esercizio regolare nell'impianto fu poi avviato il 2 luglio successivo.\nLa stazione pass\u00f2 dalle \"Ferrovie Reali\" alla gestione delle Ferrovie dello Stato nel 1920, le quali dal 2001 passarono le competenze dell'impianto e della linea alla societ\u00e0 controllata RFI. Nel corso dei decenni il fabbricato viaggiatori della stazione fu chiuso all'utenza, inoltre negli anni dieci del XXI secolo alcune infrastrutture dello scalo furono rivisitate in funzione di una logica di utilizzo esclusivamente come terminal passeggeri. L'area dello scalo merci dell'impianto, in disuso, fu infatti destinata ad ospitare un sottopassaggio pedonale, e per tali ragioni fu in parte smantellato il piano caricatore dello scalo ed eliminato il binario tronco ad esso parallelo, riducendo da tre a due il numero dei binari della stazione. Contemporaneamente \u00e8 stata avviata la realizzazione di una nuova banchina al servizio del binario di incrocio. Tali lavori risultano in corso al 2015.\nStrutture e impianti.\nLa stazione di Paulilatino \u00e8 realizzata con caratteristiche di impianto passante lungo la Dorsale Sarda. Lo scalo a livello ferroviario si compone di due binari (di cui il primo di corsa) a scartamento da 1435\u00a0mm e privi di infrastrutture di alimentazione elettrica, tuttavia sino agli anni 2010 era presente un terzo binario tronco che, diramandosi da quello di corsa, terminava a sud della banchina del binario 1. Tale binario serviva lo scalo merci dell'impianto, costituito anche da un piano caricatore: sia il tronchino che quest'ultima struttura sono stati smantellati nell'ambito dei lavori per la realizzazione di un sottopassaggio pedonale nello scalo, la cui rampa di accesso a ovest dei binari \u00e8 stata prevista in tale area.\nDal punto di vista degli edifici il maggiore \u00e8 il fabbricato viaggiatori, chiuso al pubblico, realizzato su due piani con tetto a falde in laterizi e terrazzino sul piano superiore (adibito ad alloggi), avente pianta rettangolare e 6 luci di apertura sui lati maggiori al piano terra. Altri due edifici pi\u00f9 piccoli affiancano questa costruzione, uno a nord e uno a sud, mentre sempre a sud (ma ad est dei binari) nei pressi del deviatoio di accesso alla stazione si trovano i resti di una casa cantoniera, situata a ridosso di un passaggio a livello presente nell'area prima della costruzione del ponte stradale.\nLo scalo, impresenziato, \u00e8 gestito in remoto dal DCO di Cagliari.\nMovimento.\nLa stazione \u00e8 servita da Trenitalia, i cui treni regionali espletati per conto della Regione Autonoma della Sardegna lungo la Cagliari-Golfo Aranci effettuano fermata nell'impianto.\nServizi.\nLa stazione \u00e8 classificata commercialmente da RFI in categoria \"bronze\", ed \u00e8 accessibile ai portatori di handicap motori.\nRiguardo ai servizi all'utenza per il servizio viaggiatori la stazione \u00e8 dotata di due banchine, una attigua al fabbricato viaggiatori, dotata di pensilina ed al servizio del binario 1, l'altra in uso per il binario 2, all'altra estremit\u00e0 dell'area della stazione; in passato tale banchina era invece realizzata nello spazio tra i due binari. I due marciapiedi sono collegati tra loro tramite passerella sui binari, sebbene al 2015 sia in corso di realizzazione un sottopassaggio pedonale destinato a sostituirla.\nIl fabbricato viaggiatori, prima di venire chiuso al pubblico, ospitava una sala d'aspetto per l'utenza."}
{"id": "5334133", "revid": "123150630", "url": "https://it.wikipedia.org/wiki?curid=5334133", "title": "Eurasian Natural Resources Corporation", "text": "Eurasian Natural Resources Corporation PLC (ENRC) (LSE: ENRC, KASE: GB_ENRC) \u00e8 una societ\u00e0 mineraria multinazionale kazaka con sede a Londra.\nL'ENRC nacque nel 1994 e fu quotata alla borsa di Londra per la prima volta nel 2006 e tolta nel novembre 2013. Una seconda quotazione e susseguente uscita avvenne anche con la Borsa del Kazakistan.\nENRC \u00e8 ora di propriet\u00e0 della Eurasian Resources Group (ERG), un'impresa per l'estrazione di risorse naturali con sede a Lussemburgo."}
{"id": "5334135", "revid": "767487", "url": "https://it.wikipedia.org/wiki?curid=5334135", "title": "Robert Hurt", "text": "Biografia.\nNato a New York, Hurt crebbe in Virginia e dopo la laurea in legge intraprese la professione di avvocato.\nEntrato in politica con il Partito Repubblicano, dopo essere stato per un anno membro del consiglio comunale della sua citt\u00e0, nel 2001 Hurt venne eletto all'interno della legislatura statale della Virginia e vi rimase per nove anni.\nNel 2010 decise di candidarsi alla Camera dei Rappresentanti e sfid\u00f2 il deputato democratico Tom Perriello, in carica da un solo mandato. Hurt riusc\u00ec a sconfiggere di misura Perriello e divenne cos\u00ec deputato, per poi essere riconfermato nelle successive tornate elettorali fino al suo ritiro nel 2016."}
{"id": "5334148", "revid": "120005053", "url": "https://it.wikipedia.org/wiki?curid=5334148", "title": "Borsa del Kazakistan", "text": "La Borsa del Kazakistan \u00e8 la borsa con sede ad Almaty in Kazakistan fondata nel 1993."}
{"id": "5334149", "revid": "293377", "url": "https://it.wikipedia.org/wiki?curid=5334149", "title": "Pietro Paolo Rubens", "text": ""}
{"id": "5334162", "revid": "339392", "url": "https://it.wikipedia.org/wiki?curid=5334162", "title": "Utin", "text": ""}
{"id": "5334163", "revid": "104458", "url": "https://it.wikipedia.org/wiki?curid=5334163", "title": "Caitlin Gregg", "text": ""}
{"id": "5334166", "revid": "122246", "url": "https://it.wikipedia.org/wiki?curid=5334166", "title": "Superliga S\u00e9rie A (maschile)", "text": "La Superliga S\u00e9rie A brasiliana di pallavolo maschile \u00e8 la massima serie del campionato brasiliano di pallavolo maschile: al torneo partecipano dodici squadre di club brasiliane e la squadra vincitrice si fregia del titolo di campione del Brasile."}
{"id": "5334169", "revid": "1214201", "url": "https://it.wikipedia.org/wiki?curid=5334169", "title": "Alessandro Silva Pereira", "text": "Carriera.\nArrivato in Svezia nel 2008 con l'ingaggio da parte dell'Assyriska (all'epoca militante in Superettan), ha fatto il suo debutto nel massimo campionato nazionale nel biennio successivo, quando ha giocato nell'\u00d6rgryte.\nTra il 2011 e il 2013 ha continuato a militare nel campionato di Allsvenskan, ma questa volta con i colori giallorossi del Syrianska. Nel 2014 ha seguito il suo allenatore, \u00d6zcan Melkemichel, nel percorso dal Syrianska all'AFC United che in quella stagione ha militato nella terza serie svedese.\nNel 2015 \u00e8 stato chiamato dall'AIK come rinforzo del pacchetto difensivo, attraverso un prestito valido fino al 31 luglio 2015. Dopo essere rimasto ai margini nelle prime 10 giornate, ha trovato spazio trovando talvolta anche un posto da titolare, tanto da ottenere un prolungamento del prestito fino al termine della stagione.\nNel gennaio 2016, libero da vincoli contrattuali, \u00e8 tornato all'Assyriska dove gi\u00e0 aveva giocato otto anni prima in quella che fu la sua prima squadra europea."}
{"id": "5334177", "revid": "1143927", "url": "https://it.wikipedia.org/wiki?curid=5334177", "title": "Consiglio regionale (Lombardia)", "text": ""}
{"id": "5334178", "revid": "71025490", "url": "https://it.wikipedia.org/wiki?curid=5334178", "title": "Quartiere Monza", "text": ""}
{"id": "5334179", "revid": "71025497", "url": "https://it.wikipedia.org/wiki?curid=5334179", "title": "Quartiere ICP Monza", "text": ""}
{"id": "5334181", "revid": "1573940", "url": "https://it.wikipedia.org/wiki?curid=5334181", "title": "Bambusicola fytchii", "text": "La pernice del bamb\u00f9 montana (Bambusicola fytchii ) \u00e8 un uccello galliforme della famiglia dei Fasianidi.\nDescrizione.\nDimensioni.\nMisura circa 30 cm di lunghezza per 256-400 g di peso.\nAspetto.\nIl colore del becco varia a seconda dei sessi: esso infatti \u00e8 bruno-nerastro nei maschi e bruno-corno scuro con la punta e la mandibola inferiore pi\u00f9 chiare nelle femmine. Il maschio inoltre possiede un forte sperone tarsale, del tutto assente nella femmina. Per il resto, tuttavia, i sessi sono pressoch\u00e9 identici, anche per quanto riguarda l'iride, marrone o bruno-giallastra chiara, e le zampe, bruno-oliva. Nel maschio adulto il vertice, la nuca e la parte alta del mantello sono bruno-rossi. Il sopracciglio \u00e8 bianco-camoscio, sottolineato da una linea nera che parte da dietro l'occhio. La gola, la parte bassa delle copritrici auricolari e la parte anteriore del collo presentano una vivace tinta camoscio ampiamente macchiata e striata di bruno-rosso ai bordi del petto. I fianchi biancastri sono in gran parte segnati da macchie scure a forma di cuore. La parte centrale del ventre e la zona anale sono di colore camoscio puro. Le parti superiori sono bruno-oliva grigiastro, con evidenti segni neri e castani sul mantello, le scapolari e le copritrici alari. Il dorso, il groppone e le copritrici sub-alari presentano delle vermicolature grigie. Le primarie e le secondarie sono di colore rosso. Le rettrici esterne sono rosse barrate di marrone, mentre le piume centrali della coda sono barrate di camoscio e di marrone. La femmina \u00e8 molto simile al maschio, ma in essa la linea dietro l'occhio \u00e8 rossa e non nera. I giovani si distinguono dalla femmina per avere il vertice di un rosso pi\u00f9 chiaro, le parti superiori meno rosse e il petto pi\u00f9 grigio con qualche barra scura.\nVoce.\nLa pernice del bamb\u00f9 montana emette un forte richiamo a due note che risuona con vigore e ricorda quello del francolino nero, pur essendo po' meno acuto: \"chi-chirii chi-chirii, chirii, chirii chirii\". Emette anche un chiacchiericcio continuo, \"picheup picheup picheup\". \u00c8 stato affermato che le femmine emettano dei gracidii simili a quelli di una rana e dei gridi discordanti.\nBiologia.\nLe pernici del bamb\u00f9 montane vivono in gruppi di 5 o 6 individui che costituiscono probabilmente dei gruppi familiari. Alle prime luci del mattino e in serata emergono dalle boscaglie situate in prossimit\u00e0 dei villaggi per andare in cerca di cibo sui terreni coltivati. In caso di pericolo si appiattiscono rapidamente al suolo per poi lanciarsi in aria come una molla e volare per breve distanza. Si lasciano allora cadere in un luogo coperto, spesso tra l'erba, ma talvolta anche sugli alberi.\nAlimentazione.\nLa dieta \u00e8 varia. Le pernici del bamb\u00f9 si nutrono di gemme, radici, semi, sementi coltivate e bacche. Consumano inoltre una grande variet\u00e0 di insetti, sempre nei pressi di fonti d'acqua permanenti.\nRiproduzione.\nLa struttura sociale di questi volatili non \u00e8 molto chiara. Si ritiene che vivano insieme durante tutto l'inverno e si disperdano ai primi di marzo. In questo periodo dell'anno i maschi mostrano una maggiore attivit\u00e0 vocale. Volano fino a posatoi relativamente alti o lanciano i loro canti prima di lasciarsi cadere al suolo. La stagione della riproduzione inizia generalmente a partire dal mese di aprile in Cina e dal mese di maggio nel Myanmar. Si prolunga raramente al di l\u00e0 del mese di luglio. Il nido \u00e8 un avvallamento del terreno creato grattando nel mezzo di un cespuglio, di un boschetto di bamb\u00f9 o di una zona erbosa. Viene foderato con erba e foglie. La covata comprende generalmente tra 4 e 6 uova dal guscio sottile, di colore camoscio o camoscio scuro e senza macchie. L'incubazione, che dura 18 o 19 giorni, \u00e8 compito esclusivo della femmina. Si pensa tuttavia che il maschio partecipi all'educazione dei giovani.\nDistribuzione e habitat.\nLe pernici del bamb\u00f9 montane frequentano una grande variet\u00e0 di \"habitat\" aperti e arbustivi ad un'altitudine compresa tra 500 e 3000 metri. Questi siti comprendono praterie di erbe alte in zone umide, boschetti di bamb\u00f9, zone di cespugli sparsi, boschi di querce e salici e foreste miste. Si trovano anche nei pressi dei villaggi, nelle vicinanze delle macchie di cespugli che ricoprono i fianchi delle colline che sono stati in gran parte disboscati. La pernice del bamb\u00f9 montana vive nel nord-est dell'India nell'Assam a sud del Brahmaputra, nel Meghalaya, nel Manipur, nel Nagaland e nell'est dell'Arunachal Pradesh. Il suo areale prosegue in direzione sud fino all'est del Bangladesh e in direzione nord fino al Sichuan e allo Yunnan nel sud-ovest della Cina. Si trova inoltre nel nord del Myanmar, nel nord-ovest della Thailandia, e dal nord del Laos fino al Vietnam. Ne sono riconosciute ufficialmente due sottospecie: \"B. f. hopkinsoni\", che vive soprattutto in India e nel Bangladesh, e \"B. f. fytchii\", che vive principalmente in Cina e nell'est e nel nord del Vietnam. Gli areali delle due sottospecie si sovrappongono nell'est del Myanmar.\nTassonomia.\nIl nome di questa specie commemora il maggior generale Albert Fytch. Come gi\u00e0 ricordato, ne esistono due sottospecie:"}
{"id": "5334182", "revid": "2091899", "url": "https://it.wikipedia.org/wiki?curid=5334182", "title": "Ghilina Grossa", "text": "La Ghilina Grossa, o Villa Ghilina, o pi\u00f9 semplicemente La Ghilina, \u00e8 un edificio storico della fine del secolo XVI edificato dalla famiglia nobile dei Ghilini di Alessandria. La villa \u00e8 ubicata nei pressi della frazione del comune di Alessandria denominata San Giuliano Nuovo. Nota in particolar modo per il suo grande parco, poi distrutto, di circa 11 ettari con giardino all'italiana e una sezione di piante esotiche conservate all'interno di \"calidari\" o serre riscaldate. Fu la residenza estiva favorita dai Ghilini proprietaria di molti terreni sul territorio e di cui si hanno notizie fin dal secolo XII.\nStoria.\nOrigini ed inquadramento storico-geografico.\nLa Ghilina Grossa si trova all'interno della subarea storico-geografica della piana di Alessandria nel territorio piemontese della bassa pianura padana occidentale denominata Fraschetta. Fin dai tempi di Strabone questo lembo di terra veniva definito bosco o frasca, ed in seguito lo si pu\u00f2 trovare denominato \"bosco di San Giuliano\".\nPrima che Alessandria con la Fraschetta passassero sotto il dominio dei Savoia per effetto del trattato di Utrecht, tutta l'area \u00e8 stata territorio dei Visconti prima e degli Sforza poi, e la famiglia Ghilini ebbe fin dal secolo XII giurisdizione e possedimenti.\nLa Fraschetta fu inoltre teatro di una delle pi\u00f9 importanti battaglie dell'era moderna, la Battaglia di Marengo, una delle aree principali della zona nei pressi di Spinetta Marengo.\nFrancesco Guasco di Bisio, nella tavola I della sua opera citata in bibliografia, afferma che la famiglia Ghilini - presente con Gherardo I negli atti di fondazione della citt\u00e0 di Alessandria nel 1168, risulta essere un ramo dei signori di Marengo e Sezz\u00e8 e dunque radicata sul territorio.\nFeudi e possedimenti.\nLa famiglia Ghilini possedeva le terre pi\u00f9 ricche e meglio irrigate di tutta la Fraschetta. Alla tenuta della Ghilina Grossa appartenevano dieci masserie, tra cui \"la Stortigliona\" e \"la Filippona\", erano censiti 3057 \"moroni\" oltre che case per i massari e per i braccianti. Oltre il castello e il feudo di Castelceriolo vi erano otto masserie che componevano la tenuta \"Villanova\", poco fuori dal paese, con case civili e rustiche, un'osteria ed una chiesa, 668, granai, cantine, stalle, campi coltivati a grano, segala, biada e ortaggi. Le propriet\u00e0, i campi e terreni, le vigne e i boschi della famiglia si estendevano da Spinetta Marengo fino a Tortona dove avevano altre due masserie, \"la Pellecagna\" e \"la Cravina\".\nXV secolo.\nI primi documenti che trattano di possedimenti dei Ghilini nella Fraschetta risalgono a Cristoforo Ghilini (\u2020 1\u00ba febbraio 1439) i figli del quale, grazie alla rilevante posizione raggiunta all'interno dell'amministrazione ducale milanese come segretario del duca, avrebbero ereditato il possedimento di Castelceriolo alla sua morte. Nel 1468 i figli Giovanni II e Giuliano I Ghilini ebbero ufficialmente il feudo di Castelceriolo.\nNel \"bosco di San Giuliano\", il 19 settembre 1494, Lodovico il Moro don\u00f2 a Giovanni Giacomo Ghilini (\u2020 1532) suo consigliere - insieme al feudo di Movarone nel pavese - \"la Cascina Filippina (o \"Filippona\") con tutte le masserie nella Fraschetta di Alessandria\" per i servigi offerti. La Filippona era cos\u00ec chiamata perch\u00e9 di propriet\u00e0 di Filippo Maria Sforza fratello di Lodovico il Moro.\nXVII secolo.\nPoco pi\u00f9 di un secolo pi\u00f9 tardi, il 26 febbraio 1613, Ottaviano Ghilini (\u2020 1613), vicario del podest\u00e0 di Pavia nel 1590 e figlio di Tommaso Ghilini I Signore di Movarone, con la sua morte istitu\u00ec la primogenitura in favore dei nipoti del luogo detto \"La Ghilina\" di San Giuliano nella Fraschetta. La masseria cominci\u00f2 ad essere nota per la filatura della seta e soprattutto per la presenza di un interessante parco con giardino all'italiana, gi\u00e0 documentato nel XVII secolo, ricco di specie floreali esotiche, importate da ogni parte del mondo.\nQuesto fu il periodo delle attenzioni che la Ghilina ricevette da Gian Giacomo Ottaviano Ghilini (1619-1703). Gian Giacomo inoltre aument\u00f2 il gi\u00e0 pingue patrimonio familiare acquistando la masseria della \"Cassinola\", vicina alla Ghilina, e riacquistando la \"Filippona\" che rientrava cos\u00ec nei possedimenti dopo una passata cessione.\nXVIII secolo.\nUn accadimento singolare avvenne nell'anno 1700 legato anche alla Ghilina Grossa. Fabrizio IV Ghilini (1665 - 1745), proprietario della Ghilina e che per una serie di fortunate eredit\u00e0 divenne il pi\u00f9 ricco della citt\u00e0 di Alessandria ai suoi tempi, \u00e8 legato anche all'incendio del 25 febbraio 1700, forse non proprio dovuto al caso, della chiesa dedicata a San Giuliano Martire. La chiesa a quel tempo era posizionata nell'area che successivamente divenne la piazza principale di San Giuliano Vecchio.\nDopo l'incendio la chiesa venne riparata, ma ben presto il Ghilini, si affrett\u00f2 a donare terreno e soldi per l'edificazione di una nuova parrocchia, dedicata alla Madonna del Rosario. Il nuovo edificio di culto sarebbe stato \"distante per\u00f2 mezz'ora (\"a piedi, n.d.r.\") dall'antica chiesa\", e cio\u00e8 esattamente di fronte poche centinaia di metri alla Ghilina Grossa. Una tradizione locale vuole che i Ghilini potessero cos\u00ec assistere alla santa Messa senza spostarsi dalla villa utilizzando un cannocchiale.\nLa Ghilina fu l'ultima dimora del marchese Ambrogio Maria Ghilini (1757-1832), esperto e studioso di botanica, attorniato da una biblioteca ricca di libri di ogni epoca, un piccolo museo di oggetti antichi e rari (vasi etruschi, lucerne sepolcrali, medaglie, un'urna funeraria romana in marmo bianco, quadri ad olio ed incisioni in terra dipinta attribuiti a Benvenuto Cellini). Dal 1\u00ba febbraio 1784 \u00e8 membro dell'Accademia delle Scienze di Torino attestato come botanico nella classe di scienze fisiche, matematiche e naturali.\nSpese molto tempo e denaro per l'acquisto e la collezione di libri di ogni genere ma soprattutto di botanica e di arte dei giardini, di geografia e di storia. Ebbe un telescopio e fece costruire un \"credenzone con tiretti [...] e ante vetrate [...] che deve servire per la botanica\", e una \"stufa botanica\" su disegno dell'architetto Giuseppe Zani.\nXIX secolo.\nIl marchese si spense il 15 dicembre 1832 a 75 anni, ultimo del suo ramo. Il suo corpo venne seppellito nella chiesa della Ghilina, e si conservano le inscrizioni che decorarono le sue esequie. Ambrogio Maria Ghilini lasci\u00f2 erede di tutto la figlia Cristina Ghilini Mathis (1784-1841) e, alla fine del XIX secolo, i suoi eredi vendettero ci\u00f2 che rimaneva del patrimonio dei Ghilini.\nXX secolo.\nUna consistente parte del patrimonio di famiglia, compresa la Ghilina, fu acquistata dal Conte Giuseppe Guazzone Passalacqua (1854-1935) alla morte del quale pass\u00f2 ai figli, eredi in parti uguali. Negli anni successivi ci furono ulteriori scorpori con la vendita anche della Ghilina.\nDurante la seconda guerra mondiale la Ghilina era stata comando militare di zona tedesco, sub\u00ec le incursioni anglo-americane e la lotta di liberazione nel 1945. Terminata la guerra, ed in seguito alle ultime cessioni del terreno, il parco sub\u00ec definitivamente la conversione all'agricoltura confondendosi con gli altri campi coltivati della zona.\nDall'ultimo quarto del XX secolo la villa della Ghilina, ormai spoglia dei fasti del passato causati da numerosi saccheggi e atti di vandalismo nel tempo, \u00e8 propriet\u00e0 di privati mentre l'ala rurale della cascina \u00e8 stata acquistata dal conte Niccol\u00f2 Calvi di Bergolo gi\u00e0 proprietario del castello di Piovera.\nIl parco della villa.\nIl marchese Ambrogio Maria, oltre alla passione per gli ortaggi che faceva coltivare di ogni genere - insieme al vitigno \"anerello\" o \"neretto\", caratteristico della Fraschetta - si era dedicato con grande dedizione affinch\u00e9 il suo giardino e parco divenissero maestosi e molto curati: grandi arbusti sempreverdi, ampi tappeti erbosi, roseti, aiuole di piante annuali da fiori, molti spazi diversi collocati con il senso estetico tipico del giardino all'italiana. Visit\u00f2 numerosi vivai per cercare variet\u00e0 sempre nuove e sempre diverse che poi posizionava personalmente creando scenari ed atmosfere insoliti.\nDegna di nota e ricca di spunti storici e di botanica \u00e8 la corrispondenza epistolare tra Ambrogio Maria e i suoi giardinieri - appartenenti alla famiglia sangiulianese dei Capella - conservata presso l'Archivio di Alessandria. Due in particolare sono relative alla sezione delle piante rare provenienti da ogni parte del mondo, corredate da un elenco minuzioso di tutte le specie spedite o inviate da varie localit\u00e0.\nPer il marchese i giardini e il parco erano il veicolo principale per comunicare la sua ricchezza e nobilt\u00e0. Le suggestioni che l'impianto di un giardino all'italiana, di grandi dimensioni come quello della Ghilina di circa 11 ettari, suscitavano nell'osservatore erano profonde. Non solo alberi, fiori, arbusti ma anche aree aperte, panchine, fontanelle, strade, viali e viottoli che convergevano perpendicolarmente e obliquamente al centro di una piazza rotonda con una maestosa fontana, segnando ampi spazi triangolari delimitati da siepi di bosso. Una geometria che si replicava anche per gli orti botanici con al loro interno le serre riscaldate. Gli spazi furono studiati nei minimi dettagli per offrire colori e profumi differenti, le migliaia di piante e fiori furono sistemati affinch\u00e9 potessero equilibrarsi in funzione delle stagioni e con riguardo estremo all'estetica generale del parco. Le siepi che costeggiavo i viali erano perfettamente squadrate ed alcune potate con forme geometriche.\nLa cura, la dedizione e la scrupolosa manutenzione del parco e dei giardini si nota ancora in un altro documento, sempre conservato presso l'Archivio di Stato di Alessandria, che testimonia una \"scrittura di convenzione\", dell'11 novembre 1811 tra il marchese e il giardiniere Antonio Capella. Ogni aspetto \u00e8 trattato con la massima attenzione e precisione sia che si tratti della cura estetica del parco sia per gli aspetti pi\u00f9 pratici sul consumo dei frutti e della verdura.\nIn una lettera del 1834 titolata \"Visita alla Ghilina - Lettera ad un amico\", contenuta in un giornale dell'epoca - \"l'Eco, giornale di scienze, lettere, arti, mode e teatri\" - viene descritta con dovizia di particolari la villa ed il suo parco durante una visita alla contessa Cristina Ghilini Mathis:"}
{"id": "5334187", "revid": "57342", "url": "https://it.wikipedia.org/wiki?curid=5334187", "title": "Associazione Sportiva Fanfulla 1927-1928", "text": "Questa voce raccoglie le informazioni riguardanti l'Associazione Sportiva Fanfulla nelle competizioni ufficiali della stagione 1927-1928.\nStagione.\nNella stagione 1927-1928 il Fanfulla si piazza in terza posizione con 22 punti e, per la riforma dei campionati, viene promossa in Prima Divisione. Il campionato \u00e8 stato vinto con 27 punti dal Piacenza, davanti al Codogno (25). Dietro alla squadra lodigiana i G.C. Vigevanesi con 21 punti e il Crema con 19.\nOrganigramma societario.\nArea direttiva\nArea organizzativa\nCommissione tecnica\nRosa.\nMarcatori : Otello Subinaghi 16 reti - Ezio Morselli 8 reti - Canevara, Valenti, Gorla Filippini e Castoldi 3 reti - Chiapparoli 2 reti - Salvatico, Ugg\u00e8 e Biasini 1 rete."}
{"id": "5334188", "revid": "767487", "url": "https://it.wikipedia.org/wiki?curid=5334188", "title": "Wake Up World", "text": "Wake Up World \u00e8 l'album di debutto del cantante pop finlandese Isac Elliot. \u00c8 stato prodotto da Joonas Angeria e pubblicato il 24 maggio 2013. Nella prima settimana di pubblicazione, l'album ha raggiunto la prima posizione della classifica degli album pi\u00f9 venduti in Finlandia.\nDue singoli con relativi video musicali sono stati pubblicati. Il primo, \"New Way Home\", \u00e8 stato pubblicato il 14 febbraio 2013 e ha raggiunto la prima posizione della classifica dei singoli pi\u00f9 venduti in Finlandia. Il secondo singolo, \"First Kiss\", \u00e8 stato pubblicato il 31 maggio 2013. Ulteriori due singoli sono stati estratti dalla edizione speciale chiamata \"The Ellioteer Edition\": il primo, \"Dream Big\", \u00e8 stato pubblicato il 25 ottobre 2013 mentre il secondo, \"My Favorite Girl\", in collaborazione con Redrama, \u00e8 stato pubblicato nel novembre 2013.\nL'album ha ottenuto la premiazione del disco d'oro in Finlandia per aver venduto oltre 20.000 dischi."}
{"id": "5334189", "revid": "287204", "url": "https://it.wikipedia.org/wiki?curid=5334189", "title": "First Kiss (singolo)", "text": ""}
{"id": "5334190", "revid": "228587", "url": "https://it.wikipedia.org/wiki?curid=5334190", "title": "First Kiss (disambigua)", "text": ""}
{"id": "5334196", "revid": "765341", "url": "https://it.wikipedia.org/wiki?curid=5334196", "title": "Statistiche e record di Jimmy Connors", "text": "In questa pagina sono riportate le statistiche e i record realizzati da Jimmy Connors durante la sua carriera tennistica.\nStatistiche.\nSingolare.\nTutti i titoli.\nFinali (55, di cui 52 perse e 3 non terminate).\nLe finali non terminate sono:\n1976 14-20 giugno Nottingham John Player - Ilie N\u0103stase 6-2, 4-6, 1-1\n1981 13-20 aprile Monte-Carlo Volvo Open - Guillermo Vilas 5-5\n1984 12-18 marzo Rotterdam ABN World Tennis - Ivan Lendl 0-6, 0-1\nEsibizioni / Challenge matches con 2 giocatori / un Torneo dilettanti (50).\n1970: Modesto, California (torneo dilettanti) - Avversario in finale Robert Potthast 4-6 6-4 6-3\n1975: Ilie Nastase \u2013 Syracuse, N.Y. 6-4 6-7 6-2\n1975: Rod Laver - Las Vegas 6\u20134, 6\u20132, 3\u20136, 7\u20135.\n1975: Vitas Gerulaitis \u2013 Ridgefield, Connecticut 6-3 7-6\n1975: John Newcombe - Las Vegas 6\u20133, 4\u20136, 6\u20132, 6\u20134\n1976: Manuel Orantes - Las Vegas 6-2 6-2 6-1\n1976: Ilie Nastase - Providence 6-4 6-1\n1976: Tony Roche - Hartford (Aetna World Cup WCT) 6-4 7-5\n1976: John Newcombe - Hartford (Aetna World Cup WCT) 6-2 6-3\n1977: John Alexander - Hartford (Aetna World Cup WCT) 6-1 6-4\n1977: Tony Roche - Hartford (Aetna World Cup WCT) 6-4 7-5\n1977: Ilie Nastase \u2013 Puerto Rico 4-6 6-3 7-5 6-3\n1978: John Newcombe - New Haven (Aetna World Cup WCT) 6-4 6-4\n1978: John Alexander - New Haven (Aetna World Cup WCT) 6-2 6-4\n1978: Eddie Dibbs \u2013 Toledo, Ohio 6-4 6-4\n1979: Hank Pfister - Sao Paulo (Brasil) 3-6 6-2 6-4 6-1\n1979: Guillermo Vilas \u2013 Buenos Aires 7-5 6-3 6-3\n1980: Adriano Panatta - Copenaghen 6-4 6-1\n1980: Bjorn Borg - Copenaghen 6-4 6-2\n1980: Ilie Nastase - Detroit 7-6 6-3\n1980: Ilie Nastase - Toronto 6-3 6-4\n1980: Eddie Dibbs - Portland 6-4 7-6\n1980: Eddie Dibbs - San Diego 6-4 6-3\n1980: Roscoe Tanner \u2013 Napa Valley (Harvest Cup) 6-4 6-2 (***) da considerare come esibizione e non come torneo con meno di 8 partecipanti\n1981: Ilie Nastase - San Diego\n1981: Ilie Nastase - Portland (Peugeot Tennis Invitational) 6-2 6-2\n1982: Bjorn Borg - Richmond 6-4 3-6 7-5 6-3\n1982: Bjorn Borg - Seattle 6-4 3-6 7-5\n1982: Bjorn Borg - Los Angeles 6-3 2-6 6-2\n1982: Bjorn Borg - Vancouver 6-2 5-7 6-4\n1982: Bjorn Borg - San Francisco 7-5 7-6\n1983: Bjorn Borg - B\u00e2ton-Rouge 6-7 6-4 6-4\n1983: Bjorn Borg - Providence 6-4 6-4\n1983: Bjorn Borg - S\u00e9oul 5-7 6-1 4-6 6-4 7-6\n1983: Ivan Lendl \u2013 San Diego 6-2 5-7 6-1\n1983: Kevin Curren - Cape Town (Southafrica) 2-6 7-6 7-6 6-4\n1983: Vitas Gerulaitis \u2013 Portland (Peugeot Tennis Invitational) 6-3 7-5\n1983: Ilie Nastase \u2013 Tampa 6-2 7-5\n1984: John McEnroe - Seattle (Peugeot Invitational) 3-6 6-2 6-3\n1984: Andres Gomez \u2013 Jakarta (Indonesia) 6-4 6-2\n1984: Andres Gomez \u2013 Kuala Lumpur (Malaysia) 6-1 7-6\n1986: John McEnroe - Ottawa 6-4 6-3 6-3\n1986: Bjorn Borg - Tokyo (2 may) 4-6 6-2 6-4\n1986: Bjorn Borg - Tokyo (3 may)\n1986: Bjorn Borg - Tokyo (4 may)\n1986: Aaron Krickstein - New Orleans\n1986: Yannick Noah\u00a0\u2013 Inglewood (Michelin Tennis Challenge) 2-4 ret.\n1987: Tim Mayotte\u00a0\u2013 Inglewood (Michelin Tennis Challenge) 7-5 7-6\n1988: Andre Agassi\u00a0\u2013 Auburn Hills (Kings of Tennis Classic) 7-6 6-3\n1992: John McEnroe - Inglewood (Michelin Tennis Challenge) 6-4 3-6 6-3\nDoppio misto.\nVinte (0).\n\"Nessun titolo vinto\""}
{"id": "5334201", "revid": "120857409", "url": "https://it.wikipedia.org/wiki?curid=5334201", "title": "Reckless 30th Anniversary Tour", "text": "Reckless 30th Anniversary Tour \u00e8 il tour musicale del 30\u00ba anniversario della pubblicazione di Reckless dal cantante rock canadese Bryan Adams.\nIl \"Reckless 30th Anniversary Tour UK / EU 2014\" si \u00e8 svolto nei mesi di novembre e dicembre 2014.\nOltre al Regno Unito, il tour si \u00e8 svolto in diverse nazioni europee fra cui : Francia, Belgio, Paesi Bassi, Germania, Svizzera, Austria, Slovenia, Polonia.\nLa prima data del tour \u00e8 stata effettuata il 13 novembre 2014 a Nottingham, Regno Unito presso la \"Capital FM Arena\" per concludersi il 16 dicembre 2014 a Cracovia, Polonia presso la \"Cracovia Arena\" per un totale di 23 date.\nNei mesi di gennaio e febbraio 2015 il tour ha fatto tappa in Canada per 15 date; nel mese di marzo 2015 ha fatto tappa in Europa, dove ha effettuato concerti in diverse nazioni fra cui : Danimarca, Norvegia, Svezia, Finlandia per citrane alcune.\nDal mese di aprile a settembre 2015, la tourn\u00e9e ha fatto tappa negli Stati Uniti.\nLa scenografia \u00e8 stata curata da Willie Williams. \nLista delle canzoni - Bryan Adams at O2 Arena, Londra, 22 novembre 2014.\nLa setlist di Bryan Adams in concerto presso la O2 Arena di Londra :"}
{"id": "5334202", "revid": "124680818", "url": "https://it.wikipedia.org/wiki?curid=5334202", "title": "Soffredo", "text": "Biografia.\nFu creato cardinale diacono di Santa Maria in Via Lata nel concistoro celebrato a met\u00e0 del 1182. Partecip\u00f2 al conclave del 1185 in cui fu eletto papa Urbano III. Nel 1187 assieme al cardinale Andrea Bobone fu nominato legato pontificio in Francia per mediare la pace tra re Filippo II e re Enrico II d'Inghilterra; i due legati riuscirono a trovare una tregua di due anni tra le parti.\nPartecip\u00f2 al conclave dell'ottobre 1187 in cui fu eletto papa Gregorio VIII.\nPartecip\u00f2 al conclave del dicembre 1187 in cui fu eletto papa Clemente III. Nel 1188 con il cardinale Pietro Diana fu mediatore tra Genova e Pisa.\nPartecip\u00f2 al conclave del 1191 che elesse papa Celestino III.\nPartecip\u00f2 al conclave del 1198 in cui fu eletto papa Innocenzo III. Durante l'estate del 1198, assieme al cardinale Pietro Capuano, fu scelto come legato papale al seguito delle armate crociate che stavano per intraprendere una nuova crociata, ma mentre Soffredo rimase ancora in Curia, il cardinal Capuano si trasfer\u00ec subito a Venezia per preparare la traversata.\nNel 1201 il capitolo della cattedrale metropolitana di Ravenna lo richiese come arcivescovo, ma il papa prefer\u00ec rigettare la promozione, perch\u00e9 voleva il cardinale presso la sua corte in Roma. Fino al maggio 1202, quando part\u00ec per la Terra Santa, Soffredo rest\u00f2 in Curia e rappresent\u00f2 l'accusa in alcuni processi.\nArrivato ad Acri, si trasfer\u00ec a Tripoli per porre fine alle dispute riguardo alla successione tra Boemondo IV d'Antiochia e re Leone II d'Armenia, conflitto che per anni aveva ritardato gli sforzi degli Stati Crociati. I delegati papali per mesi cercano di trovare una soluzione tra le parti, ma senza successo.\nIl 16 agosto 1203 il papa lo scelse come patriarca di Gerusalemme, ma l'anno successivo si dimise. Nell'autunno del 1204 si trasfer\u00ec con il cardinale Capuano a Costantinopoli, che dall'aprile di quello stesso anno era in mano dei Crociati. Mentre il cardinale Capuano rimase in citt\u00e0, il cardinale Soffredo viaggi\u00f2 fino al regno di Tessalonica, il cui regnante era Bonifacio I del Monferrato, per chiedergli aiuto per l'affermazione del clero latino nel nuovo Impero. Nell'agosto 1205 Soffredo ritorn\u00f2 in Curia e il 5 dicembre successivo sottoscrisse un privilegio papale per la prima volta dopo la sua legazione in Terra Santa.\nTrascorse gli ultimi anni in ritiro, probabilmente a Pistoia, svolgendo incarichi minori. Dal 1208 fu cardinale protopresbitero."}
{"id": "5334205", "revid": "124123", "url": "https://it.wikipedia.org/wiki?curid=5334205", "title": "Francesco da Castello (miniatore)", "text": "Biografia.\nFrancesco dei Castello da Gandino di Bergamo, all'inizio della carriera si firmava come \"Franciscus Veronensis\", quindi qualche storico dell'arte ipotizza una sua nascita a Verona.\nLe sue origini lombarde vennero confermate nel colophon di un Breviario ungherese miniato per un prelato della corte reale: \"Opus Francisci Dekastello itballico de Mediolano\".\nIntorno all'anno 1470 si spos\u00f2 con Domenica Benadessi da Peschiera.\nNella sua arte e nel suo stile eclettico, aperto a tutte le varie influenze e alle suggestioni di tutte le scuole, si ritrova una consolidata ispirazione proveniente dalla tradizione lombarda.\nDopo la realizzazione del Breviario, si attiv\u00f2 in Ungheria, dove nel decennio che va dal 1480 al 1490, ottenne incarichi importanti, e la direzione dell'attivit\u00e0 miniatoria del re Mattia Corvino.\nRealizz\u00f2 i diplomi nobiliari dei Torock, dei Bakonok, e per la casa reale il Messale della Biblioteca Apostolica Vaticana, l'Antifonario di Vienn, la \"Retorica di G.Trapezuntio\" della Biblioteca Nazionale di Budapest, l\"'Aristea\" di Monaco, il \"Tolomeo\" di Vienna, l\u2019\"Averulino della Marciana\" di Venezia.\nVerso il 1500 inizi\u00f2 la decorazione di un messale per conto del cardinale Domenico Della Rovere, costituito da 158 fogli \"in folio\", con rilegatura in rosso e decorazioni dorate. Questo messale evidenzi\u00f2 una buona dose di immaginazione e dinamismo basati da una educazione classica, caratterizzati da un disegno pregnante e da una ricchezza decorativa del bordo, da drappeggi aderenti alle figure in modo tale rilevare le forme, da scene religiose sui bordi. Di notevole spessore la miniatura \"Incontro di san Gioacchino e sant'Anna\" e la \"Crocefissione\", caratterizzata dalla presenza della Vergine, di san Giovanni e di Maria Maddalena.\nData la gran quantit\u00e0 di lavori realizzati, \u00e8 molto probabile che l'artista sia stato affiancato da colleghi, senza che queste collaborazioni rinnegassero gli influssi eclettici presenti, come i motivi fiorentini, ferraresi, francesi e fiamminghi, ma semmai inducono i critici a rivedere e ridurre un pochino la definizione di talento eclettico assegnato alla sua arte.\nFrancesco da Castello si \u00e8 giovato dei tanti documenti che il re bibliofilo raccoglieva e gli faceva catalogare.\nLa sua scuola fu proseguita, alla sua morte da Felice Ragusano e da Giovanni Abate."}
{"id": "5334206", "revid": "117763196", "url": "https://it.wikipedia.org/wiki?curid=5334206", "title": "Riccardo Francalancia", "text": "Fu uno dei pi\u00f9 importanti esponenti del movimento di \"Valori plastici\".\nBiografia.\nStudi\u00f2 presso il collegio degli scolopi a Spello e si perfezion\u00f2 alla Scuola diplomatico-coloniale dell'Universit\u00e0 di Roma. Intorno al 1910 frequent\u00f2 i circoli culturali romani, come quelli dei fratelli Bragaglia e il caff\u00e8 Aragno, che lo condussero alla collaborazione con la rivista La Ronda.\nNell'immediato dopoguerra fu uno dei creatori del movimento dei \"Valori plastici\", riunendo a Roma, attorno alla rivista dello stesso nome, diretta da Mario Broglio, alcuni artisti che volendo superare la polemica futurista, desideravano rimpiazzare l'arte italiana dal descrittivismo ottocentesco, riportando in auge i valori della forma, intesa come volume metafisico quattrocentesco.\nVenne incoraggiato al proseguimento artistico dal critico Broglio e sin dai suoi esordi evidenzi\u00f2 l'inclinazione per nature morte e paesaggi di impronta realistica, comprendenti anche elementi di primitivit\u00e0.\nIn questo movimento parteciparono personaggi come De Chirico, Morandi, Carr\u00e0, e Francalancia si distinse per la sua caratterizzazione di una vena candida, surnaturale, che gli consent\u00ec di interpretare in modo originale il paesaggio umbro, evidenziando una purezza nei profili e nei paesaggi, come ad esempio nei \"Paesaggio\" 1922, \"Chiesa di San Francesco\" 1926, \"Beccacce\" 1929.\nNel 1920 si spos\u00f2 con Aurelia Rosignoli e la sua arte inizi\u00f2 ad essere conosciuta ed apprezzata sin dalle prime esposizioni del movimento, a Berlino nell'ambito della mostra \"Das junge Italien\" del 1921, dove partecip\u00f2 con \"Assisi\", \"Natura morta con specchio\" e \"Donna con begonie\", a Roma e a Firenze. L'artista non si lasci\u00f2 coinvolgere dalle contaminazioni neoclassiche del Novecento, divenendo un esempio di rettitudine artistica verso la successiva scuola romana, che da lui apprese notevolmente.\nNelle sue principali opere degli anni venti, come il \"Ritratto di Gustavo\" 1923 o l\"'Interno melanconico (La stanza dei giochi)\" 1928, Francalancia trasfigur\u00f2 la realt\u00e0 oggettiva incorporandola in atmosfere metafisiche trecentesche e quattrocentesche.\nSuccessivamente si avvicin\u00f2 alla poetica novecentesca con i paesaggi \"La rocca di Assisi\", \"Gallese\", \"La Chiesa di San Francesco in Assisi\".\nNel 1929 ottenne un importante riconoscimento internazionale a Budapest.\nNegli anni trenta l'artista introdusse aspetti sentimentali ed emotivi alle sue opere, intensificando le intonazioni cromatiche, come nel quadro \"Santa Chiara ad Assisi\" 1932.\nDopo alcuni anni di riposo a causa di un malessere nervoso, nel 1935 l'artista si rimise in luce con il \"Paesaggio crepuscolare\" e con \"Natura morta con alabastro\".\nNegli anni cinquanta e sessanta l'arte di Francalancia ottenne nuovi riconoscimenti, come ad esempio un'ampia retrospettiva al Centro Olivetti di Ivrea e una a La nuova Pesa di Roma."}
{"id": "5334209", "revid": "287204", "url": "https://it.wikipedia.org/wiki?curid=5334209", "title": "Ryunosuke Kamiki", "text": ""}
{"id": "5334220", "revid": "729019", "url": "https://it.wikipedia.org/wiki?curid=5334220", "title": "Coppa del Mondo di bob 2015", "text": "La Coppa del Mondo di bob 2014/15, organizzata dalla FIBT, \u00e8 iniziata il 12 dicembre 2014 a Lake Placid, negli Stati Uniti ed \u00e8 terminata il 15 febbraio 2015 a So\u010di, in Russia. Si sono disputate ventiquattro gare, otto nel bob a 2 uomini, nel bob a 2 donne e nel bob a 4 in otto differenti localit\u00e0.\nNel corso della stagione si sono tenuti anche i campionati mondiali 2015 a Winterberg, in Germania, competizione non valida ai fini della Coppa del Mondo mentre la tappa di La Plagne ha assegnato anche il titolo europeo.\nQuesta Coppa del Mondo si \u00e8 svolta come di consueto in parallelo alla Coppa del Mondo di skeleton."}
{"id": "5334226", "revid": "438678", "url": "https://it.wikipedia.org/wiki?curid=5334226", "title": "L'et\u00e0 dell'amore", "text": "L'et\u00e0 dell'amore \u00e8 un film del 1953 diretto da Lionello De Felice.\nTrama.\nIn una citt\u00e0 di provincia, in Piemonte, il quindicenne Andrea, figlio di uno stimato presidente del tribunale, viene ammesso all'ultimo momento a frequentare le lezioni scolastiche, ma non \u00e8 ben visto dal severo vice preside. Sua madre, annoiata, sfoga la sua repressione in litigi col coniuge; Andrea, per sfuggire all'opprimente clima familiare e scolastico, frequenta una sua coetanea, Annetta, conosciuta durante quell'inverno. La casa della ragazzina \u00e8 povera, ma serena e accogliente; il padre \u00e8 spesso assente per ragioni di lavoro, e tra i due adolescenti ben presto nasce l'amore. Quel clima idillico \u00e8 destinato a terminare ben presto.\nAndrea viene spedito in collegio per gravi mancanze e il padre di Annetta viene arrestato per truffa. Dopo sei mesi di permanenza nell'istituto di correzione, Andrea fugge poich\u00e9 viene a sapere che Annetta attende un bambino da lui. Riesce con difficolt\u00e0 a tenere nascosto il fatto e terminer\u00e0 l'anno scolastico con gli esami: Annetta d\u00e0 alla luce il bambino ma, stremata dalle fatiche del parto prematuro, muore. Di fronte alla disperazione di Andrea lo scandalo scoppia fragoroso in quella cittadina di provincia. La situazione rischia di precipitare senza rimedio, ma alla fine ciascuno si convincer\u00e0 di aver commesso degli errori. Il piccolo verr\u00e0 adottato dal nonno materno.\nProduzione.\nIl film, girato a Roma e negli studi di Cinecitt\u00e0, ha anche una scena girata nelle Grotte di Castellana Grotte.\nIl film venne iscritto al Pubblico registro cinematografico con il n. 1.249. Presentato alla Commissione di Revisione Cinematografica il 16 luglio 1953, ottenne il visto di censura n. 14.732 del 24 luglio 1953, dapprima vietandolo ai minori di 16 anni, poi con un'ulteriore revisione effettuata il 18 agosto 1953 il divieto decadr\u00e0 e il film sar\u00e0 visibile per tutti. La lunghezza della pellicola di 3.012 metri.\nEbbe la prima proiezione pubblica il 22 agosto 1953. Il film venne proiettato in Francia, con il titolo \"L'\u00e2ge de l'amour\", il 24 marzo 1954; in Germania, con il titolo \"Erste Liebe\", il 27 novembre 1953; e in Gran Bretagna e negli USA, con i titoli \"Age of indiscretion\" oppure \"Too Young For Love\", nel 1955. Incass\u00f2 247.750.000 lire."}
{"id": "5334228", "revid": "1543377", "url": "https://it.wikipedia.org/wiki?curid=5334228", "title": "Inhaber", "text": "L'Inhaber, tradotto dal tedesco come proprietario, era il colonnello onorario e, appunto, \"proprietario\", di un reggimento nell'organizzazione militare della casa d'Asburgo. Come tale ne condivideva la gloria o la vergogna, e ne doveva curare l'organizzazione e i bisogni, ricevendo in cambio una certa rendita. La posizione rifletteva la posizione aristocratica della persona, e si basava su principi feudali. Un sistema simile fu adottato anche nell'Impero russo.\nDescrizione.\nL'\"Inhaber\" era un aristocratico di nascita o per meriti militari. Il suo reggimento veniva identificato spesso con il suo nome, cambiando di volta in volta che cambiava il proprietario. Il 30\u00ba Reggimento ussari \"Wurmser\", ad esempio, si rifaceva al feldmaresciallo Dagobert Sigmund von Wurmser, ma quando questo mor\u00ec il nome venne cambiato in \"Nauendorf\", da Friedrich August von Nauendorf, da tempo comandante effettivo del reggimento. Poteva infatti capitare che, se la nomina a \"Inhaber\" fosse prettamente onoraria, venisse nominato un secondo colonnello per adempiere nella pratica tutti i doveri del colonnello onorario. \u00c8 il caso anche del 3\u00ba Reggimento fanteria \"Erzherzog Karl\", cos\u00ec chiamato in onore dell'arciduca Carlo d'Asburgo-Teschen, fratello dell'imperatore Francesco II: bench\u00e9 l'arciduca cess\u00f2 le sue funzioni di comandante quando venne nominato feldmaresciallo nel 1796, diversi altri colonnelli svolsero le sue funzioni nel reggimento, che port\u00f2 il nome dell'arciduca fino alla sua morte avvenuta nel 1847. La propriet\u00e0 durava infatti genericamente a vita e il proprietario, solitamente, era della stessa zona geografica dove venivano reclutati gli uomini del reggimento, in un'ottica feudale cara agli Asburgo che voleva il popolo sotto il controllo dell'aristocrazia."}
{"id": "5334239", "revid": "92723", "url": "https://it.wikipedia.org/wiki?curid=5334239", "title": "Costanza d'Austria", "text": "Era figlia di Leopoldo VI di Babenberg, duca d'Austria e di Stiria, e di Teodora Angelina. Non va confusa con Costanza d'Asburgo, detta anche Costanza d'Austria, vissuta tra il XVI e il XVII secolo e moglie di Sigismondo III di Svezia.\nBiografia.\nIl 1\u00ba maggio 1234 spos\u00f2 a Vienna, ma non nell'Hofburg, Enrico III di Mei\u00dfen, detto l'Illuminato, margravio di Mei\u00dfen. Si suppone che l'Hofburg non fosse ancora pronto o fosse allora troppo piccolo. A riguardo del matrimonio vi sono tre fonti che ne parlano: due di queste riferiscono che il matrimonio fosse stato celebrato \"in campo inuxta Stadelowe\", cio\u00e8 a Stadlau, mentre la terza dice che esso ebbe luogo \"aput Ringlinse\", che \u00e8 stato abbandonato ed al suo posto oggi vi \u00e8 Floridsdorf. Entrambe le fonti che indicano come luogo della cerimonia Stadlau, descrivono anche alcuni ospiti: sarebbero stati presenti i re di Ungheria e di Boemia, l'arcivescovo di Salisburgo, i vescovi di Passau, Bamberga, Frisinga e di Sekau, mentre tra i nobili laici il margravio di M\u00e4hren, i duchi di Sassonia e di Carinzia, il langravio di Turingia. \nAd Enrico ella diede due figli:\nEnrico III successivamente si rispos\u00f2 con Agnese di Boemia e poi con Elisabetta di Maltitz.\nMemoria.\nNel 1910 nel quartiere viennese di Donaustadt, le venne intitolata la \"Konstanziagasse\".\nAltri progetti.\n "}
{"id": "5334240", "revid": "164044", "url": "https://it.wikipedia.org/wiki?curid=5334240", "title": "H\u00f8nefoss Ballklubb 2014", "text": "Questa voce raccoglie le informazioni riguardanti l'H\u00f8nefoss Ballklubb nelle competizioni ufficiali della stagione 2014.\nStagione.\nL'H\u00f8nefoss, retrocesso dall'Eliteserien al termine del campionato 2013, si \u00e8 ritrovato ad affrontare la stagione in 1. divisjon. Il precedente allenatore, Leif Gunnar Smerud, ha lasciato il club alla fine della stessa stagione ed \u00e8 stato sostituito da Roar Johansen. Il 5 giugno 2014, Johansen \u00e8 stato esonerato per via dei cattivi risultati conseguiti e a causa dei problemi di cooperazione con lo staff tecnico. Il giorno stesso, Rune Skarsfjord \u00e8 diventato il nuovo allenatore, con Frode Lafton come assistente.\nL'H\u00f8nefoss ha chiuso la stagione all'11\u00ba posto in classifica, mentre l'avventura nel Norgesmesterskapet 2014 \u00e8 terminata al secondo turno della competizione, con l'eliminazione per mano del Grorud, formazione militante nella 2. divisjon.\nMaglie e sponsor.\nLo sponsor tecnico per la stagione 2014 \u00e8 stato Legea, mentre lo sponsor ufficiale \u00e8 stato Leiv Viclar. La divisa casalinga era composta da una maglietta bianca con inserti verti, pantaloncini neri e calzettoni bianchi. Quella da trasferta era invece totalmente nera, con inserti bianchi."}
{"id": "5334260", "revid": "2185171", "url": "https://it.wikipedia.org/wiki?curid=5334260", "title": "Mantova Calcio 1994 1996-1997", "text": "Questa pagina raccoglie le informazioni riguardanti il Mantova Calcio 1994 nelle competizioni ufficiali della stagione 1996-1997.\nStagione.\nNella stagione 1996-1997 il Mantova ha disputato il girone D del campionato Nazionale Dilettanti. Con 71 punti ha vinto il torneo con dodici punti di vantaggio sulla Sanvitese seconda classificata, ed ha ottenuto la promozione in Serie C2."}
{"id": "5334263", "revid": "767487", "url": "https://it.wikipedia.org/wiki?curid=5334263", "title": "Societ\u00e0 Polisportiva Giulianova 1972-1973", "text": "Questa pagina raccoglie le informazioni riguardanti la Societ\u00e0 Polisportiva Giulianova nelle competizioni ufficiali della stagione 1972-1973."}
{"id": "5334264", "revid": "110157", "url": "https://it.wikipedia.org/wiki?curid=5334264", "title": "Museo internazionale della campana", "text": "Il Museo Internazionale della Campana (nome completo: Museo Internazionale della Campana \"Giovanni Paolo II\") si trova all'interno della Pontificia fonderia di campane Marinelli di Agnone (Molise).\nSi tratta dell'unico museo italiano dedicato completamente alla lavorazione della campana, essendo la fonderia una delle pi\u00f9 antiche statali a continuare la produzione dei bronzi per le chiese cattoliche. Il museo \u00e8 oggetto di molte visite scolastiche, anche perch\u00e9 ricorda, ogni anniversario, la tragedia del terremoto del Molise del 2002.\nDescrizione.\nEsso \u00e8 stato istituito nel 1999, ed \u00e8 accessibile dall'entrata a sinistra della bottega, se vi si giunge dalla strada principale davanti alla facciata. Esso \u00e8 stato visitato anche dal Papa Giovanni Paolo II nel 1995, che ne ha benedetto alcune campane.\nAll'interno sono conservati pezzi di storia della fonderia, a partire dal Medioevo fino al presente. Il documento pi\u00f9 antico che il museo contiene \u00e8 un'edizione olandese del 1664 del trattato \"De Tintinnabulis\" (\"Sulla costruzione delle campane\"), considerata la \"Bibbia\", di ciascun fonditore di campane. Oltre a pezzi di campane e alle teche che conservano bronzi di varia forma, aspetto ed et\u00e0, il museo possiede reperti fotografici e video che ricordano le visite di altri papi alla fonderia: Pio XI, Giovanni XXIII e il gi\u00e0 citato Giovanni Paolo II.\nAl termine della visita al museo, che comprende anche quella della bottega della costruzione, un addetto, come s'\u00e8 gi\u00e0 detto, ricorda le vittime del terremoto molisano del 2002, suonando delle campane. Il pensiero del gesto \u00e8 soprattutto diretto alle giovanissime vittime del crollo della scuola elementare del comune di San Giuliano di Puglia."}
{"id": "5334268", "revid": "767487", "url": "https://it.wikipedia.org/wiki?curid=5334268", "title": "Nat\u00e1lia Kelly (album)", "text": "Nat\u00e1lia Kelly \u00e8 il primo eponimo album in studio della cantante statunitense naturalizzata austriaca Nat\u00e1lia Kelly, pubblicato nel 2013.\nCon il brano \"Shine\" l'artista ha partecipato all'Eurovision Song Contest 2013."}
{"id": "5334270", "revid": "767487", "url": "https://it.wikipedia.org/wiki?curid=5334270", "title": "S\u00f8ren Christensen", "text": "Carriera.\nClub.\nHaugesund.\nIl 25 febbraio 2015, l'Haugesund ha ufficialmente annunciato sul proprio sito d'aver ingaggiato Christensen, che si \u00e8 legato al club norvegese con un contratto dalla durata annuale.\nSlaven Belupo.\nLibero da vincoli contrattuali, in data 15 febbraio 2016 ha firmato un contratto con i croati dello Slaven Belupo."}
{"id": "5334271", "revid": "116884219", "url": "https://it.wikipedia.org/wiki?curid=5334271", "title": "Unione Sportiva Livorno 1972-1973", "text": "Questa voce raccoglie le informazioni riguardanti l'Unione Sportiva Livorno nelle competizioni ufficiali della stagione 1972-1973.\nStagione.\nNella stagione 1972-1973 il Livorno ritorna a giocare in Terza Divisione nel girone B del campionato di Serie C, il presidente \u00e8 Gastone Vivaldi, proprietario di una agenzia marittima in Via Magenta, la societ\u00e0 non ha navigato in buone acque, infatti il 20 marzo 1973 il Tribunale decret\u00f2 il fallimento della societ\u00e0 amaranto per due cambiali mai onorate. A salvare la situazione ci pens\u00f2 l'ex presidente Ricciotti Paggini che aiut\u00f2 il Livorno a terminare il campionato. In panchina il fiorentino Andrea Bassi volle in squadra alcuni giovani di valore con i quali disput\u00f2 un campionato onorevole, con nove reti Nerio Ulivieri ha permesso ai labronici di ottenere il sesto posto con 42 punti. Il torneo \u00e8 stato vinto dalla Spal con 53 punti che ha cos\u00ec ottenuto la promozione in Serie B."}
{"id": "5334272", "revid": "339392", "url": "https://it.wikipedia.org/wiki?curid=5334272", "title": "Esposizione Nazionale di Palermo", "text": ""}
{"id": "5334274", "revid": "287204", "url": "https://it.wikipedia.org/wiki?curid=5334274", "title": "Associazione Calcio Mantova 1982-1983", "text": "Questa pagina raccoglie le informazioni riguardanti lAssociazione Calcio Mantova nelle competizioni ufficiali della stagione 1982-1983.\nStagione.\nNella stagione 1982-83 il Mantova disputa il girone B del campionato di Serie C2, con 42 punti si \u00e8 piazza al terzo posto in classifica a soli due punti dalla promozione, il torneo \u00e8 stato vinto con 52 punti dal Legnano davanti al Fanfulla di Lodi con 44 punti, entrambe sono state promosse in Serie C1. L'ala sinistra Osvaldo Zobbio preso dal Treviso con 17 reti in 28 partite, si \u00e8 rivelato il protagonista dei virgiliani in questa bella stagione, allenati da Enea Masiero subentrato presto, dopo la sconfitta (2-1) subita a Voghera alla sesta giornata di campionato a Leopoldo Siegel.\nNella Coppa Italia di Serie C il Mantova disputa il girone E di qualificazione, che promuove ai sedicesimi di finale il Parma."}
{"id": "5334285", "revid": "1573940", "url": "https://it.wikipedia.org/wiki?curid=5334285", "title": "Chiesa di San Francesco (Agnone)", "text": "La chiesa parrocchiale di San Francesco \u00e8 la chiesa maggiore della citt\u00e0 di Agnone. Essa ospita l'Ordine dei frati minori conventuali nel convento attiguo, nonch\u00e9 il \"Museo del libro permanente\", contenente importanti incunaboli e manoscritti medievali.\nStoria e descrizione.\nL'architettura originale della chiesa era tipicamente gotica, come l'interno, trasformato in maniera barocca. La facciata \u00e8 molto semplice, costituita da un rosone altrettanto modesto. Elemento architettonico di rilievo \u00e8 l'antico portale a sesto acuto. Un'enorme cupola circolare, con tetto dipinto di verde smeraldo, sovrasta la cattedrale, affiancata dal massiccio campanile quadratico scandito in tre livelli, l'ultimo dei quali arricchito da un orologio per ogni lato, e da una gabbia in ferro battuto contenente le campanelle che suonano l'orario.\nL'interno \u00e8 a navata unica, con un soffitto a cassettoni in legno, raffiguranti scene del Nuovo Testamento. L'altare, dedicato a san Francesco d'Assisi, ospita una copia del \"Crocifisso di San Damiano\".\nAll'interno della chiesa vi \u00e8 anche parte del convento, trasformato oggi in un lungo chiostro quadratico, e in un piccolo piazzale con una fontana in pietra. Il resto del convento ospita il Museo del libro permanente."}
{"id": "5334287", "revid": "1573940", "url": "https://it.wikipedia.org/wiki?curid=5334287", "title": "Palazzo Talenti-Framonti", "text": "Il Palazzo Talenti-Framonti (o Palazzo Mangelli o anche Palazzo del Credito Romagnolo) \u00e8 un palazzo storico di Forl\u00ec, inizialmente ad uso di abitazione nobiliare. Sorge sulla centrale piazza Aurelio Saffi, sulla quale prospettano anche l'Abbazia di San Mercuriale ed il Palazzo Comunale.\nStoria.\nDapprima appartenne alla famiglia Talenti (una delle casate che si opponeva agli Ordelaffi, signori di Forl\u00ec); si sa infatti che un Francesco Talenti possedeva un'abitazione sulla piazza gi\u00e0 agli inizi del secolo XV. Il Palazzo pass\u00f2 poi alla famiglia Framonti. Nell'Ottocento appartenne invece al conte Vincenzo Mangelli.\nSuccessivamente fu sede forlivese del Credito Romagnolo, per poi passare alla Fondazione Cassa dei Risparmi di Forl\u00ec.\nCaratteristiche.\nIl Palazzo deve l'attuale aspetto neoclassico all'opera dell'architetto forlivese Giuseppe Missirini (1775-1829), interpellato dai Mangelli. Va tuttavia sottolineato un successivo intervento di Cesare Bazzani, negli anni trenta del Novecento, che ha voluto ritoccare l'angolo verso la chiesa del Suffragio allo scopo di rendere pi\u00f9 fluido il passaggio dall'attuale corso della Repubblica alla piazza Saffi.\nLe decorazioni interne rimandano a Felice Giani ed alla sua scuola; anche in questo caso l'iniziativa delle opere \u00e8 della famiglia Mangelli.\nLa loggia e il \u00abTrebbo\u00bb.\nIl loggiato del palazzo \u00e8 noto come \u00abLoggia dei Signori\u00bb, mentre l'area tra il palazzo, il vicino Palazzo Serughi e la Chiesa del Suffragio \u00e8 chiamata \u00abTrebbo di Mozzap\u00e8\u00bb.\nNella Loggia dei Signori Angelo Damerini apr\u00ec nel 1884 la prima edicola forlivese per la vendita di giornali."}
{"id": "5334288", "revid": "838137", "url": "https://it.wikipedia.org/wiki?curid=5334288", "title": "UHT", "text": ""}
{"id": "5334289", "revid": "344503", "url": "https://it.wikipedia.org/wiki?curid=5334289", "title": "Film palestinesi proposti per l'Oscar al miglior film straniero", "text": "A partire dal 2004 alcuni film palestinesi sono stati proposti per la categoria miglior film straniero del Premio Oscar.\nFinora, tra queste proposte, due film, entrambi di Hany Abu-Assad, sono rientrati nella cinquina finale, senza per\u00f2 riuscire a conquistare il premio."}
{"id": "5334290", "revid": "1632387", "url": "https://it.wikipedia.org/wiki?curid=5334290", "title": "The Strypes", "text": "I The Strypes sono stati un gruppo musicale rock irlandese attivo dal 2011 al 2018.\nBiografia.\nIl gruppo si \u00e8 formato a Cavan ed \u00e8 composto da quattro giovani ragazzi. \nEsso trae ispirazione dalla musica degli anni '60 e '70 di artisti come Dr. Feelgood, Eddie and the Hot Rods, The Rolling Stones, The Yardbirds, ma anche di Chuck Berry e Bo Diddley.\nNell'aprile 2012 il gruppo ha pubblicato un EP autoprodotto di cover. \nNel marzo 2013 la band ha pubblicato il singolo \"Blue Collar Jane\" e nell'aprile seguente \u00e8 apparsa in televisione al \"Later... with Jools Holland\".\nNel settembre 2013 \u00e8 uscito il primo album in studio del gruppo \"Snapshot\", prodotto da Chris Thomas. Il disco ha raggiunto la quinta posizione della classifica Official Albums Chart."}
{"id": "5334297", "revid": "767487", "url": "https://it.wikipedia.org/wiki?curid=5334297", "title": "Talking Dreams", "text": "Talking Dreams \u00e8 il primo album in studio del gruppo musicale statunitense Echosmith, pubblicato il 1\u00ba ottobre 2013."}
{"id": "5334298", "revid": "297059", "url": "https://it.wikipedia.org/wiki?curid=5334298", "title": "Guerra d'indipendenza del Texas", "text": ""}
{"id": "5334301", "revid": "38120", "url": "https://it.wikipedia.org/wiki?curid=5334301", "title": "Fusi di testa - Wayne's World", "text": ""}
{"id": "5334302", "revid": "83531", "url": "https://it.wikipedia.org/wiki?curid=5334302", "title": "Unione Sportiva Lucchese Libertas 1972-1973", "text": "Questa pagina raccoglie le informazioni riguardanti l'Unione Sportiva Lucchese Libertas nelle competizioni ufficiali della stagione 1972-1973."}
{"id": "5334304", "revid": "1543377", "url": "https://it.wikipedia.org/wiki?curid=5334304", "title": "Campionato italiano di broomball", "text": "Il Campionato italiano di broomball \u00e8 l'insieme dei tornei di broomball organizzato annualmente dal 1987 dal Comitato Italiano Broomball.\nCampionati maschili.\nIl campionato maschile si suddivide (dal 2005) in due livelli, \"Golden League\" e \"Silver League\", cui si aggiunge la Coppa Italia.\nCampionati femminili.\nIl campionato femminile \u00e8 composto dalla sola \"Golden League\" a sei squadre. Dal 1993 al 2003 la massima serie era a quattro squadre ed era affiancata da una seconda serie denominata campionato regionale."}
{"id": "5334309", "revid": "71030325", "url": "https://it.wikipedia.org/wiki?curid=5334309", "title": "Palazzo Talenti Framonti", "text": ""}
