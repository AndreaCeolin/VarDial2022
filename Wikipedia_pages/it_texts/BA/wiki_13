{"id": "5206066", "revid": "125063363", "url": "https://it.wikipedia.org/wiki?curid=5206066", "title": "Richard Manuel", "text": "Fu il pianista dei The Band, il gruppo canadese che accompagn\u00f2 Bob Dylan a met\u00e0 degli anni sessanta, con il nome di The Hawks (quando registrarono nel 1967 tutte le canzoni poi uscite sull'album di Dylan \"The Basement Tapes\" nel 1975).\nCarriera.\nThe Hawks.\nManuel aveva diciotto anni quando entr\u00f2 nella band di supporto di Ronnie Hawkins, i \"The Hawks\". All'epoca la band aveva gi\u00e0 in organico il ventunenne Levon Helm alla batteria, il diciassettenne Robbie Robertson alla chitarra e il diciassettenne Rick Danko al basso. Il ventiquattrenne organista Garth Hudson si un\u00ec al resto della compagnia quello stesso Natale, seguito da altri due membri temporanei (il sassofonista Jerry Penfound e il cantante Bruce Bruno). Sbalorditi dall'ostilit\u00e0 di Hawkins circa il consumo di marijuana e a causa del cambiamento in atto nei gusti musicali generali, il gruppo lasci\u00f2 il cantante rockabilly nel 1964. Inizialmente, si fecero chiamare \"Levon Helm Sextet\" (poich\u00e9 Helm era il membro di pi\u00f9 lunga permanenza nel gruppo) prima di cambiare nome in \"Canadian Squires\" prima e \"Levon and the Hawks\" poi. Anche se Helm era di fatto il leader del gruppo, era Manuel che cantava la maggior parte delle canzoni. Fu come Levon and the Hawks, dopo la fuoriuscita di Penfound e Bruno dalla band, che il gruppo incontr\u00f2 la leggenda del blues Sonny Boy Williamson, con il quale collaborarono fino alla morte di quest'ultimo.\nNel 1965, Helm, Hudson e Robertson suonarono nell'album \"So Many Roads\" del bluesman John P. Hammond. Hammond raccomand\u00f2 gli Hawks a Bob Dylan, che li scrittur\u00f2 come sua backing band durante il periodo della svolta \"elettrica\" nel 1966, in occasione delle tourn\u00e9e in Europa e Stati Uniti.\nThe Band.\nNel 1967, mentre Dylan si stava riprendendo dai postumi di un incidente motociclistico occorsogli a Woodstock, il gruppo si trasfer\u00ec l\u00ec vicino affittando una casa in campagna che battezzarono \"Big Pink\" a causa del suo colore rosa. Essendo di fatto disoccupati come backing band di Dylan dato il suo infortunio, i membri della band iniziarono a sperimentare un nuovo sound che traeva le sue radici da generi quali country, soul, rhythm and blues, gospel e rockabilly dei quali erano appassionati. Durante questo periodo, mentre Levon Helm, il batterista ufficiale, aveva lasciato il gruppo per una pausa di riflessione, Manuel si incaric\u00f2 di suonare lui stesso la batteria in uno stile, a suo dire, \"tecnicamente irriverente\", simile alle percussioni nel jazz. Durante la carriera della Band, egli torn\u00f2 pi\u00f9 volte a suonare tale strumento quando Helm suonava il mandolino o la chitarra. Esempi sono le canzoni \"Rag Mama Rag\" e \"Evangeline\". Lo stile percussivo di Manuel \u00e8 predominante sull'album \"Cahoots\".\nI primi mesi a Woodstock permisero anche a Manuel e Robertson di sviluppare il proprio stile compositivo come autori di canzoni. Dopo aver inciso numerosi nastri demo, e aver firmato un contratto con il manager di Dylan, Albert Grossman, si assicurarono un contratto discografico con la Capitol Records all'inizio del 1968. Il contratto venne firmato come \"The Crackers\" (anche \"The Honkies\" era stato uno dei nomi presi in considerazione). Helm torn\u00f2 nel gruppo, e cos\u00ec iniziarono le sessioni per il loro album di debutto \"Music from Big Pink\". Il gruppo mise in atto quanto appreso da Dylan nel corso dei cosiddetti \"Basement Tapes\", incidendo un album di musica in stile \"americana\", una sorta di musica folk influenzata dal country. Manuel contribu\u00ec con quattro canzoni, inclusa \"Tears of Rage\" scritta in collaborazione con Dylan stesso. Alla fine l'album venne pubblicato a nome The Band, nuovo nome definitivo del gruppo.\nNel 1970, Manuel recit\u00f2 nel film \"Eliza's Horoscope\" distribuito dalla Warner Bros., e diretto da Gordon Sheppard. Interpret\u00f2 la parte del \"compositore barbuto\" recitando insieme a Tommy Lee Jones, all'ex coniglietta di \"Playboy\" Elizabeth Moorman, e a Lila Kedrova.\nSebbene la traccia \"Blues for Breakfast\" (scritta a Woodstock) di Manuel venne reinterpretata da Cass Elliot sull'album \"Dream a Little Dream\" (1968), dandogli una certa notoriet\u00e0 come autore, egli venne accreditato del aver composto tre canzoni (\"When You Awake\", \"Whispering Pines\", e \"Jawbone\") sul secondo omonimo album della Band (1969) e due (\"Sleeping\" e \"Just Another Whistle Stop\") in \"Stage Fright\" (1970); ma per tutti i brani sopracitati furono registrati come autori \"ufficiali\" sia Manuel che Robbie Robertson, che aveva ormai preso su di s\u00e9 la carica di leader del gruppo e di interlocutore ufficiale nei rapporti d'affari con Albert Grossman.\nNel 1972, i crescenti problemi di abuso d'alcol di Manuel iniziarono ad essere un reale impedimento alla prosecuzione della carriera dei The Band, con ripercussioni sia in studio di registrazione che durante le esibizioni.\nNel 1973, la Band segu\u00ec nuovamente le orme di Bob Dylan stabilendosi a Malibu, in California. Prima di lasciare l'Hudson Valley, si spostarono ai Bearsville Studios per incidere un album di cover di vecchi brani rock and roll intitolato \"Moondog Matinee\", in omaggio allo show radiofonico di Alan Freed. Anche se inizialmente Manuel era riluttante all'idea di esibirsi, il disco contiene alcune delle sue migliori performance canore, includendo versioni di \"Share Your Love With Me\" di Bobby \"Blue\" Bland, \"The Great Pretender\" dei Platters, e della misconosciuta \"Saved\" di Jerry Leiber &amp; Mike Stoller.\nSuccessivamente il gruppo partecip\u00f2 all'album di Dylan \"Planet Waves\", seguendolo come backing band nel corso del tour del 1974. L'album dal vivo tratto dal tour, \"Before the Flood\", rivela Manuel ancora in grado di esibirsi nel suo caratteristico cantato in falsetto in \"I Shall Be Released\".\nThe Band continu\u00f2 ad esibirsi in tour per tutto il 1974, accompagnando artisti quali Crosby, Stills, Nash &amp; Young, Joni Mitchell e The Beach Boys. Nel 1975, Robertson espresse la sua insoddisfazione circa lo stress della vita in tourn\u00e9e, preannunciando l'imminente scioglimento del gruppo. Secondo Levon Helm, Manuel all'epoca era ormai arrivato a scolarsi otto bottiglie di liquore al giorno, sommando anche un massiccio uso di cocaina. Durante questo periodo, Manuel fece amicizia con Eric Clapton e collabor\u00f2 al suo album \"No Reason To Cry\" (1976), donandogli la canzone \"Beautiful Thing\" da lui composta, e cantando il brano \"Last Night\".\nDurante l'ultimo tour della band, Manuel fu spesso assente a causa dei postumi di un incidente stradale.\nLa Band suon\u00f2 nel suo ultimo concerto alla Winterland Arena di San Francisco nel Giorno del Ringraziamento del 1976. Il concerto fu filmato in 35\u00a0mm da Martin Scorsese per il documentario \"L'ultimo valzer\" (\"The Last Waltz\").\nIl gruppo si riform\u00f2 nel 1983 con l'aggiunta dei The Cate Brothers e di Jim Weider ma senza Robertson. Disintossicatosi, Manuel sembr\u00f2 inizialmente in ottima forma ma successivamente quando Albert Grossman, una sorta di figura paterna per Manuel, mor\u00ec nel gennaio 1986, il lutto lo gett\u00f2 in una profonda depressione che lo fece ricadere nei vecchi vizi di abuso di alcol e droghe.\nMorte.\nIl 4 marzo 1986, dopo un concerto al \"Cheek to Cheek Lounge\" fuori Orlando, a Winter Park (Florida), Manuel si suicid\u00f2. Era apparso di buon umore durante il concerto secondo i suoi compagni, ma tornato in hotel dopo l'esibizione, bevve una bottiglia di \"Grand Marnier\", finendo poi per impiccarsi. Il corpo venne rinvenuto dalla moglie Arlie la mattina seguente. I risultati dell'autopsia rivelarono che Manuel era ubriaco al momento del decesso, e che aveva ingerito cocaina il giorno della morte.\nRiconoscimenti postumi.\nNel 1994, Richard Manuel \u00e8 stato introdotto nella Rock and Roll Hall of Fame come membro della Band. Nel 2003, l'etichetta giapponese Dreamsville Records pubblic\u00f2 l'album \"\", contenente una selezione di brani provenienti da un concerto solista di Manuel registrato a Saugerties, New York, nell'ottobre 1985. Le canzoni di Robbie Robertson e della Band intitolate \"Fallen Angel\" (1987) e \"Too Soon Gone\" (1993) sono entrambe dedicate alla memoria di Richard Manuel.\nL'album di Eric Clapton \"August\", contiene un omaggio a Richard Manuel nella traccia \"Holy Mother\". Il gruppo The Call, che collabor\u00f2 con gli ex membri della Band Hudson e Robertson, dedic\u00f2 il video del loro singolo \"Everywhere I Go\" a Manuel. I Counting Crows incisero la canzone \"If I Could Give All My Love (Richard Manuel Is Dead)\", pubblicata nel loro album del 2002 \"Hard Candy\". La canzone \"Danko/Manuel\" dei The Drive-By Truckers \u00e8 inclusa nel disco \"The Dirty South\" del 2004.\nGli Head of Femur inclusero la traccia \"Song for Richard Manuel\" nel loro album del 2005 \"Hysterical Stars\". Nel 2008 gli Steppin' In It pubblicarono l'album \"Simple Tunes for Troubled Times\", che contiene il brano \"The Ghost of Richard Manuel\", mentre l'album \"1971\" di Isaac Gillespie vede la presenza di \"Richard Manuel the Pacifier\". I Books &amp; Branches inserirono nel loro disco \"Caribou Whispers\" un brano intitolato \"Richard Manuel\". Nel 2012 i Black Prairie pubblicarono \"A Tear in the Eye Is A Wound in the Heart\", album che contiene la canzone \"Richard Manuel\"."}
{"id": "5206067", "revid": "199745", "url": "https://it.wikipedia.org/wiki?curid=5206067", "title": "Eufrasia di Salisburgo", "text": ""}
{"id": "5206068", "revid": "371529", "url": "https://it.wikipedia.org/wiki?curid=5206068", "title": "The Guitar World According to Frank Zappa", "text": "The Guitar World According to Frank Zappa \u00e8 un album discografico di raccolta del chitarrista Frank Zappa, pubblicato nel 1987. Si tratta di un album strumentale."}
{"id": "5206106", "revid": "666668", "url": "https://it.wikipedia.org/wiki?curid=5206106", "title": "Futsal Riviera Marche", "text": ""}
{"id": "5206107", "revid": "154326", "url": "https://it.wikipedia.org/wiki?curid=5206107", "title": "Principi di Wagram", "text": ""}
{"id": "5206109", "revid": "371529", "url": "https://it.wikipedia.org/wiki?curid=5206109", "title": "Have I Offended Someone?", "text": "Have I Offended Someone? \u00e8 un album discografico di raccolta postumo del chitarrista Frank Zappa, pubblicato nel 1997."}
{"id": "5206114", "revid": "92647623", "url": "https://it.wikipedia.org/wiki?curid=5206114", "title": "Everything Is Healing Nicely", "text": "Everything Is Healing Nicely \u00e8 un album discografico in studio del musicista Frank Zappa, pubblicato postumo nel 1999."}
{"id": "5206130", "revid": "71433", "url": "https://it.wikipedia.org/wiki?curid=5206130", "title": "Not Safe for Work", "text": ""}
{"id": "5206131", "revid": "228587", "url": "https://it.wikipedia.org/wiki?curid=5206131", "title": "Halloween (Frank Zappa)", "text": "Halloween \u00e8 un album dal vivo del musicista Frank Zappa, pubblicato postumo nel 2003.\nIl disco \u00e8 stato registrato a New York durante alcuni concerti nell'ottobre 1978."}
{"id": "5206132", "revid": "599013", "url": "https://it.wikipedia.org/wiki?curid=5206132", "title": "Wykeham Cornwallis, II barone Cornwallis", "text": "Biografia.\nEra il secondogenito di Fiennes Cornwallis, I barone Cornwallis, e di sua moglie, Mabel Leigh. Studi\u00f2 a Eton College e al Royal Military Academy Sandhurst.\nCarriera.\nDurante la prima guerra mondiale prest\u00f2 servizio nella Royal Scots Greys in Francia e nelle Fiandre. Fu promosso a colonnello del Thames and Medway Heavy Regiment Royal Artillery. Egli succedette al padre nella baronia nel 1935 ed \u00e8 stato Presidente del Kent County Council (1935-1936).\nMatrimoni.\nPrimo Matrimonio.\nSpos\u00f2, il 30 gennaio 1917, Cecily Etha Mary Walker (1894-10 ottobre 1943), figlia di Sir James Walker, III Baronetto. Ebbero due figli:\nSecondo Matrimonio.\nSpos\u00f2, il 26 febbraio 1948, Esme Ethel Alice de Beaumont (?-5 giugno 1969), figlia del capitano Montmorency de Beaumont. Non ebbero figli.\nMorte.\nMor\u00ec il 4 gennaio 1982."}
{"id": "5206135", "revid": "69128703", "url": "https://it.wikipedia.org/wiki?curid=5206135", "title": "Carabba (casa editrice)", "text": ""}
{"id": "5206151", "revid": "228587", "url": "https://it.wikipedia.org/wiki?curid=5206151", "title": "Joe's Corsage", "text": "Joe's Corsage \u00e8 un album discografico del musicista Frank Zappa, pubblicato postumo nel 2004 e contenente materiale registrato tra il 1964 e il 1965 col gruppo The Mothers of Invention.\nTracce.\nTutte le tracce sono di Frank Zappa, tranne dove indicato."}
{"id": "5206158", "revid": "965985", "url": "https://it.wikipedia.org/wiki?curid=5206158", "title": "Joe's Domage", "text": "Joe's Domage \u00e8 un album discografico di raccolta del musicista Frank Zappa, pubblicato postumo nel 2004.\nTracce.\nTutte le tracce sono di Frank Zappa, tranne dove indicato."}
{"id": "5206164", "revid": "965985", "url": "https://it.wikipedia.org/wiki?curid=5206164", "title": "Imaginary Diseases", "text": "Imaginary Diseases \u00e8 un album dal vivo del musicista Frank Zappa, pubblicato postumo nel gennaio 2006 (edizione limitata) e poi nuovamente nel gennaio 2007."}
{"id": "5206172", "revid": "547034", "url": "https://it.wikipedia.org/wiki?curid=5206172", "title": "Santuario shintoista di San Marino", "text": "Il \u00e8 un santuario shinto (\"jinja\") situato presso l'agriturismo Podere Lesignano di Serravalle nella Repubblica di San Marino.\nIl 5 giugno 2018 la Repubblica di San Marino ha emesso due francobolli del valore di due euro dedicati al \"San Marino Jinja\".\nStoria.\nIl progetto del santuario di San Marino nasce dalla volont\u00e0 del professor Hideaki Kase (cugino di Yoko Ono) presidente dell'associazione JSFS (Japan San Marino Friendship Society) e del professor Manlio Cadelo Ambasciatore della Repubblica di San Marino in Giappone, per far conoscere la filosofia pacifista di questa religione e per commemorare le 29.000 vittime del terremoto e maremoto del T\u014dhoku del 2011 che colp\u00ec il Giappone.\nIl santuario di San Marino \u00e8 stato inaugurato il 21 giugno 2014 alla presenza di 150 personalit\u00e0 tra cui il presidente dell'Associazione dei santuari shinto e di Yoko Kishi, madre dell'attuale primo ministro del Giappone Shinz\u014d Abe e figlia del primo ministro Nobusuke Kishi.\n\u00c8 il primo santuario ufficiale in Europa, riconosciuto dall'Associazione dei santuari shintoisti (\"Jinja Honcho\"), mentre nei Paesi Bassi \u00e8 stato creato privatamente nel 1981 il \"Yamakage Shinto Holland Saigu\", un \"kamidana\" (altare shinto domestico).\nDal 2019 possono essere celebrati matrimoni riconosciuti dall'ufficio di Stato Civile della Repubblica di San Marino, quindi validi in tutto il mondo.\nArchitettura.\nIl santuario di San Marino \u00e8 costituito da un piccolo monumento a base quadrata con lato di 2,5 metri e realizzato in Giappone con legno di cedro. Altres\u00ec presenti un \"torii\" (portale) e un \"tourou\" (lanterna di pietra).\nIl monumento riprende lo stile architettonico del santuario di Ise, il pi\u00f9 importante santuario del Giappone nonch\u00e9 santuario dell'imperatore, la cui costruzione incominci\u00f2 nel VII secolo.\nParti del santuario di San Marino sono state realizzate utilizzando il legno del santuario di Ise. Il santuario \u00e8 stato costruito in Giappone, in seguito smontato, trasportato via mare a San Marino dove \u00e8 stato riassemblato dagli architetti giapponesi su una base costituita dalla tipica pietra arenaria di San Marino.\nKami.\nIl santuario di San Marino \u00e8 consacrato al \"kami\" Amaterasu che identifica il sole, prima fonte di vita sulla terra.\nSecondo la mitologia classica Amaterasu \u00e8 la prima e pi\u00f9 importante divinit\u00e0 giapponese, creatrice dell'isola del Sol Levante.\nCustode.\nCustode del primo santuario shintoista in Europa \u00e8 il \"g\u016bji\" Francesco Brigante, nominato ufficialmente dal \"Jinja Honcho\" nel 2013 e insignito dell'onorificenza del \"Bushid\u014d\"."}
{"id": "5206173", "revid": "52076", "url": "https://it.wikipedia.org/wiki?curid=5206173", "title": "Anti-Counterfeiting Trade Agreement", "text": ""}
{"id": "5206175", "revid": "965985", "url": "https://it.wikipedia.org/wiki?curid=5206175", "title": "Trance-Fusion", "text": "Trance-Fusion \u00e8 un album dal vivo del musicista Frank Zappa, pubblicato postumo nell'ottobre 2006. Si tratta di un album strumentale registrato i cui brani sono stati registrati tra il 1977 e il 1988."}
{"id": "5206177", "revid": "339392", "url": "https://it.wikipedia.org/wiki?curid=5206177", "title": "San Marino Jinja", "text": ""}
{"id": "5206178", "revid": "287204", "url": "https://it.wikipedia.org/wiki?curid=5206178", "title": "Miserabili - Io e Margaret Thatcher", "text": "Miserabili - Io e Margaret Thatcher \u00e8 un monologo teatrale di Marco Paolini, affiancato per quanto riguarda musica e voci cantate da I Mercanti di Liquore.\nTrama.\nL'autore porta sulla scena le storie di diverse attivit\u00e0 lavorative nel mondo della micro e della macrofinanza. Paolini va a tratteggiare il periodo d'oro di tale settore, ovvero i ruggenti anni '80, e il conseguente declino portato dalla crisi finanziaria. Particolari accenti sono portati sugli argomenti della precarizzazione del lavoro e il conseguente declino della qualit\u00e0 della vita dei lavoratori stessi, del dualismo divergente del thatcheranesimo da una parte e il contemporaneo nuovo modello di repubblica islamica proposto dall'Ayatollah Khomeini dall'altra, e dei meccanismi che fomentano la creazione di bolle finanziarie e la loro esplosione (pur non entrando mai in spiegazioni tecniche specialistiche).\nRappresentazione.\nL'opera \u00e8 stata trasmessa, per la prima volta in televisione, su LA7 dal porto di Taranto in diretta."}
{"id": "5206184", "revid": "762947", "url": "https://it.wikipedia.org/wiki?curid=5206184", "title": "Ballate op. 10 (Brahms)", "text": "Le Ballate op. 10 sono quattro composizioni per pianoforte scritte da Johannes Brahms nell'estate del 1854 e pubblicate nel 1856. Sono dedicate al suo amico Julius Otto Grimm. Sono comunemente considerate fra le sue migliori composizioni pianistiche giovanili. La loro composizione coincise con l'inizio della relazione affettiva tra il compositore e Clara Schumann, della quale Brahms fu a lungo innamorato e che aiut\u00f2 il di lui esordio nella carriera di musicista. \nLe quattro ballate appaiono disposte in gruppi di due, dove i membri di ciascuna coppia sono in tonalit\u00e0 parallele: \nLa terza ballata \u00e8 nella tonalit\u00e0 relativa rispetto alla seconda; la tonalit\u00e0 di ogni ballata \u00e8 preannunciata dalla sezione mediana del brano precedente.\nLa prima Ballata, in re minore, \u00e8 ispirata alla poesia scozzese \"Edward\", contenuta nella raccolta \"Stimmen der V\u00f6lker in ihren Liedern\" (\"La voce dei popoli nei loro canti\") a cura di Johann Gottfried Herder. Tale Ballata \u00e8 considerata uno dei migliori esempi dello stile brahmsiano detto \"ossianico\" o \"bardico\": i suoi accordi di quinta, di ottava e le sue semplici armonie triadiche vogliono evocare un senso di remota arcaicit\u00e0 mitologica.\nOriginariamente Brahms aveva intitolato la raccolta \"Ballate e un Intermezzo\"; al momento della stampa, per\u00f2, il compositore opt\u00f2 per l'attuale denominazione, pi\u00f9 generica, forse perch\u00e9 in caso contrario avrebbe dovuto designare in modo specifico anche il quarto pezzo della raccolta, il quale, per il suo carattere, somiglia pi\u00f9 a un notturno o a un'elegia. Il ruolo di transizione giocato dall\"'Intermezzo\" \u00e8 evidenziato da alcune sottili analogie motiviche fra esso e i restanti tre brani.\nFra i pi\u00f9 importanti pianisti che hanno interpretato tutte le \"Ballate\" o solo alcune di esse, si possono menzionare Arturo Benedetti Michelangeli, Arthur Rubinstein, \u0116mil' Gilel's, Svjatoslav Richter, Glenn Gould, Wilhelm Kempff, Julius Katchen, Krystian Zimerman e Claudio Arrau."}
{"id": "5206186", "revid": "965985", "url": "https://it.wikipedia.org/wiki?curid=5206186", "title": "Buffalo (album)", "text": "Buffalo \u00e8 un doppio album dal vivo del musicista Frank Zappa, pubblicato postumo nel 2007. La registrazione risale all'ottobre 1980 ed \u00e8 stata effettuata a New York."}
{"id": "5206189", "revid": "767487", "url": "https://it.wikipedia.org/wiki?curid=5206189", "title": "Le meravigliose avventure di Simbad", "text": " \u00e8 un film del 1962 diretto da Taiji Yabushita e Yoshio Kuroda.\n\u00c8 il quinto film anime prodotto dalla Toei D\u014dga, ed \u00e8 basato sulla storia di Sindbad il marinaio inclusa nel libro \"Le mille e una notte\".\nTrama.\nUn giovane marinaio di nome Simbad e il suo aiutante Al\u00ec trovano la mappa di un tesoro favoloso e si nascondono a bordo di una nave nel tentativo di raggiungere il luogo in cui \u00e8 sepolto. Dopo essere riusciti a convincere il capitano della nave a cambiare rotta e aiutarli a trovare il tesoro, si incamminano in un lungo e pericoloso viaggio che li vede affrontare molti ostacoli lungo la strada.\nDistribuzione.\nUsc\u00ec in Giappone il 21 luglio 1962. In Italia, dove venne distribuito al cinema nel 1964, \u00e8 noto anche col titolo Simbad il marinaio, usato in alcune edizioni VHS."}
{"id": "5206191", "revid": "1543377", "url": "https://it.wikipedia.org/wiki?curid=5206191", "title": "Austria ai Giochi della XV Olimpiade", "text": "L\u2019Austria ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952,\ncon una delegazione di 112 atleti, di cui 21 donne, impegnati in 16 discipline,\naggiudicandosi 1 medaglia d'argento e 1 medaglia di bronzo."}
{"id": "5206196", "revid": "1543377", "url": "https://it.wikipedia.org/wiki?curid=5206196", "title": "Belgio ai Giochi della XV Olimpiade", "text": "Il Belgio ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 135 atleti, di cui 5 donne, impegnati in 16 discipline,\naggiudicandosi 2 medaglie d'oro e 2 medaglie d'argento."}
{"id": "5206217", "revid": "767487", "url": "https://it.wikipedia.org/wiki?curid=5206217", "title": "Accademia di Sedan", "text": "L'Accademia di Sedan (in francese: \"Acad\u00e9mie de Sedan\") \u00e8 stata una accademia ugonotta di Sedan (Principato di Sedan), fondata nel 1579 e soppressa nel 1681. Essa fu uno dei centri principali di formazione dei pastori della Chiesa riformata in Francia, per circa un secolo.\nStoria.\nL'Accademia di Sedan venne modellata sull'Accademia di Ginevra (che \u00e8 oggi l'Universit\u00e0 di Ginevra), fondata da Giovanni Calvino nel 1559. Venne fondata su impulso di Fran\u00e7oise de Bourbon-Vend\u00f4me, figlia di Luigi III di Montpensier e moglie di Henri-Robert de La Marck (il primo Principe di Sedan) nel 1579. Inizialmente era nota come College di Sedan (\"Coll\u00e8ge de Sedan\"). Nel 1601, il sinodo della Chiesa Riformata di Francia, riunito a Jargeau, decise di trasformare il College di Sedan nell'Accademia per l'istruzione dei pastori protestanti. L'Accademia di Sedan fu soppressa nel 1681 a seguito delle misure contro i protestanti emanate da Luigi XIV che nel 1685 sfociarono nell'Editto di Fontainebleau."}
{"id": "5206219", "revid": "767487", "url": "https://it.wikipedia.org/wiki?curid=5206219", "title": "Palvennia hoybergeti", "text": "La palvennia (Palvennia hoybergeti) \u00e8 un rettile marino estinto, appartenente agli ittiosauri. Visse alla fine del Giurassico superiore (Titoniano, circa 148 milioni di anni fa) e i suoi resti fossili sono stati ritrovati in Norvegia. \nDescrizione.\nQuesto animale \u00e8 noto per un cranio in buono stato di conservazione e per frammenti di uno scheletro. Il cranio \u00e8 lungo circa 86 centimetri e fa supporre che la lunghezza dell'intero animale oltrepassasse i 4 metri. Come tutti gli ittiosauri evoluti, \"Palvennia \"doveva essere dotato di un corpo affusolato, con zampe trasformate in strutture simili a pinne e una grande pinna caudale a mezzaluna. \nLa particolarit\u00e0 del cranio \u00e8 data dalla notevole brevit\u00e0 del rostro (poco pi\u00f9 della met\u00e0 dell'intero cranio), che lo rendeva superficialmente simile a quello di \"Ichthyosaurus breviceps \"del Giurassico inferiore. A causa del rostro corto, la grande orbita di \"Palvennia \"sembrava ancora pi\u00f9 grande. Il rostro di \"Palvennia\", oltre che corto, era anche insolitamente robusto, soprattutto se raffrontato con quello di altri ittiosauri dalla morfologia gracile come \"Aegirosaurus\". L'orbita, del diametro di quasi 29 centimetri, era molto pi\u00f9 grande di quella dell'affine (e di poco pi\u00f9 recente) \"Cryopterygius\", ed era quasi identica a quella di \"Ophthalmosaurus \"(l'animale vertebrato dall'orbita pi\u00f9 grande in relazione al resto del corpo). La forma dell'osso mascellare e della fila di denti superiori ricordano quelle di \"Ophthalmosaurus \"e \"Aegirosaurus\", e sono ben distinte da quelle di \"Cryopterygius\". La barra postorbitale era molto stretta rispetto a quella di \"Cryopterygius\", \"Caypullisaurus \"e \"Platypterygius\", e assomigliava a quella di \"Ophthalmosaurus \"e \"Nannopterygius\".\nClassificazione.\n\"Palvennia \"venne descritto per la prima volta nel 2012, sulla base di un resto fossile ritrovato nell'isola di Spitsbergen (Norvegia). L'esemplare, constante di un cranio e di frammenti postcranici, proviene dal membro Slottsm\u00f8ya della formazione Agardhfjellet.\nIl nome generico \"Palvennia \"deriva da PalVenn (Friends of the Palaeontological Museum in Oslo), la cui spedizione del 2004 condusse alla scoperta dell'olotipo. L'epiteto specifico, \"hoybergeti\", \u00e8 in onore di Magne H\u00f8yberget, partecipante a numerose attivit\u00e0 sul campo nei terreni giurassici di Spitsbergen.\n\"Palvennia \"\u00e8 considerato un rappresentante degli oftalmosauridi, un gruppo di ittiosauri tipici della fine del Giurassico e del Cretaceo, ma le caratteristiche miste delle varie ossa del cranio di questo animale impediscono una classificazione pi\u00f9 precisa. Nella stessa formazione geologica sono stati ritrovati altri due oftalmosauridi: \"Janusaurus\", di poco pi\u00f9 antico, e \"Cryopterygius\", leggermente pi\u00f9 recente."}
{"id": "5206221", "revid": "22356", "url": "https://it.wikipedia.org/wiki?curid=5206221", "title": "Palvennia", "text": ""}
{"id": "5206225", "revid": "22356", "url": "https://it.wikipedia.org/wiki?curid=5206225", "title": "Ichthyosaurus breviceps", "text": ""}
{"id": "5206227", "revid": "1543377", "url": "https://it.wikipedia.org/wiki?curid=5206227", "title": "Bulgaria ai Giochi della XV Olimpiade", "text": "La Bulgaria ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 63 atleti, di cui 9 donne, impegnati in 8 discipline,\naggiudicandosi 1 medaglia di bronzo."}
{"id": "5206233", "revid": "933835", "url": "https://it.wikipedia.org/wiki?curid=5206233", "title": "D'Orazio", "text": ""}
{"id": "5206235", "revid": "22356", "url": "https://it.wikipedia.org/wiki?curid=5206235", "title": "Ittiosauromorfi", "text": ""}
{"id": "5206265", "revid": "110157", "url": "https://it.wikipedia.org/wiki?curid=5206265", "title": "Ecopop", "text": "Ecopop, diminutivo di Ecologia e Popolazione, \u00e8 un'associazione ecologica svizzera fondata nel 1971.\nStoria.\n\"Ecopop\" venne fondata nel 1971 con il nome di \"Schweizerische Arbeitsgemeinschaft f\u00fcr Bev\u00f6lkerungsfrage\" o \"SAfB\") e assunse l'attuale denominazione (in tedesco \"Umwelt und Bev\u00f6lkerung\", in francese \"\u00c9cologie et population\" e in italiano \"Ecologia e popolazione\") nel 1987. L'associazione lanci\u00f2 nel 2012, un'iniziativa popolare federale mirata ad una votazione per limitare l'immigrazione e la sovrappopolazione, con lo scopo di proteggere la natura e limitare il bisogno di costruire nuove infrastrutture. Il testo proponeva di \"limitare l'immigrazione netta in Svizzera\" ad un tasso dello 0,2 % all'anno in media. L'associazione Ecopop raccolse 120.700 firme, superando cos\u00ec la soglia delle 100.000 firme necessarie per l'indizione di un referendum, che si svolse poi il 30 novembre 2014. Il quesito fu respinto in tutti i cantoni, con una percentuale complessiva di \"NO\" del 74,1% dei votanti. L'iniziativa proponeva anche di promuovere il malthusianesimo nel terzo mondo nei paesi che beneficiano degli aiuti allo sviluppo della Svizzera. Se il referendum avessa avuto successo il 10 % della cooperazione allo sviluppo della Svizzera sarebbe stato destinato alla pianificazione familiare.\nReazioni alla proposta di referendum.\nIl consiglio federale si oppose all'iniziativa assieme a quasi tutti i partiti politici svizzeri, compresi il Partito Ecologista Svizzero e l'Unione Democratica di Centro. Quest'ultimo, notoriamente critico nei confronti dell'immigrazione, affermava che l'iniziativa non prendeva in considerazione il tema del frontalierato, che sarebbe aumentato di molto in risposta ad una diminuzione della forza lavorativa locale. Il partito descrisse inoltre l'iniziativa come un attacco frontale all'economia svizzera. Il 4 ottobre 2014, poco prima del referendum, l'iniziativa di EcoPop ricevette invece il sostegno del partito \"Action pour une Suisse ind\u00e9pendante et neutre\". Molte associazioni ambientaliste si schierarono contro la proposta di EcoPop, come ad esempio l'Associazione Traffico e Ambiente (ATA), che prevedeva che l'iniziativa avrebbe aumentato il traffico dal momento che gli stranieri non potendo pi\u00f9 risiedere in Svizzera si sarebbero trasferiti giusto al di l\u00e0 dei confini, diventando pendolari. Anche i sindacati erano contro: per loro un s\u00ec a Ecopop avrebbe abbassato i salari e comporterebbe dei tagli ai posti di lavoro. L'iniziativa venne anche criticata perch\u00e9 la sua adozione avrebbe indebolito l'AVS e compromesso le cure mediche agli anziani.\nNonostante l'iniziativa non fosse stata supportata dalla grande maggioranza delle forze politiche svizzere ricevette il sostegno di varie personalit\u00e0, tra cui Franz Weber, noto ecologista, scrittore e giornalista svizzero, che ha ottenuto vari premi internazionali. Philippe Roch, ex direttore dell'Ufficio federale dell'ambiente (UFAM), dichiar\u00f2: \"C'\u00e8 un'inadeguatezza tra la popolazione e le risorse disponibili. A livello globale, consumiamo l'equivalente di una volta e mezza di quello che il pianeta pu\u00f2 produrre. In Svizzera, la popolazione \u00e8 raddoppiata dalla fine degli anni '30. Malgrado una situazione economica favorevole, i nostri spazi di libert\u00e0 diminuiscono, la nostra qualit\u00e0 di vita \u00e8 degradata dall'asfalto e dalle automobili. Sapendo che la Svizzera consuma tre volte quello che il territorio pu\u00f2 produrre, siamo gi\u00e0 al di sopra del limite, dal momento che 80'000 persone si installano ogni anno. Questo non \u00e8 sostenibile.\". L'iniziativa fu anche sostenuta da Thomas Minder.\nCritiche.\nLa posizione politica di EcoPop viene interpretata da alcuni studiosi come facente parte della reazione all'ondata di sinistra seguita al 1968, ed \u00e8 accostata a posizioni radicalmente xenofobe quali quelle degli skinheads. L'associazione viene tacciata anche da alcuni ambienti femministi di xenofobia."}
{"id": "5206267", "revid": "729019", "url": "https://it.wikipedia.org/wiki?curid=5206267", "title": "M41 Walker Bulldog", "text": "Lo M41 Walker Bulldog \u00e8 stato un carro armato leggero statunitense, sviluppato per rimpiazzare lo M24 Chaffee. Deve il nome al generale Walton Walker, morto in un incidente sulla sua jeep in Corea.\nStoria.\nLo M24 Chaffee si era dimostrato nel complesso un eccellente progetto, mentre il suo cannone si rivel\u00f2 poco efficace contro le corazzature nemiche. Nonostante la missione primaria dei carri leggeri fosse l'esplorazione, l'United States Army esigeva un armamento pi\u00f9 potente. Part\u00ec cos\u00ec nel 1947 lo sviluppo di un nuovo carro, lo \"T37\", progettato per essere aerotrasportato e dotato delle desiderate capacit\u00e0 anticarro grazie ad un cannone da 76\u00a0mm abbinato ad un avanzato telemetro. Nel 1949, con l'adozione di un telemetro meno performante, il progetto fu ridenominato \"T41\".\nLa produzione inizi\u00f2 nel 1951 nell'impianto della Cadillac di Cleveland e nel 1953 il nuovo carro aveva completamente rimpiazzato lo M24 nei reparti dell'US Army. Inizialmente soprannominato \"Little Bulldog\", dopo la morte accidentale del generale Walton Walker nel 1950 fu ribattezzato \"Walker Bulldog\".\nLo \"M41\" era un corazzato agile e ben armato; tuttavia risult\u00f2 rumoroso, assetato di carburante e troppo pesante per il trasporto aereo. Nel 1952 inizi\u00f2 la progettazione di modelli pi\u00f9 leggeri, il T71 ed il T92, che tuttavia furono presto abbandonati.\nImpiego operativo.\nIl \"Walker Bulldog\" vide un limitato impiego sul campo da parte dell'US Army durante la Guerra di Corea. Per la maggior parte del conflitto fu impegnato nelle prove per testare difetti e limiti del progetto, specialmente per quanto riguardava il telemetro; quando per\u00f2 ai nordcoreani arrivarono i T-34 sovietici, contro i quali gli M24 nulla potevano, i nuovi M41 furono inviati sul campo di battaglia prima del termine dei test.\nA partire dal 1961, 150 carri furono consegnati alla Japan Ground Self-Defense Force, per integrare i Type 61 di produzione nazionale.\nNel 1964 il carro M41 fu selezionato dall'Esercito sudvietnamita per rimpiazzare gli M24 ereditati dai francesi, che a loro volta li avevano ricevuti dagli Stati Uniti durante la guerra d'Indocina. I primi M41A3 arrivarono nel gennaio 1965 ed andarono ad equipaggiare cinque squadroni entro la fine della guerra. Il mezzo ebbe immediato successo presso i carristi sudvietnamiti, che trovarono le dimensioni interne di scafo e torretta perfette per la loro statura, mentre queste rappresentarono una delle principali criticit\u00e0 per gli equipaggi americani. Questa caratteristica, unita all'affidabilit\u00e0 meccanica, alla semplicit\u00e0 ed alla facile manutenzione, fecero del \"Bulldog\" una temibile macchina da guerra.\nNel 1971, l'Esercito sudvietnamita e le forze americane lanciarono l'Operazione Lam Son 719, che aveva come obiettivo la distruzione delle linee di rifornimento nordvietnamite nel confinante Laos; il piano si basava su una combinazione di forze corazzate ed aeromobili lanciate su tre direttrici d'attacco in territorio nemico. L'8 febbraio la 1\u00aa Brigata corazzata sudvietnamita, appoggiata da due battaglioni aerotrasportati e due reggimenti di cavalleria, penetr\u00f2 per circa 6\u00a0km in territorio laotiano; la reazione nemica fu rapida e, nei primi scontri tra reparti corazzati, 17 carri M41 dell'Esercito sudvietnamita misero fuori combattimento 22 corazzati dell'Esercito popolare vietnamita (sei T-54 e 16 PT-76), al costo di 5 \"Bulldog\" e 25 APC.\nNel 1969 l'US Army inizi\u00f2 a rimpiazzare lo M41 con l'avanzato ma problematico M551 Sheridan, con scafo in alluminio, definito come Armored Airborne Reconnaissance Assault Vehicle (e non come carro leggero). Lo scafo del M41 fu usato per il M42 Duster antiaereo e per l'APC M75, uno dei primi veicoli da trasporto truppe con vano di trasporto chiuso, che servir\u00e0 da modello per l'M113.\nVarianti e derivati.\nUlteriori upgrade sono stati realizzati da Brasile, Germania, Spagna ed Uruguay, riguardanti soprattutto l'installazione di un motore diesel e/o di un cannone pi\u00f9 potente. Il Nimda Group israeliano propone, solo per l'export, un pacchetto di aggiornamento del carro, che include un nuovo sistema di controllo del fuoco e un nuovo gruppo motore/trasmissione."}
{"id": "5206268", "revid": "1543377", "url": "https://it.wikipedia.org/wiki?curid=5206268", "title": "Barbara Rose", "text": "Fu docente di storia dell'arte all'American University di Washington, scrittrice e curatrice di mostre.\nBiografia.\nAppassionata d'arte fin da ragazza, al punto da saltare spesso la scuola per visitare la National Gallery di Washington, a 16 anni entr\u00f2 allo Smith College di Northampton nel Massachusetts ma pass\u00f2 ben presto al Barnard College di New York e poi alla Columbia University dove studi\u00f2 con i professori Meyer Schapiro, Julius Held e Rudolph Wittkower. Per pagarsi gli studi lavor\u00f2 per Leo Castelli e attraverso Michael Chapman entr\u00f2 in stretta amicizia con i pi\u00f9 importanti personaggi della scena artistica americana del momento, come Andy Warhol, che la film\u00f2 nel suo \"13 Most Beautiful Women\", Robert Rauschenberg, Jasper Johns e Frank Stella che spos\u00f2 nel 1961 e da cui ebbe due figli, Rachel e Micheal, prima di divorziare nel 1969. Nel 1965 scrisse l'articolo \"ABC Art\", pubblicato nel numero di ottobre della rivista \"Art in America\", un saggio che prende in esame le radici del Minimalismo nell'America degli anni sessanta partendo da un'attenta distinzione tra l'opera di Kazimir Severinovi\u010d Malevi\u010d, pioniere dell'Astrattismo geometrico, e Marcel Duchamp pioniere dell'Arte Concettuale.\nRicevette per ben due volte, nel 1966 e nel 1969 il Premio per la critica d'arte da parte del College Art Association of America.\nNel 2001 apparve nel film documentario dello scultore della pop Art George Segal \"American Still Life\".\nFu direttrice del programma dell'Istituto Internazionale di Arte e Architettura a Corciano e visse per molti anni in Italia dove acquist\u00f2 Villa Augusta a Camerata nel comune di Todi.\nVisse a New York, cur\u00f2 mostre in tutto il mondo e scrisse articoli per riviste come \"Interview\" e \"The Brooklyn Rail\".\nMor\u00ec il 25 dicembre 2020 a Concord, New Hampshire, per un tumore al seno. Aveva 84 anni.\nVita privata.\nRose \u00e8 stata sposata quattro volte con tre uomini. Nel 1959 si era sposata con Richard Du Boff, storico economico. Il matrimonio era finito in un divorzio dopo appena un anno. Nell'ottobre 1961 Rose aveva sposato a Londra l'artista Frank Stella. La coppia ebbe due figli. Rose e Stella avevano divorziato nel 1969. Rose si era quindi sposata per la terza volta con il musicista Jerry Leiber, matrimonio finito con un divorzio. Rose si era quindi risposata con Richard Du Boff vivendo insieme a lui sino alla sua morte."}
{"id": "5206288", "revid": "22475", "url": "https://it.wikipedia.org/wiki?curid=5206288", "title": "La principessa rana", "text": "La principessa rana \u00e8 una fiaba popolare russa. La protagonista di questa fiaba \u00e8 una ragazza molto bella di nome Vasilisa la Saggia (), che solitamente \u00e8 dotata di poteri magici, e che \u00e8 costretta per un certo periodo a vivere sotto le sembianza di una rana. Fiabe con un intreccio simile sono note anche in alcuni paesi europei, per esempio in Italia e in Grecia.\nIntreccio.\nSecondo l'intreccio tipico della fiaba, il principe Ivan \u00e8 costretto a sposare una rana, poich\u00e9 la trova in seguito a un rituale: i principi scoccavano una freccia in modo casuale, e l\u00e0 dove fosse caduta avrebbero trovato la loro futura sposa.\nLa rana, a differenza delle mogli dei fratelli del principe Ivan, riesce ad adempiere perfettamente a tutte le prove cui lo zar, il suocero, la sottopone, o grazie alla magia (in una versione della fiaba), o ad alcune bambinaie (in un'altra). Quando lo zar invita Ivan e sua moglie a un banchetto, Vasilisa si presenta con le vesti di una ragazza bellissima. Il principe Ivan brucia di nascosto la pelle di rana della moglie, che \u00e8 costretta ad abbandonarlo. Iv\u00e0n intraprende un lungo viaggio per cercarla, la trova nel palazzo di Ko\u0161\u010dej l'Immortale e la libera.\nClassificazione di Aarne-Thompson.\nSecondo il sistema di classificazione di Aarne-Thompson alla trama \u00e8 assegnato il numero 402."}
{"id": "5206291", "revid": "767487", "url": "https://it.wikipedia.org/wiki?curid=5206291", "title": "The Red Man's Burden", "text": "The Red Man's Burden \u00e8 un cortometraggio muto del 1913 diretto da J. Searle Dawley.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 4 gennaio 1913. Il 5 aprile dello stesso anno, venne distribuito anche nel Regno Unito."}
{"id": "5206301", "revid": "633110", "url": "https://it.wikipedia.org/wiki?curid=5206301", "title": "Senta Baudet-Goverts", "text": "Biografia.\nLiny Pajgin (poi Yollick-Pajgin) nacque a L'Aia il 4 luglio 1924; proveniva da una famiglia di ebrei ortodossi benestanti. Liny si iscrisse in una prestigiosa scuola superiore a L'Aia. Fu qui che fece amicizia con Senta Goverts (poi Baudet), una sua compagna di classe non ebrea. Quando i nazisti invasero i Paesi Bassi, le due ragazze, invece di interrompere i rapporti, rafforzarono ancora di pi\u00f9 la loro amicizia. Nel luglio del 1942, quando ebbero inizio le deportazioni degli ebrei nei campi di concentramento, Liny, la madre e la sorella minore decisero di fuggire dai Paesi Bassi e raggiungere la Francia di Vichy. Tuttavia, per fare ci\u00f2 avevano bisogno di documenti e carte d'identit\u00e0 falsi. Liny chiese quindi aiuto all'amica Senta, che le offr\u00ec la sua carta d'identit\u00e0 per fuggire dal paese in sicurezza. Le tre donne vennero ospitate dalla famiglia di un contadino fino a quando, approfittando del cambio di pattuglia, attraversarono il confine e raggiunsero il Belgio. Dal momento che Liny non aveva pi\u00f9 bisogno della carta d'identit\u00e0 dell'amica, la diede al contadino e gli disse di riportarla alla proprietaria, sebbene Senta avesse espressamente detto che ci\u00f2 non era necessario. Sul treno diretto a L'Aia, la polizia tedesca scopr\u00ec la carta di identit\u00e0 di Senta e arrest\u00f2 sia la donna che il nervoso contadino. Durante l'interrogatorio, non divulgarono nessuna informazione; Senta insistette sul fatto che fu lei a rubare il documento. La polizia li rilasci\u00f2 nove giorni dopo. Il 27 gennaio 1945 spos\u00f2 Ernest Henri Philippe Baudet (29 gennaio 1919 - 16 dicembre 1998). Il 12 luglio del 1990, Yad Vashem ha riconosciuto Senta Baudet-Goverts come Giusto tra le nazioni. Liny Pajgin si trasfer\u00ec in America nel 1945, dove spos\u00f2 il chirurgo Bernard Yollick. Mor\u00ec il 31 gennaio 2014 all'et\u00e0 di 89 anni presso il centro per anziani Willow Bend a Frisco, in Texas."}
{"id": "5206305", "revid": "767487", "url": "https://it.wikipedia.org/wiki?curid=5206305", "title": "Holding the Fort", "text": "Holding the Fort \u00e8 un cortometraggio muto del 1912 diretto da C.J. Williams.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 14 agosto 1912."}
{"id": "5206308", "revid": "599013", "url": "https://it.wikipedia.org/wiki?curid=5206308", "title": "Eduardo Decena", "text": "Carriera.\nHa disputato le olimpiadi del 1948, a Londra, giocando 8 partite."}
{"id": "5206311", "revid": "1543377", "url": "https://it.wikipedia.org/wiki?curid=5206311", "title": "River Country", "text": "River Countr\"y fu il primo parco acquatico della Walt Disney Parks and Resorts ad essere inaugurato nel Walt Disney World Resort, in Florida, Stati Uniti. Apr\u00ec il 20 giugno 1976 e venne chiuso definitivamente il 30 settembre 2001. Insieme a \"Discovery Island\", esso \u00e8 uno dei soli due parchi della Disney ad essere stati chiusi permanentemente. Entrambi i parchi vennero inizialmente abbandonati piuttosto che demoliti. Nel 2018 \u00e8 stato annunciato che il sito sar\u00e0 utilizzato per la costruzione di un nuovo hotel che si chiamer\u00e0 Reflections \u2013 A Disney Lakeside Lodge\".\nStoria.\nDescrizione.\nPosizionato sulla riva di Bay Lake, vicino all'isola di \"Discovery Island\", in Florida, \"River Country\" era caratterizzato da un tema tropicale con rocce e massi artificiali. Venne descritto come un \"parco acquatico vecchio stile\" con \"un tocco di Huckleberry Finn\". Il nome originario era \"Pop's Willow Grove\".\nRiver Country venne descritto nel numero musicale del 1977 The Wonderful World of Disney nell'episodio \"The Mouseketeers at Walt Disney World\", che includeva una canzone chiamata \"River Country\" e vedeva l'allora attuale line-up dei Mouseketeers (come erano chiamati i componenti del The Mickey Mouse Club) della fine degli anni '70 che si godevano le attrazioni del parco.\nIl parco comprendeva un fondo sabbioso usando le acque confluenti dall'adiacente Bay Lake, le quali vennero arginate creando una laguna con dei massi dall'aspetto naturale e una montagna artificiale che creava delle cascate che si riversavano negli scivoli per bambini. La mascotte del parco era Pippo e, nei primi anni, era molto frequentato da famiglie americane e turisti da tutto il mondo.\nIncidenti, calo delle presenze e chiusura.\nNonostante il sistema di filtraggio, le acque del lago non vennero del tutto purificate: nel 1980 un ragazzino di 11 anni venne ucciso da una malattia mortale causata da un'ameba, la Naegleria fowleri. Ma non fu l'unico incidente: due anni dopo, un ragazzo di 14 anni del Dakota del Nord anneg\u00f2 dopo essere caduto nel lago alla fine dello scivolo \"Whoop\u2019n Holler\". La famiglia del ragazzo fece causa alla compagnia per non aver messo i cartelli che avvisavano quanto fosse profonda l'acqua e alla fine la Disney dovette versare alla famiglia 375.000 dollari di risarcimento danni. Nel 1989 un altro adolescente, questa volta un tredicenne della Florida, anneg\u00f2 nel parco.\nNel 1989, Disney apr\u00ec un nuovo parco acquatico, \"Typhoon Lagoon\". Esso aveva un parcheggio pi\u00f9 grande, molti pi\u00f9 scivoli, nuovi servizi, ed era molto pi\u00f9 grande. Nel 1995, Disney apr\u00ec il suo terzo parco acquatico, \"Blizzard Beach\". Dato che \"River Country\" era molto pi\u00f9 piccolo rispetto a questi, ben presto, il parco si rivel\u00f2 troppo piccolo e i turisti cominciarono a preferire le altre strutture molto pi\u00f9 grandi e complete, per cui l\u2019affluenza and\u00f2 a scemare, ma il parco rimase, sopravvivendo alla concorrenza.\nIl 30 settembre 2001, come ogni anno, \"River Country\" chiuse alla fine della stagione calda, con l'aspettativa di riaprire nella primavera del 2002. Ma dopo gli attacchi terroristici dell'11 settembre, il calo di attivit\u00e0 per tutti i suoi parchi e hotel, spinse la Disney a fermare la riapertura di \"River Country\". Il 20 gennaio 2005 la Walt Disney Company annunci\u00f2 che \"River Country\" dovesse essere chiuso per sempre. Il parco non venne mai pi\u00f9 riaperto.\nL'abbandono e l'annuncio di un nuovo hotel.\nNegli anni seguenti, dopo l'intrusione illegale di alcuni curiosi che ne fotografarono i resti, iniziarono a circolare su internet immagini del parco abbandonato, riaccendendo l'attenzione dei media di tutto il mondo sul suo destino.\nA causa di ci\u00f2, il 25 agosto 2016, venne annunciato che la Disney avrebbe svuotato e coperto \"Upstream Plunge\", la piscina di oltre un milione di litri che giaceva abbandonata, anche se non c'erano piani immediati per abbattere le altre zone del parco. Nel corso del 2016 \"Upstream Plunge\" venne quindi drenata e riempita in modo da bonificare la zona che la ospitava.\nNel 2018 \u00e8 stato annunciato che la Disney utilizzer\u00e0 il sito dell'ex \"River Country\" per la costruzione di un nuovo hotel con oltre 900 stanze che si chiamer\u00e0 \"Reflections \u2013 A Disney Lakeside Lodge\" la cui costruzione inizier\u00e0 nel 2019 e la cui inaugurazione \u00e8 prevista nel 2022."}
{"id": "5206312", "revid": "300067", "url": "https://it.wikipedia.org/wiki?curid=5206312", "title": "Eddie Decena", "text": ""}
{"id": "5206315", "revid": "767487", "url": "https://it.wikipedia.org/wiki?curid=5206315", "title": "A Letter to the Princess", "text": "A Letter to the Princess \u00e8 un cortometraggio muto del 1912 diretto da Ashley Miller. \u00c8 il quinto episodio del serial \"What Happened to Mary?\", prodotto dalla Edison Company che ha come protagonista Mary Fuller e che viene considerato il primo serial della storia del cinema girato negli Stati Uniti.\nTrama.\nIncaricata di consegnare personalmente una lettera a una principessa, Mary arriva in un sobborgo di Londra seguita da un agente di un governo straniero che osserva i suoi movimenti e che, avvicinatala, si presenta come un suo collega, chiedendole di consegnare a lui la lettera. Nello scompartimento del treno in cui i due si trovano, entra per\u00f2 un sacerdote, il reverendo Cooper, che li interrompe. Giunta a Londra, Mary chiede a Cooper di accompagnarla in albergo, da dove scrive alla principessa della lettera che deve consegnarle. Il suo messaggio viene per\u00f2 intercettato dall'agente nemico. Quando riceve risposta, Mary crede che l'appuntamento che le \u00e8 stato fissato sia da parte della principessa e, quando viene ricevuta da un'elegante signora, le consegna senza sospetti la lettera. Ma, all'ultimo, si rende conto che l'autista che l'ha portata fin l\u00e0, non \u00e8 altri che l'agente nemico che ha gi\u00e0 cercato di ingannarla. Riesce a riprendersi il documento e a fuggire, inseguita dal falso autista. Finisce per entrare in un'altra abitazione l\u00ec nei pressi, dove si sta svolgendo in giardino un grande ricevimento. La sua richiesta di protezione provoca lo sconcerto del suo inseguitore e lei si rende conto che la padrona di casa non \u00e8 altri che la principessa a cui consegna finalmente lo scottante documento.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina, quinto episodio del serial \"What Happened to Mary?\" - usc\u00ec nelle sale cinematografiche statunitensi il 22 novembre 1912, distribuito in novembre anche nel Regno Unito."}
{"id": "5206316", "revid": "100690818", "url": "https://it.wikipedia.org/wiki?curid=5206316", "title": "Rodolfo D\u00edaz", "text": "Carriera.\nHa disputato le olimpiadi del 1948, a Londra, giocando tre partite."}
{"id": "5206317", "revid": "287204", "url": "https://it.wikipedia.org/wiki?curid=5206317", "title": "Rodolfo Diaz", "text": ""}
{"id": "5206318", "revid": "599013", "url": "https://it.wikipedia.org/wiki?curid=5206318", "title": "Alex Eke", "text": "Carriera.\nHa disputato le olimpiadi del 1948, a Londra, giocando quattro partite."}
{"id": "5206334", "revid": "71433", "url": "https://it.wikipedia.org/wiki?curid=5206334", "title": "Garcelle Beauvais-Nilon", "text": ""}
{"id": "5206335", "revid": "300067", "url": "https://it.wikipedia.org/wiki?curid=5206335", "title": "Malcolm Finlay", "text": "Carriera.\nHa disputato le olimpiadi del 1948, a Londra, giocando sette partite."}
{"id": "5206338", "revid": "767487", "url": "https://it.wikipedia.org/wiki?curid=5206338", "title": "Phil Alvin", "text": "Dopo lo scioglimento del gruppo ha pubblicato un primo album da solista \"Un \"Sung\" Stories\", ha proseguito poi gli studi interrotti fino ad ottenere un master's degree alla California State University di Long Beach in matematica ed intelligenza artificiale. Quando i Blasters si riunirono, verso la fine degli anni ottanta, Phil pass\u00f2 alla voce e alla chitarra ritmica. Pubblic\u00f2 nel 1994 un secondo album da solista \"County Fair\" poi riformare i Blasters. Nel 2014 ha collaborato con il fratello Dave dopo quasi trent'anni in un album di cover del bluesman Big Bill Broonzy, \"Common Ground\"."}
{"id": "5206343", "revid": "329581", "url": "https://it.wikipedia.org/wiki?curid=5206343", "title": "Casa della Confraternita dei Battuti", "text": "La Casa della Confraternita dei Battuti, o anche \"Casa della Vicinia\" \u00e8 un edificio di Premariacco (UD), situato nei pressi della cinquecentesca chiesa di San Silvestro. Fu costruito nel corso del XIV secolo come sede della Confraternita dei Battuti, la pi\u00f9 antica di Premariacco, risalente addirittura al XIII secolo. In paese, oltre a questa, esistevano le Confraternite del Rosario (1596) e della Madonna del Rosario (1695).\nNell'edificio si tenevano anche le riunioni della \"Vicinia\" che veniva convocata al suono della campana per discutere dei problemi della comunit\u00e0 sotto la guida del decano e di alcuni giurati.\nLa casa, che \u00e8 stata restaurata di recente, \u00e8 composta da due parti di diversa altezza che si sviluppano su una pianta rettangolare; le murature sono in pietra, leggermente a scarpa, con contrafforti in alcuni punti. La facciata principale, priva di simmetrie, \u00e8 caratterizzata da una scala esterna in pietra con un poggiolo costituito da un monolite, sorretto da due barbacani in pietra; sul davanti si aprono due finestre arcuate ed una trifora in mattoni. "}
{"id": "5206344", "revid": "767487", "url": "https://it.wikipedia.org/wiki?curid=5206344", "title": "The New Squire", "text": "The New Squire \u00e8 un cortometraggio muto del 1912 diretto da Ashley Miller.\nTrama.\nUno squire finge di essere un semplice agricoltore per conquistare una ragazza.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 2 dicembre 1912. Nel Regno Unito, venne distribuito l'8 marzo 1913."}
{"id": "5206348", "revid": "478814", "url": "https://it.wikipedia.org/wiki?curid=5206348", "title": "Patavino", "text": ""}
{"id": "5206349", "revid": "71433", "url": "https://it.wikipedia.org/wiki?curid=5206349", "title": "Torino film festival", "text": ""}
{"id": "5206369", "revid": "767487", "url": "https://it.wikipedia.org/wiki?curid=5206369", "title": "On Donovan's Division", "text": "On Donovan's Division \u00e8 un cortometraggio muto del 1912 diretto da Harold M. Shaw.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 30 novembre 1912."}
{"id": "5206376", "revid": "830939", "url": "https://it.wikipedia.org/wiki?curid=5206376", "title": "Simon Schoon", "text": "Biografia.\nL'insegnante Simon Schoon, molto attivo nella resistenza, e Geesje Noorlag, che a quel tempo era sua moglie, nascosero nella loro abitazione alcuni ebrei, tra cui Willie Braaf e Saar Bamberg-Meyer. Simon, inoltre, faceva da insegnante al figlio di Willie, Herman, nascosto altrove assieme alla madre Aaltje, si occupava di cercare altre famiglie disposte a nascondere gli ebrei e scortava personalmente i clandestini in luoghi sicuri. Quando divenne troppo pericoloso continuare a nascondere gli ebrei a Vries, trasfer\u00ec il suo gruppo nella casa di suo padre ad Assen. I tedeschi, che iniziarono a sospettare qualcosa, arrestarono Siem. L'insegnante riusc\u00ec a fuggire e a nascondersi ma continu\u00f2 a collaborare con la resistenza e ad aiutare le persone perseguitate dai nazisti. Il 27 dicembre del 1976, Yad Vashem ha riconosciuto Simon Schoon come Giusto tra le nazioni. "}
{"id": "5206378", "revid": "154326", "url": "https://it.wikipedia.org/wiki?curid=5206378", "title": "Rodolfo IV (Asburgo-Laufenburg)", "text": ""}
{"id": "5206380", "revid": "287204", "url": "https://it.wikipedia.org/wiki?curid=5206380", "title": "Double Negative", "text": "La Double Negative \u00e8 un'azienda inglese operativa nel campo degli effetti speciali digitali.\nStoria.\nFondata nel 1998 a Londra, con solo 30 dipendenti, crebbe poi fino a contare pi\u00f9 di 5.000 dipendenti. La casa ha a Singapore, Vancouver, Mumbai (aperta subito dopo la fusione con Prime-Focus, Los Angeles, Chennai e Montr\u00e9al.\nL'azienda ha ricevuto diverse nomination dalla Visual Effects Society Awards, BAFTA e Oscar per le sue produzioni. Ha co-prodotto, nel 2013, il film Rush, diretto da Ron Howard."}
{"id": "5206382", "revid": "300067", "url": "https://it.wikipedia.org/wiki?curid=5206382", "title": "Stanley Weston", "text": "Era il fratello di Harry Weston.\nCarriera.\nHa disputato le olimpiadi del 1948, a Londra, giocando cinque partite."}
{"id": "5206402", "revid": "767487", "url": "https://it.wikipedia.org/wiki?curid=5206402", "title": "Bruno Rizzieri", "text": "Biografia.\nAl momento dell'armistizio, Bruno Rizzieri era in forza, come aviere, all'aeroporto di Forl\u00ec. Decise subito di darsi alla macchia e di raggiungere il Ferrarese. Qui organizz\u00f2 una formazione partigiana, la 35\u00aa Brigata Garibaldi (di cui facevano parte, fra gli altri, le medaglie d'oro al valor militare Olao Pivari e Ludovico Ticchioni) che, dopo la sua morte, avrebbe preso il suo nome. Il giovane, infatti, cadde durante uno scontro durante un'azione di sabotaggio.\nNel 1969 gli venne conferita la medaglia d'oro al valor militare alla memoria. A Roma gli \u00e8 stata dedicata una via di Cinecitt\u00e0 Est."}
{"id": "5206405", "revid": "124123", "url": "https://it.wikipedia.org/wiki?curid=5206405", "title": "Gregg Bishop", "text": "Biografia.\nNato e cresciuto a Powder Springs, in Georgia, Bishop ha iniziato a dirigere film con l'aiuto di suo padre quando aveva soltanto sette anni. Quando ne ebbe sedici realizz\u00f2 gi\u00e0 una cinquantina di cortometraggi. Frequent\u00f2 la McEachern High School, scrivendo e dirigendo il suo primo film, quando aveva soltanto 17 anni. Finita la scuola, ha frequentato la USC School of Cinematic Arts dove si \u00e8 laureato."}
{"id": "5206407", "revid": "1793900", "url": "https://it.wikipedia.org/wiki?curid=5206407", "title": "Norwegian Bay", "text": "La Norwegian Bay \u00e8 una vasta insenatura dell'Oceano Artico nella Regione di Qikiqtaaluk, Nunavut, Canada.\nContiene sei isole:"}
{"id": "5206414", "revid": "125354354", "url": "https://it.wikipedia.org/wiki?curid=5206414", "title": "Justin Benson", "text": ""}
{"id": "5206416", "revid": "1793900", "url": "https://it.wikipedia.org/wiki?curid=5206416", "title": "Baia di Woodward", "text": "La baia di Woodward \u00e8 un'insenatura dell'oceano Artico situata nella regione di Qikiqtaaluk, Nunavut, Canada.\nSi trova nello stretto di Nares, ad est dell'isola di Ellesmere."}
{"id": "5206419", "revid": "88740", "url": "https://it.wikipedia.org/wiki?curid=5206419", "title": "James Dugdale, II barone Crathorne", "text": "Biografia.\nEra il figlio di Thomas Dugdale, I barone Crathorne, e di sua moglie, Nancy Tennant. Studi\u00f2 a Eton College e al Trinity College.\nCarriera.\nCrathorne lavor\u00f2 nel dipartimento di pittura impressionista di Sotheby &amp; Co. (1963-1966), dove in seguito divenne assistente del presidente del Parke-Bernet Galleries a New York (1966-1969). Nel 1969 cre\u00f2 la \"James Dugdale &amp; Associates\", che in seguito divenne James Crathorne &amp; Associates. Nel 1981, tenne una serie di conferenze su \"Aspects of England\" presso il Metropolitan Museum di New York e nel 1988, fece una serie di conferenze per il bicentenario dell'Australia, parlando del capitano James Cook.\n\u00c8 stato direttore di Blakeney Hotels Ltd (1979-1993), della Woodhouse Securities Ltd (1988-1999) e del Hand Picked Hotels (2000-2001). \u00c8 stato anche direttore di Cliveden plc (1993-1998) e del Cliveden Ltd (1999).\nNel 1972 Lord Crathorne \u00e8 diventato un membro della Royal Society of Arts. Dal 1997, Lord Crathorne \u00e8 stato vice presidente della The Public Monuments and Sculpture Association (PMSA) e dal 1998 presidente della Cleveland Mountain Rescue Team.\nNel 2010 divenne membro The Society of Antiquities.\nMatrimonio.\nSpos\u00f2, l'8 gennaio 1970, Sylvia Mary Montgomery (3 marzo 1942-24 settembre 2009), figlia di Arthur Herbert Montgomery. Ebbero tre figli:"}
{"id": "5206422", "revid": "125428812", "url": "https://it.wikipedia.org/wiki?curid=5206422", "title": "Hozier", "text": " Diventato noto a livello globale grazie al successo del singolo \"Take Me to Church\", nel corso della sua carriera ha pubblicato due album in studio. \nBiografia.\nNato a Bray, nella contea di Wicklow, \u00e8 figlio di John Byrne, un musicista, e Raine Hozier-Byrne, un'artista. Dopo aver frequentato la St. Gerards School, diplomandosi nel 2009, inizia a studiare musica presso il noto Trinity College di Dublino, che ha abbandonato a met\u00e0 del suo primo anno al fine di registrare demo per la Universal Music. Durante il Trinity College ha frequentato la Trinity Orchestra; dal 2008 al 2012 \u00e8 stato membro degli An\u00fana, e ha partecipato come solista al loro album del 2012 \"Illumination\", cantando \"La Chanson de Mardi Gras\". Con il gruppo ha intrapreso un tour a livello internazionale esibendosi in Norvegia e nei Paesi Bassi.\n2013\u20132016: \"Take Me to Church\" e il successo.\nNel 2013, Hozier pubblica l'EP \"Take Me to Church\" accompagnato dall'omonimo singolo il cui video diventa in breve tempo virale. Quest'ultimo affronta il tema dell'omofobia come atto di denuncia verso le discriminazioni omofobe in Russia, raccontando la storia d'amore di due ragazzi omosessuali che viene ostracizzata da un gruppo estremista. Nel 2014 pubblica l'EP \"From Eden\", orientato verso le sonorit\u00e0 gospel, e si esibisce in vari festival musicali internazionali.\nIl 19 settembre 2014 pubblica il suo eponimo album in studio di debutto \"Hozier,\" un disco che unisce atmosfere d'antan ad aperture pi\u00f9 moderne. Il singolo \"Take Me to Church\" ha ottenuto una candidatura agli MTV Europe Music Awards 2014 nella categoria di miglior canzone con messaggio sociale e una candidatura alla 57\u00aa edizione dei Grammy Awards nella categoria di canzone dell'anno.\nSempre nell'ambito dei Grammy Awards, si esibisce alla cerimonia di premiazione con Annie Lennox in un medley di \"Take Me to Church\" e \"I Put a Spell on You\".\nL'11 maggio 2015 viene pubblicato il singolo \"Someone New\", mentre sei giorni pi\u00f9 tardi l'artista si esibisce ai Billboard Music Awards. Durante tale manifestazione si aggiudica anche due premi: uno per se stesso nella categoria miglior artista rock e uno per il singolo \"Take Me to Church\" nella sezione miglior canzone rock. \nNell'agosto dello stesso anno vince anche il Teen Choice Award ancora una volta con \"Take Me to Church\" nella categoria di miglior brano rock, cos\u00ec come a novembre trionfa ai VH1 Music Awards e successivamente a dicembre ai BBC Music Awards.\nNel 2016 \u00e8 ospite della terza serata del Festival di Sanremo, per cui esegue il singolo \"Take Me to Church\". Il 14 febbraio di quell'anno, a San Valentino, pubblica il video del brano \"Cherry Wine\", in cui compare la pluripremiata attrice connazionale Saoirse Ronan. La canzone e il video promuovono entrambi la sensibilizzazione rispetto al tema della violenza domestica e il denaro ricavato dalle vendite del singolo su iTunes viene utilizzato come beneficenza per le associazioni che aiutano le vittime di violenze in tutto il mondo.\nNel giugno del 2016 incide il brano \"Better Love\", impiegato come colonna sonora del film campione d'incassi distribuito nello stesso anno \"The Legend of Tarzan\".\n2018\u2013presente: \"Wasteland, Baby!\".\nDopo due anni di parziale assenza dalle scene musicali, il 6 settembre 2018 Hozier pubblica un nuovo EP di quattro tracce intitolato \"Nina Cried Power\". Gli inediti vengono tutti inclusi nella lista tracce del secondo album in studio del musicista, \"Wasteland, Baby!\", pubblicato il 1\u00ba marzo 2019. Il disco debutta al vertice delle classifiche di Irlanda e Stati Uniti, oltre che piazzarsi entro le prime dieci posizioni delle graduatorie di Australia, Canada, Nuova Zelanda e Regno Unito. Per promuovere il progetto, Hozier intraprende un tour mondiale con date in Nord America, Oceania ed Europa a partire dallo stesso mese di marzo.\nL'album \u00e8 stato preceduto dalla pubblicazione del singolo apri-pista \"Movement\", il cui video viene interpretato dal ballerino Sergei Polunin, che gi\u00e0 aveva recitato in \"Take Me to Church\". Ad esso hanno fatto seguito i singoli \"Almost (Sweet Music)\" e \"Dinner and Diatribes\".\nIl 29 ottobre 2021, dopo un ulteriore periodo di silenzio, collabora con il gruppo italiano Meduza per il singolo \"Tell It to My Heart,\" esibendosi inoltre con il brano durante il Festival di Sanremo 2022."}
{"id": "5206428", "revid": "1793900", "url": "https://it.wikipedia.org/wiki?curid=5206428", "title": "Baia di Copes", "text": "La baia di Copes \u00e8 un'insenatura dell'oceano Artico nella regione di Qikiqtaaluk, Nunavut, Canada.\nSi trova nello stretto di Nares, nella parte orientale dell'isola di Ellesmere e a nord della penisola di Cook."}
{"id": "5206433", "revid": "399", "url": "https://it.wikipedia.org/wiki?curid=5206433", "title": "Trinity Bay, Terranova e Labrador", "text": ""}
{"id": "5206436", "revid": "1793900", "url": "https://it.wikipedia.org/wiki?curid=5206436", "title": "Baia di Weatherall", "text": "La baia di Weatherall \u00e8 un'insenatura dell'oceano Artico nella regione di Qikiqtaaluk, Nunavut, Canada.\nSi trova nel canale di Byam Martin, a nord-est dell'isola di Melville."}
{"id": "5206437", "revid": "253269", "url": "https://it.wikipedia.org/wiki?curid=5206437", "title": "Justin Welborn", "text": ""}
{"id": "5206438", "revid": "1094258", "url": "https://it.wikipedia.org/wiki?curid=5206438", "title": "Isola Ulvingen", "text": ""}
{"id": "5206441", "revid": "1793900", "url": "https://it.wikipedia.org/wiki?curid=5206441", "title": "Canale di Byam Martin", "text": "Il canale di Byam Martin \u00e8 una via d'acqua naturale nell'oceano Artico, nella regione di Qikiqtaaluk, Nunavut, Canada.\nSepara l'isola Mackenzie King e l'isola di Melville (ad ovest) dall'isola Lougheed, l'isola Cameron, l'isola Vanier, l'isola Massey e l'isola Marc (ad est). A sud si apre nel canale di Byam, nel canale di Austin e lambisce la Baia di Weatherall."}
{"id": "5206443", "revid": "69131829", "url": "https://it.wikipedia.org/wiki?curid=5206443", "title": "Muro di cinta", "text": ""}
{"id": "5206446", "revid": "767487", "url": "https://it.wikipedia.org/wiki?curid=5206446", "title": "Romance of the Rails", "text": "Romance of the Rails \u00e8 un cortometraggio muto del 1912 diretto da Harold M. Shaw.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 5 novembre 1912."}
{"id": "5206449", "revid": "287204", "url": "https://it.wikipedia.org/wiki?curid=5206449", "title": "Apostolos Parellis", "text": ""}
{"id": "5206460", "revid": "585241", "url": "https://it.wikipedia.org/wiki?curid=5206460", "title": "Nicos Anastasiades", "text": ""}
{"id": "5206462", "revid": "729019", "url": "https://it.wikipedia.org/wiki?curid=5206462", "title": "Coppa del Mondo di slittino su pista naturale 2011", "text": "La Coppa del Mondo di slittino su pista naturale 2010-11, diciannovesima edizione della manifestazione organizzata dalla Federazione Internazionale Slittino, ebbe inizio il 10 dicembre 2010 a Novoural'sk, in Russia e si concluse il 26 febbraio 2011 a Valdaora, in Italia. Furono disputate diciotto gare, sei nel singolo uomini, nel singolo donne e nel doppio in cinque differenti localit\u00e0."}
{"id": "5206463", "revid": "339392", "url": "https://it.wikipedia.org/wiki?curid=5206463", "title": "Presidente della Repubblica di Cipro", "text": ""}
{"id": "5206465", "revid": "767487", "url": "https://it.wikipedia.org/wiki?curid=5206465", "title": "The Third Thanksgiving", "text": "The Third Thanksgiving \u00e8 un cortometraggio muto del 1912 diretto da Harold M. Shaw e sceneggiato da James Oppenheim. Prodotto dalla Edison, il film fu distribuito dalla General Film Company.\nNel film appaiono tutte insieme con il loro vero nome le tre sorelle Flugrath. L'unica che lo avrebbe conservato in tutta la sua carriera fu Edna Flugrath mentre le altre due lo cambiarono, diventando famose con gli pseudonimi di Shirley Mason e di Viola Dana.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 25 novembre 1912."}
{"id": "5206466", "revid": "124212235", "url": "https://it.wikipedia.org/wiki?curid=5206466", "title": "Over the Garden Wall - Avventura nella foresta dei misteri", "text": "Over the Garden Wall - Avventura nella foresta dei misteri \u00e8 una miniserie televisiva animata statunitense creata da Patrick McHale e realizzata da Cartoon Network Studios.\n\u00c8 stato trasmesso su Cartoon Network per la prima volta negli Stati Uniti il 3 novembre 2014, mentre in Italia \u00e8 andato in onda sull'omonimo canale dal 1\u00ba aprile 2015, preceduto da un'anteprima dei primi due episodi sul servizio Sky On Demand il 30 marzo 2015; in chiaro, \u00e8 stata trasmessa dal 27 ottobre 2015 su Boing.\nLa serie ha vinto l'Emmy Award come miglior serie animata del 2015.\nTrama.\n\"Over the Garden Wall\" narra la storia di due fratellastri, Wirt e Greg, che si ritrovano sperduti alla deriva del tempo in una strana foresta chiamata Ignoto. Sperando di ritrovare la strada di casa, Wirt e Greg sono costretti a vagare in questo strano luogo, aiutati da un vecchio saggio taglialegna e da Beatrice, un uccellino azzurro dal carattere impossibile.\nWirt, il fratello maggiore ama starsene per conto suo. Rapido nel mettere in discussione le proprie decisioni, per lui i problemi sono molto spesso insormontabili perch\u00e9 ha paura di prendere una decisione sbagliata. Le sue passioni nascoste sono la poesia e il clarinetto, ma evita di svelarle per paura di essere preso in giro. D'altra parte, Greg, il fratello pi\u00f9 giovane, \u00e8 allegro e spensierato al punto da rivelarsi spesso incosciente di fronte al pericolo. Beatrice sveler\u00e0 che un tempo era umana, ma lei e la sua famiglia furono trasformati in uccellini quando colp\u00ec un uccellino azzurro con un sasso. I tre cercheranno di raggiungere Adelaide, una donna che potrebbe spezzare l'incantesimo e indicare la via giusta per tornare a casa. L'antagonista principale della serie \u00e8 La Bestia, una creatura antica che guida le anime perdute fuori strada fino a che non si arrendono e si trasformano in alberi di Edelwood.\nEpisodi.\n\"Tome of the Unknown\".\n\"Tome of the Unknown: Harvest Melody\" \u00e8 un corto animato di nove minuti, pubblicato il 9 settembre 2013, episodio pilota dell'intera serie di \"Over the Garden Wall\". Scritto e diretto anch'esso da Patrick McHale, venne proiettato al \"Santa Barbara International Film Festival\" nel 2014, dove vinse il premio come miglior cortometraggio animato. Il 18 maggio 2015 viene caricato su YouTube nel canale ufficiale di Cartoon Network. In Italia \u00e8 inedito. La canonicit\u00e0 del corto all'interno della serie principale non \u00e8 chiara.\nTrama.\nWirt, Greg e Beatrice, affaticati dal cammino, trovano una \"automobile di verdure\" appartenente a John Crops, un uomo-vegetale, che accoglie i tre con una malinconica canzone: lo strano figuro acconsente a lasciare la sua auto a Wirt a patto di essere accompagnato con questa nella Grande Citt\u00e0. A causa di uno stormo di corvi, l'auto finisce in un campo di grano e si distrugge: mentre perci\u00f2 Wirt e Beatrice provvedono a ripararla, Greg e John Crops si avventurano all'interno del campo, seguendo una lontana melodia. Questi ultimi arrivano cos\u00ec alla Grande Citt\u00e0, popolata interamente da uomini e donne vegetali, nella quale si sta svolgendo una festa. Poich\u00e9 un musicista non \u00e8 pi\u00f9 in grado di suonare, Greg consiglia a John di sostituirlo: questo tentenna, ma una donna-verdura cattura la sua attenzione e decide di salire sul palco. Intanto, Wirt e Beatrice, riparata l'automobile, raggiungono i due, portando per\u00f2 con s\u00e9 uno stormo di corvi e altri animali giganti che attaccano i vegetali. Nella confusione, Wirt, Greg e Beatrice fuggono con l'auto, mentre John Crops rimane felice a cantare insieme alla sua donna; un urlo improvviso di Greg, stupito dalla presenza di un'anatra gigante, fa fuggire tutti gli animali dalla Grande Citt\u00e0 per sempre. Mentre John Crops, trovata finalmente la felicit\u00e0, torna a casa insieme alla sua donna, Wirt, Greg e Beatrice, a bordo dell'anatra gigante, proseguono il loro viaggio nell'Ignoto.\n\"Il vecchio mulino\".\nAllo strano canto di una rana, l'introduzione mostra alcune brevissime sequenze senza un apparente significato. Dopodich\u00e9, due fratelli, Wirt e Greg, vestiti in maniera fiabesca, si ritrovano senza sapere come all'interno di una foresta: il maggiore, Wirt, si accorge immediatamente di essersi perso, mentre il minore, Greg, non sembra per niente preoccupato; \u00e8 anzi impegnato a trovare un nome per la sua rana, lo stesso della sigla, che ha in braccio. I due trovano nell'ombra del bosco una luce: \u00e8 un taglialegna, che, avendoli visti, li porta a casa sua. L\u00ec racconta che il suo compito \u00e8 di abbattere alberi per tenere accesa la sua fedele lanterna e non ha altro da fare nella sua vita. Dopo averli messi in guardia dai fini di una certa Bestia, li lascia in casa mentre lui torna a lavorare. Greg si mette per\u00f2 nei guai, facendosi inseguire da un gigantesco mostro nero. Per errore, colpisce il taglialegna, tornato intanto in casa, e lo tramortisce. Con suo fratello scappano allora nel mulino del taglialegna; qui riescono a liberarsi del mostro, che sputa una tartaruga nera e si rivela essere nient'altro che un cane. Il mulino del taglialegna \u00e8 intanto per\u00f2 distrutto: l'uomo consiglia loro di incamminarsi verso un villaggio e li avvisa ancora una volta di temere la Bestia e di fuggire dall'Ignoto, la foresta in cui sono finiti.\n\"Brutti momenti al granaio\".\nIn cammino da varie ore, Greg sente una voce da un cespuglio: \u00e8 un uccellino blu parlante, di nome Beatrice, che si \u00e8 incastrato tra i rovi. Greg la libera e lei per sdebitarsi, nonostante non sopporti i due, accompagna i fratelli nel cammino. I tre giungono finalmente al villaggio, Pottsfield, che a un primo momento si rivela per\u00f2 disabitato. Dopo una ricerca pi\u00f9 approfondita, Greg trova un granaio, all'interno del quale sono in corso degli strani festeggiamenti: uomini vestiti da zucche ballano e cantano. L'atmosfera \u00e8 molto inquietante, perci\u00f2 Beatrice consiglia ai due di andarsene. Vengono per\u00f2 scoperti e un'enorme zucca di nome Enoch li condanna a lavorare per qualche ora nei loro campi per punizione. Scavando delle fosse, che pensavano fossero necessarie a piantare i semi, Greg trova uno scheletro. Capendo immediatamente le cattive intenzioni degli abitanti, Beatrice cerca un modo di liberare i fratelli, rompendo le catene mentre Enoch e gli altri sono distratti da Wirt. Nel frattempo per\u00f2, lo scheletro trovato da Greg esce dalla fossa e si mette in piedi; gli abitanti, incredibilmente, non appaiono per nulla straniti da ci\u00f2, anzi: danno allo scheletro un vestito da zucca come i loro: Wirt capisce cos\u00ec, prima di scappare, che \"tutti\" gli abitanti di quella citt\u00e0 sono scheletri. I tre si rimettono in cammino: Beatrice li guida da Adelaide, la brava signora della foresta, che li aiuter\u00e0 a ritrovare la strada di casa. Nell'ultimo dialogo, Wirt intende che anche Beatrice deve \"ritrovare la strada\", ma l'uccellino non approfondisce il tema.\n\"Follie a scuola\".\nWirt, Greg e Beatrice arrivano a una scuola, dove una maestra pare pi\u00f9 preoccupata dell'abbandono del suo fidanzato che dell'insegnare agli animali, studenti della scuola. Wirt, arrabbiato con Beatrice per averlo definito un \"pappamolle che dipende esclusivamente dagli altri\" si intestardisce e decide di seguire la lezione, mentre Greg si trova di fuori a giocare con altri animali. Da un cespuglio spunta per\u00f2 un gorilla che insegue Greg, fino a quando non si rifugia nella scuola. Qui \u00e8 ora di pranzo: l'atmosfera per\u00f2 \u00e8 molto cupa e Greg decide di rallegrarla cantando una canzone, \"Patate e melassa\". Vengono interrotti per\u00f2 dal padre della maestra, arrabbiato per aver speso soldi per costruire la scuola inutilmente, dato che trova la classe a cantare e suonare: manda perci\u00f2 tutti a dormire e prende gli strumenti musicali agli animali. Quella che sembrava una furia esagerata, viene presto spiegata: il padre ha sacrificato tutto per la scuola, tanto che non ha pi\u00f9 una casa ed \u00e8 costretto a dormire all'aria aperta. Per salvare la scuola, Greg decide di riprendere gli strumenti e fare un concerto di beneficenza, che ha un gran successo. Catturano anche il gorilla, che si rivela essere il fidanzato della maestra, il quale si \u00e8 travestito da gorilla per poter comprare un anello di fidanzamento alla maestra lavorando in un circo, salvo poi essere rimasto incastrato nel costume. Lasciata la scuola, Wirt, Greg e Beatrice si rimettono in cammino per andare da Adelaide.\n\"I canti dell'oscura lanterna\".\nI tre, fuggendo dalla bestia, arrivano a una taverna. Wirt e Greg entrano per chiedere indicazioni, mentre Beatrice \u00e8 costretta ad aspettare fuori nella stalla, con un cavallo parlante, Fred. I due fratelli capiscono immediatamente che nella taverna nessuno sembra intenzionato a dare indicazioni, anzi: non fanno altro che cantare e mangiare. Wirt viene frainteso e creduto essere un pellegrino: quando racconta della Bestia per\u00f2, a tutti prende una grande paura: la Bestia \u00e8 creduta essere colui che porta l'oscura lanterna, ovvero il taglialegna, che cattura i bambini per trasformarli in alberi, da cui poi estrae l'olio per alimentare la lampada. Wirt \u00e8 incredulo, ma il tutto viene interrotto da un urlo di Beatrice, che, stanca di aspettare, si era inoltrata nella foresta. Wirt e Greg la raggiungono a cavallo di Fred e la trovano con il taglialegna, svenuta. Non fidandosi pi\u00f9 dell'uomo, Wirt prende Beatrice, d\u00e0 fuoco all'albero che il taglialegna stava abbattendo, che si rivela essere mostruoso ed enorme, e fuggono. Nell'ombra, intanto, il taglialegna si trova a dialogo con la \"Bestia\": si scopre che \u00e8 riuscito a rubare la lanterna al mostro e che non vuole pi\u00f9 avere a che fare con un non meglio specificato \"piano\". Viene spiegato poi perch\u00e9 il taglialegna sia cos\u00ec interessato a tenere in vita la luce della lanterna: al suo interno c'\u00e8 l'anima di sua figlia morta.\n\"Amore folle\".\nPer guadagnare i soldi necessari per viaggiare in battello e raggiungere cos\u00ec Adelaide, Wirt e Greg si fingono nipoti di un ricchissimo anziano uomo d'affari che li invita a pranzo insieme a Beatrice e Fred. Mentre Greg e Fred tengono impegnato il vecchio, cercando un presunto fantasma che lo perseguita da tempo nella sua villa, Wirt e Beatrice cercano dei soldi. Si ritrovano per\u00f2 bloccati in un armadio; mentre cercano di uscire, Beatrice rivela a Wirt di essere stata, un tempo, un essere umano, ed essere stata trasformata insieme a tutta la sua famiglia per aver lanciato un sasso contro, appunto, un uccellino. Di contro, Wirt le rivela di essere innamorato di una ragazza della sua citt\u00e0, Sara, e di saper suonare il clarinetto e scrivere poesie, cose di cui si vergogna molto. Intanto il vecchio, Greg e Fred scoprono che il \"fantasma\" non \u00e8 mai esistito: era una donna, la cui villa era cos\u00ec grande da essere collegata in parte con quella dell'uomo. I due, innamoratisi, salutano Wirt, Greg e Beatrice che si incamminano, regalando loro due monete, sufficienti a pagare il battello; Fred decide invece di rimanere l\u00ec come cavallo da trasporto. Appena lasciata la villa, per\u00f2, Greg getta in acqua le monete, arrabbiato con lo \"zio\" perch\u00e9 quest'ultimo lo credeva un bambino di buon senso.\n\"Ninna nanna nella terra delle rane\".\nPur non avendo soldi per il biglietto, Wirt, Greg e Beatrice decidono di salire sul battello. Durante il viaggio su di esso, pieno di rane dai tratti umani, Beatrice pare sempre pi\u00f9 preoccupata riguardo ad Adelaide, pur non rivelandolo ai fratelli; Greg \u00e8 invece preoccupato per la sua rana, che ha sempre avuto con s\u00e9 dall'inizio e a cui non ha ancora dato un nome, perch\u00e9 \u00e8 senza vestiti, a differenza delle altre. Intanto vengono per\u00f2 scoperti da dei ranocchi-poliziotto, cercano di nascondersi travestendosi ma vengono per\u00f2 cos\u00ec scambiati per parte dell'orchestra del battello, e sono costretti a salire sul palco. Poich\u00e9 uno dei ranocchi dell'orchestra, suonatore del fagotto, cade, Wirt, per non farsi scoprire, decide di suonare il suo posto. Durante la canzone \u00e8 proprio la rana di Greg a cantare, con grande stupore di tutti. Durante il canto Wirt e Greg vengono ugualmente scoperti, ma le rane sembrano comunque contente della canzone, e cos\u00ec i tre arrivano senza problemi a riva. Intanto \u00e8 calata la notte e le rane vanno ad addormentarsi nel fango; Beatrice, ancora molto preoccupata, convince Wirt ad aspettare l'alba per incamminarsi verso la casa di Adelaide. Appena Wirt si addormenta, Beatrice scappa: i due fratelli si svegliano e la inseguono, abbandonando per\u00f2 la sua rana, che grazie al canto ha trovato grande popolarit\u00e0 tra i suoi coetanei. Beatrice arriva da Adelaide, subito raggiunta da Wirt e Greg. Si scopre cos\u00ec che l'uccellino aveva ingannato i due per tutto il tempo: Adelaide, serva della Bestia, non li aiuter\u00e0, ma l\u00ec terr\u00e0 schiavi; in cambio Beatrice avrebbe avuto delle forbici magiche in grado di farla tornare umana. Pentitasi, Beatrice libera Wirt e Greg e uccide Adelaide con il vento; Wirt e Greg sono per\u00f2 scappati e non hanno intenzione di tornare indietro, portando con loro anche le forbici. Ritrovano inoltre la rana sulla strada, prima di incamminarsi di nuovo, senza Beatrice, sempre pi\u00f9 perduti.\n\"Il suono del campanello\".\nWirt e Greg, abbandonata Beatrice, non hanno idea della strada da prendere. Reincontrano il taglialegna, che li mette nuovamente in guardia dalla Bestia: Wirt per\u00f2 ancora non si fida e fugge con Greg. Trovata una vecchia casa all'apparenza abbandonata, entrano per ripararsi dal temporale scatenatosi. Qui incontrano una ragazza, Lorna, che li nasconde immediatamente, perch\u00e9 sua zia non vuole che ci siano altre persone in casa, pena l'essere mangiati vivi. Proprio sua zia, un'anziana all'apparenza mostruosa, entra in casa: \u00e8 in grado di costringere sua nipote ad ubbidire a qualsiasi ordine facendo suonare un campanello. Poich\u00e9 non scopre i fratelli, sale le scale e si addormenta. Lorna e Wirt decidono di fuggire da quella casa, ma Greg sveglia la zia: Wirt, Lorna e Greg si chiudono dentro uno sgabuzzino per sfuggirle. Ma la verit\u00e0 \u00e8 che non \u00e8 la zia a mangiare le persone, ma Lorna stessa: quando non ubbidisce agli ordini che sua zia le impartisce con il campanello, un demone prende il possesso del suo corpo. Wirt e Greg fuggono e, tramite il campanello che la sua rana aveva mangiato, obbligano il demone a uscire dal corpo di Lorna e non tornare pi\u00f9. La zia raggiunge i tre: rivela che non voleva adottare questa soluzione per paura che sua nipote la abbandonasse; Lorna decide comunque di rimanere con la zia. Wirt e Greg, senza ancora nessun'idea di come tornare a casa, si incamminano senza meta.\n\"Bambini nella foresta\".\nMentre il paesaggio, da autunnale colorato che era, si fa sempre pi\u00f9 invernale e spoglio, Wirt, arrabbiato con Greg per non preoccuparsi per niente della situazione in cui si trovano, decide di lasciargli il comando. I due e la rana si addormentano, al freddo, sotto un albero: Greg, per trovare la strada di casa, chiama gli Oneiroi, dei del sonno, che lo accolgono nella loro festosa Citt\u00e0 delle Nuvole in sogno. Mentre cantano allegramente per\u00f2 Greg libera per errore il Vento del Nord che inizia a distruggere la citt\u00e0 (cos\u00ec come, nella realt\u00e0, il vento che sta soffiando su di loro li fa tremare di freddo). Greg riesce a sconfiggere il Vento del Nord, intrappolandolo in una bottiglia: la citt\u00e0 \u00e8 in festa e incontro a lui viene la Regina delle Nuvole che dice di poter realizzare un suo desiderio. Greg vorrebbe tornare a casa, e la Regina acconsente, ma non pu\u00f2 pi\u00f9 salvare Wirt: avvolto dalle foglie, \u00e8 oramai in mano della Bestia. Greg, pentitosi di aver fatto lo sciocco, cambia idea: il desiderio che sussurra fa preoccupare molto la Regina, che per\u00f2 mantiene la parola e lo esaudisce. Svegliatosi, Greg si scusa con Wirt, lo libera dalle mani della Bestia e lo abbandona, senza portare nemmeno la sua rana: Wirt, liberato, si sveglia e capisce che Greg si \u00e8 appena consegnato alla Bestia per salvarlo, e si mette a cercarlo disperatamente. Cadendo in una pozza d'acqua gelida, sviene, e viene salvato da Beatrice.\n\"Verso l'ignoto\".\nWirt \u00e8 a casa, sul suo letto: egli non \u00e8 pi\u00f9 vestito come lo \u00e8 stato per tutto il viaggio, ma in maniera totalmente normale. In poco tempo, si capisce che Wirt e Greg sono due ragazzi dei giorni nostri, e che indossavano quei vestiti come costumi da Halloween: l'episodio \u00e8 infatti un flashback. Wirt era innamorato di una ragazza di nome Sara e si era fatto coraggio per consegnarli una cassetta con le sue canzoni e le sue poesie. La vede per\u00f2 con Jason Funderberker, un ragazzo elegante e per bene, e capisce di non poter competere. Raggiunti i due a una festa, scopre che andranno con alcuni amici ad un cimitero per passare la notte; la cassetta \u00e8 finita per sbaglio nella tasca del giubbotto di Sara: accompagnato da Greg, Wirt decide quindi di seguirli. I due vengono scoperti, ma prima che Wirt decida cosa fare, per\u00f2, vengono fermati da un agente di polizia, che, scherzando, li dichiara in arresto. Scappando, Wirt e Greg si trovano davanti ad un muro: Wirt, vedendo Sara con la sua cassetta insieme a Jason Funderberker, perde tutte le speranze e salta al di l\u00e0 del muro del cimitero. Qui Greg trova per la prima volta la sua rana, un momento prima che un treno nero passi sulle rotaie dove si trovano i due fratelli. La scena \u00e8 molto confusa: si vedono solo Wirt, Greg e il ranocchio precipitare in un lago, svenuti. Il flashback \u00e8 finito: Wirt si risveglia in un albero, insieme alla famiglia di Beatrice, che l'ha abbandonato l\u00ec con il ranocchio ed \u00e8 andata a cercare Greg. Wirt si pente di aver abbandonato suo fratello e anche lui va a cercarlo con la rana.\n\"L'ignoto\".\nGreg e la Bestia sono in una tempesta di neve: Greg sta seguendo gli ordini della Bestia (sempre nell'ombra, mai mostrata in volto), senza capire che la sua vita \u00e8 oramai giunta al termine. Wirt incontra Beatrice, mette da parte il rancore e con la rana in braccio si inoltrano nella tempesta. Nel frattempo il taglialegna si incammina nella foresta, chiamato proprio dalla Bestia: questa mostra a lui Greg, svenuto, avvolto dai rami che stanno crescendo nel suo corpo. Il taglialegna capisce immediatamente che tutti gli alberi da lui abbattuti hanno quell'origine: \u00e8 infuriato con la Bestia, ma allo stesso tempo \u00e8 costretto ad eseguire i suoi ordini per mantenere viva la lanterna e quindi sua figlia. Wirt, Beatrice e il ranocchio raggiungono Greg, in fin di vita, mentre il taglialegna, cercando di aggredire la Bestia, si allontana. Wirt si scusa con suo fratello per averlo abbandonato, ma Greg non pare per niente arrabbiato, anzi, continua a sorridere. Wirt incoraggia Greg a liberarsi, dicendo di dover riportare la rana a casa: \u00e8 riuscito anche a trovare un nome: Jason Funderburker. Greg si complimenta con Wirt: ha finalmente trovato un nome perfetto per una rana; dopo questo, chiude gli occhi ed espira. Wirt tenta di liberarlo, ma vengono raggiunti dalla Bestia, che ha appena atterrato il taglialegna. La Bestia propone a Wirt lo stesso patto del taglialegna: metter\u00e0 l'anima di Greg nella lanterna. Proprio quando sta per cedere, Wirt capisce l'inganno: l'anima all'interno della lanterna \u00e8 quella della Bestia stessa. Lascia quindi la lanterna al taglialegna, libera Greg, se lo carica in spalla e si mette in cammino verso la strada di casa. Il taglialegna capisce finalmente di essere stato preso in giro e trova il coraggio di spegnere la lanterna, nonostante le tentazioni della Bestia riguardo a sua figlia. Wirt saluta Beatrice, consegnandole le forbici magiche che aveva avuto con s\u00e9 per tutto il tempo, e si risveglia con Greg e la rana nel lago in cui erano caduti. Raggiunti dall'ambulanza, vengono portati in ospedale. Wirt trova il coraggio di dichiararsi a Sara e il narratore annuncia la fine del racconto; nonostante sembri quindi tutto un sogno, Greg comincia ad agitare la sua rana: la sua pancia brilla, cos\u00ec come aveva fatto ne \"Il Suono del Campanello\", lasciando intuire che l'avventura vissuta dai due possa essere vera. La serie si chiude come era iniziata, con la rana canta il prosieguo della canzone iniziale e brevi successioni di immagini, anche se leggermente modificate, che finalmente hanno acquisito un senso: sono i personaggi incontrati durante il racconto, prima e dopo l'intervento dei fratelli. Vengono mostrati anche il taglialegna, che alla fine riabbraccia sua figlia, e Beatrice con tutta la sua famiglia tornati umani. La rana chiude la canzone e la serie cantando \"The loveliest lies of all\", \"Le pi\u00f9 belle menzogne di sempre\", lasciando ancora molti misteri riguardo all'Ignoto irrisolti.\nPersonaggi.\nPersonaggi principali.\nWirt.\nWirt, fratellastro maggiore di Greg, ha quasi 14 anni. \u00c8 relativamente alto e sottile, e indossa un mantello con bottoni gialli e un cappello rosso a punta da gnomo, che in \"Verso l'Ignoto\" si riveler\u00e0 essere un semplice costume da Halloween.\n\u00c8 un ragazzo mai sicuro di s\u00e9 stesso: Beatrice per prima lo rimproverer\u00e0 di non voler mai prendere una decisione e di come questo lo porti a dipendere esclusivamente dagli altri. Da quel momento, Wirt comincier\u00e0 lentamente a cambiare.\nDetesta la non curanza di suo fratello minore Greg, che non si preoccupa minimamente della situazione in cui si trovano; oltre questo, rimprovera lui di essere la causa dell'essersi persi nell'Ignoto, dicendo che dovrebbe iniziare a crescere e pensare alle conseguenze delle sue azioni.\nWirt pare da sempre preoccupato del loro destino, a differenza di suo fratello, cercando sempre aiuto ma senza mai mettersi veramente in gioco. Arreso all'evidenza di non poter tornare a casa, lascia a suo fratello il comando per farlo ragionare sul proprio comportamento e sulle conseguenze delle sue azioni. Facendo ci\u00f2, per\u00f2, si consegner\u00e0 nelle mani della Bestia, da cui verr\u00e0 salvato proprio da suo fratello Greg, che sacrifica s\u00e9 stesso.\nPrima di finire nell'Ignoto, aveva deciso di dichiararsi a Sara, una ragazza dalla quale era da tempo innamorato, lasciandole di nascosto delle cassette con le sue canzoni e le sue poesie. Pentitosi dopo averla vista con Jason Funderberker con il quale pensa non possa reggere il confronto, la segue prima a una festa e poi a un cimitero per recuperare la cassetta prima che lei se ne accorga. Fallisce nella missione e finisce nell'Ignoto con suo fratello; ma dopo l'avventura, in ospedale, Sara mostra lui la cassetta e Wirt, dopo aver esitato un attimo, decide di ascoltarla con lei.\nOltre questo, della vita di Wirt fuori dall'Ignoto si sa poco: confessa a Beatrice di saper suonare il clarinetto e scrivere poesie, cose di cui si vergogna molto; si intuisce inoltre essere un tipo molto solitario: per questo motivo, nell'Ignoto, spesso \u00e8 sul punto di prendere la decisione di non tornare a casa. Inoltre, si sa anche che Greg non \u00e8 completamente suo fratello, ma un suo fratellastro, nato dal rapporto tra la mamma di Wirt, divorziata, e un altro uomo, patrigno del ragazzo, che non sopporta.\nGreg.\nAllegro e spensierato al punto da rivelarsi spesso incosciente di fronte al pericolo, Gregory, fratellastro minore di Wirt, \u00e8 pieno di vita e vede solo il lato buono e divertente di ci\u00f2 che lo circonda, per questo non capisce che le azioni possono avere conseguenze reali. Proprio per la sua innocenza, Greg sembra non avere mai paura di nulla. \u00c8 molto piccolo e paffuto, e ha un bollitore sulla testa; nel penultimo episodio dice di essere travestito da elefante, e che il beccuccio del bollitore sarebbe la proboscide. Porta sempre con s\u00e9 una rana, a cui cambia continuamente il nome (l'ultimo datogli dal bambino \u00e8 Jason Funderburker, quasi identico a Jason Funderberker, rivale in amore di Wirt); nonostante Wirt non abbia alcun interesse a prendersene cura, Greg insiste che l'animale appartenga sia a lui che a suo fratello. Ha 6 anni e frequenta le elementari.\nBeatrice.\nBeatrice \u00e8 un uccellino azzurro parlante, che arriva in soccorso di Wirt e Greg conducendoli da Adelaide. A prima vista scontrosa e irritabile, \u00e8 in fondo generosa. Per Beatrice la realt\u00e0 \u00e8 dura e difficile da affrontare. Ella un tempo era umana ma, dopo che ebbe lanciato un sasso contro un uccellino, venne punita venendo trasformata proprio in un uccello, insieme a tutta la sua famiglia. Piena di vergogna, si allontan\u00f2 dalla sua famiglia, promettendosi di non tornare prima di aver trovato una soluzione. Strinse un patto con la strega Adelaide per ottenere delle forbici magiche in grado di farla tornare umana; in cambio, Adelaide le chiese di trovare due giovani servizievoli per aiutarla in casa. Beatrice approfitta dunque di Wirt e Greg, ingannandoli e facendoli credere che Adelaide possa farli tornare a casa. Nel viaggio per\u00f2 l'uccellino lega davvero con i due fratelli, e quando scopre che Adelaide vuole in realt\u00e0 schiavizzarli completamente, si pente e li libera. Abbandonata, cerca di tornare dai due per farsi perdonare, e salva Wirt dall'annegamento. Proprio insieme a Wirt si mette alla ricerca di Greg, per salvarlo dalle mani della Bestia. Quando i due fratelli vincono, Beatrice capisce che deve tornare dalla sua famiglia, sconfitta; Wirt per\u00f2, grato dell'aiuto nel salvare Greg, la perdona e le lascia le forbici magiche, prima di salutarla. Beatrice pu\u00f2 quindi salvare s\u00e9 e la sua famiglia, che tornano umani e ricominciano a vivere allegramente.\nPersonaggi ricorrenti.\nIl taglialegna.\nPersona confusa, ai limiti della follia, si sposta nell'Ignoto in cerca degli spaventosi alberi di Edelwood. Tali alberi dovranno essere abbattuti per estrarre l'olio che tiene accesa la lanterna che si porta sempre dietro, poich\u00e9 crede contere l'anima della sua amata figlia. Il taglialegna \u00e8 schiacciato da questo compito, che considera il suo personale fardello da portarsi sulle spalle per tutta la vita, ma tiene troppo a sua figlia per lasciare che la lanterna si spenga, ed \u00e8 disposto a tutto per mantenerla in vita. Nell'ultimo episodio scopre, grazie a Wirt, che nella lanterna non c'era l'anima di sua figlia, bens\u00ec quella della Bestia stessa; distrutto dalla menzogna, prende coraggio e decide di uccidere il mostro spegnendo la lanterna, e cos\u00ec facendo miracolosamente torna a riabbracciare davvero sua figlia.\nLa Bestia.\n\u00c8 l'antagonista principale di \"Over the Garden Wall\". Possiede enormi poteri: teletrasporto, intangibilit\u00e0, onnipresenza, illusione, alterazione della realt\u00e0 e del tempo e levitazione. Egli \u00e8 il mostro dell'ignoto, e il suo obiettivo \u00e8 quello di catturare i fratelli, Wirt e Greg per poi trasformarli in alberi e estrarne l'olio che serve a mantenere accesa la lanterna con dentro la propria anima. Per riuscire a mantenere la lanterna accesa, la affid\u00f2 al taglialegna, facendogli credere di salvare sua figlia: quando Wirt capisce l'inganno, il taglialegna si ribella e spegne la lanterna.\nLa rana di Greg / Jason Funderburker.\nLa rana trovata da Greg appena dopo il muro del giardino, poco prima di finire nell'Ignoto. Il bambino se ne affeziona immediatamente, la porta sempre con s\u00e9 nel suo viaggio, ma non riesce mai a darle un nome appropriato. Sar\u00e0 Wirt, che non ne era mai stato interessato, a trovare un nome, Jason Funderburker (quasi omonimo a Jason Funderberker), mentre Greg \u00e8 in fin di vita.\nSvolge inoltre il ruolo di narratore della serie, introducendo il primo episodio e chiudendo l'ultimo, con la canzone \"\"Into the Unknown\". All'interno della serie lo si vede cantare \"Over The Garden Wall\"\" nell'episodio \"Ninna Nanna nella Terra delle Rane\".\nPersonaggi secondari.\nSara.\nLa ragazza di cui Wirt \u00e8 innamorato. Fa la mascotte di una squadra di football e sembra molto popolare nel suo gruppo. Nonostante Wirt sembri sempre molto preoccupato di non piacerle, Sara prova sicuramente qualcosa per lui. Oltre che Wirt, \u00e8 attratto da lei anche Jason Funderberker, ma Sara non sembra minimamente interessata a quest'ultimo.\nJason Funderberker.\n\u00c8 un ragazzo dell'et\u00e0 di Wirt, elegante e pulito, dai capelli grigi. Come Wirt, \u00e8 anche lui innamorato di Sara, tanto da passare la serata di Halloween con lei al cimitero. Alla fine della serie per\u00f2 si capisce che abbia rinunciato, preferendo stare con un'altra ragazza del gruppo, gi\u00e0 dichiaratasi a lui al cimitero.\n\"Patrick McHale\", autore della serie, racconta che il personaggio in questione \u00e8 stato creato ispirandosi a s\u00e9 stesso.\nNarratore.\nIl narratore della serie si sente solo nel primo e nell'ultimo episodio: nel primo introduce lo spettatore all'Ignoto, nell'ultimo chiude la serie, prima della canzone del ranocchio di Greg.\nDoppiatori.\nIl doppiaggio originale vanta svariati personaggi famosi del mondo dello spettacolo e della musica: primo fra tutti Elijah Wood, che doppia il protagonista Wirt; Christopher Lloyd \u00e8 la voce del taglialegna; tra i personaggi minori, spiccano i nomi di Jack Jones, Tim Curry e Melanie Lynskey; quest'ultima ha sostituito Natasha Leggero, che nell'episodio pilota doppiava Beatrice.\nTra i doppiatori italiani vi sono invece il fumettista Simone \"Sio\" Albrigi nei panni dei protagonisti Wirt e Greg, e la cantante Cristina D'Avena nei panni dell'uccellino Beatrice; \u00e8 inoltre presente Pietro Ubaldi, che doppia svariati personaggi, tra cui il taglialegna."}
{"id": "5206467", "revid": "287204", "url": "https://it.wikipedia.org/wiki?curid=5206467", "title": "Nikos Anastasiadis", "text": ""}
{"id": "5206468", "revid": "729019", "url": "https://it.wikipedia.org/wiki?curid=5206468", "title": "Pietro Marchisio", "text": "Biografia.\nCapitano in SPE (Servizio Permanente Effettivo) presso il Comando della 1\u00aa Divisione alpina \"Taurinense\", che era allora dislocata nel Montenegro, fu tra i primi e pi\u00f9 decisi ufficiali che, all'armistizio, si schierarono contro i tedeschi. Alla testa del suo reparto, Marchisio li combatt\u00e9 per quattro mesi con successo.\nQuando, esaurite le possibilit\u00e0 di resistenza nel Montenegro, i reparti della \"Taurinense\" furono costretti a disperdersi, il capitano assunse il comando di un forte gruppo di alpini che costitu\u00ec in brigata partigiana. Marchisio guid\u00f2 la formazione \u2013 che dovette superare freddo, fame, un'epidemia di tifo e i continui attacchi del nemico \u2013 dal Sangiaccato alla Bosnia, con l'obiettivo, raggiunto, di collegare i suoi uomini a quelli dell'Esercito Popolare di Liberazione Jugoslavo.\nIl valoroso ufficiale mor\u00ec, vinto dalle privazioni e dalla malattia, dopo essere riuscito a portare i suoi uomini in salvo.\nNel 1972 gli venne conferita la medaglia d'oro al valor militare alla memoria.\nA Roma gli \u00e8 stata dedicata una via di Cinecitt\u00e0 Est. Una via gli \u00e8 stata dedicata anche a Saluzzo."}
{"id": "5206469", "revid": "599013", "url": "https://it.wikipedia.org/wiki?curid=5206469", "title": "Brett Szabo", "text": "Carriera.\nCollege.\nHa giocato per quattro anni ad Augustana College, nella Division II della NCAA.\nProfessionista.\nNella stagione 1990-1991 ha giocato in Australia; dal 1991 al 1993 ha giocato nella CBA con i Sioux Falls Skyforce, mentre dal 1993 al 1995 ha giocato con altre squadre sempre in questo campionato. In totale ha giocato 122 partite nella CBA, con medie di 3,7 punti e 3,3 rimbalzi a partita in 13,1 minuti di impiego medio a gara; nel 1996 ha giocato per un periodo al Landshut, squadra del campionato tedesco. Nella stagione 1996-1997 ha giocato nella NBA con i Boston Celtics, venendo inizialmente ingaggiato solo per il training camp ma riuscendo poi a rimanere nel roster biancoverde per l'intera stagione, nella quale gioca in totale 70 partite (24 delle quali in quintetto base) con medie di 2,2 punti, 2,4 rimbalzi e 0,5 stoppate a partita in 9,5 minuti di media a gara. A fine anno non viene riconfermato dai Celtics. Successivamente dal 1998 al 2000, anno del suo ritiro dall'attivit\u00e0 agonistica, ha giocato nel campionato slovacco con il Pezinok, con cui vince due campionati consecutivi ed una Coppa di Slovacchia."}
{"id": "5206472", "revid": "47767", "url": "https://it.wikipedia.org/wiki?curid=5206472", "title": "Constantinos Christoforou", "text": ""}
{"id": "5206473", "revid": "1543377", "url": "https://it.wikipedia.org/wiki?curid=5206473", "title": "Detlef Garbe", "text": "Uno dei massimi esperti dell'olocausto, dal 1989 \u00e8 direttore del Memoriale del Campo di concentramento di Neuengamme\nBiografia.\nDopo aver studiato storia nei rami secondari di teologia evangelica e pedagogia, Garbe consegue il dottorato presso l'Universit\u00e0 di Amburgo nel 1989, con uno studio dettagliato, sulla storia dei Testimoni di Geova nel Terzo Reich E stato uno dei fondatori, nel 1982, di un gruppo di lavoro che riguarda le vittime dimenticate del regime nazista. Ha lavorato presso il Museo di storia d'Amburgo (Museum f\u00fcr Hamburgische Geschichte) a progetti espositivi riguardanti la storia contemporanea.\nGarbe ha numerosi articoli scientifici su temi che riguardano l'universo concentrazionario nazista, storia dei campi di concentramento, Giurisdizione della Wehrmacht e gruppi emarginati delle vittime dell'olocausto, in particolare modo la storia dei testimoni di Geova sotto il regime nazista. Dal 1994 \u00e8 redattore della rivista storica: \"Contributi storici sulla persecuzione nazista nella Germania settentrionale\". Appartiene a numerosi comitati consultivi tecnici tra cui il Comitato consultivo Gremium, gruppo di esperti per il sostegno dei Memoriali promosso dal commissario federale per la Cultura e i Media e dell'Advisory Board della Fondazione Memoriale per gli ebrei assassinati d'Europa\nLa ricerca storica sull'olocausto.\nLa ricerca storica sull'olocausto, ha portato il Dott. Garbe ad interessarsi anche delle minoranze (fra cui quelle religiose) implicate nella persecuzione e nello sterminio perpetuato dal nazionalsocialismo. Molti suoi colleghi, fra cui il sociologo della religione Richard Singelenberg, John. S. Conway accademico e storico, James A. Beckford sociologo ed accademico, commentando un suo studio sulla minoranza dei testimoni di Geova, hanno rilevato che la sua ricerca \u00ab[...] Pu\u00f2 essere considerata la prima storiografia completa\u00bb, una \u00abricerca lodevole e minuziosa\u00bb, e che ha portato i suoi \u00ab[...]studi storici a nuovi livelli di raffinatezza e ricercatezza\u00bb, \u00abuna descrizione scientifica convincente che sostituisce tutti i precedenti studi\u00bb."}
{"id": "5206475", "revid": "767487", "url": "https://it.wikipedia.org/wiki?curid=5206475", "title": "The Old Reporter", "text": "The Old Reporter \u00e8 un cortometraggio muto del 1912 diretto da Harold M. Shaw.\nProduzione.\nIl film fu prodotto dalla Edison Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 15 novembre 1912. Nel Regno Unito, venne distribuito il 22 febbraio 1913."}
{"id": "5206477", "revid": "287204", "url": "https://it.wikipedia.org/wiki?curid=5206477", "title": "Konstantinos Christoforou", "text": ""}
{"id": "5206478", "revid": "47767", "url": "https://it.wikipedia.org/wiki?curid=5206478", "title": "Eleftheria Eleftheriou", "text": ""}
{"id": "5206494", "revid": "1543377", "url": "https://it.wikipedia.org/wiki?curid=5206494", "title": "Sistema glinfatico", "text": "Il sistema glinfatico \u00e8 un sistema di rimozione di sostanze di scarto la cui esistenza \u00e8 stata provata nel sistema nervoso centrale (SNC) dei mammiferi.\nNell'organismo il sistema linfatico \u00e8 responsabile della rimozione delle proteine extracellulari, fluidi in eccesso e prodotti di scarto del metabolismo dai tessuti periferici. Il flusso glinfatico, nell'encefalo, si affianca al normale flusso linfatico. Proprio nel 2015 infatti, \u00e8 stata pubblicata dalla rivista Nature l'importante scoperta effettuata dal dottor Loveau et al., dove si dimostra la presenza di vasi linfatici meningei nell'encefalo, che circondano i seni durali. Il percorso del flusso glinfatico consiste in ingresso da un sistema para-arteriale (ossia che scorre accoppiato ad arterie fin nel parenchima cerebrale), insieme a un meccanismo di clearance (pulizia) per la rimozione del fluido interstiziale e dei soluti extracellulari dai compartimenti interstiziali del cervello e del midollo spinale. Uno scambio di soluti tra il liquido cefalorachidiano (o liquido cerebrospinale, o liquor) e il fluido interstiziale \u00e8 stimolato dalle pulsazioni arteriose e regolato durante il sonno dall'espansione e contrazione dello spazio extracellulare. La clearance di proteine solubili, prodotti di scarto e fluido extracellulare in eccesso \u00e8 realizzata tramite lo scorrimento convettivo del fluido interstiziale, facilitato dalla presenza di acquaporine (AQP4) nella membrana degli astrociti.\nIl nome di \"sistema glinfatico\" \u00e8 stato coniato dalla neuroscienziata danese Maiken Nedergaard, come riconoscimento della dipendenza di questo dalle cellule gliali e lo svolgimento di mansioni nel SNC tipiche del sistema linfatico.\nContesto.\nIl liquido cefalorachidiano.\nAnche se le prime osservazioni del liquido cefalorachidiano si ritrovano in Ippocrate (460-375 a.C.), e successivamente in Galeno (130-120 a.C.), la sua scoperta \u00e8 accreditata a Emanuel Swedenborg (1688\u20131772), che, essendo un uomo profondamente religioso, identific\u00f2 il liquido mentre era alla ricerca della sede dell'anima. Forse i 16 secoli di anatomisti che vennero dopo Ippocrate e Galeno mancarono di osservarlo per via dei metodi di dissezione dell'epoca, che comprendevano la separazione della testa dal corpo (spesso non troppo delicata) e lo scolo del sangue prima dell'indagine sul cervello. Anche se il lavoro di Swedenborg non fu tradotto e pubblicato fino al 1887 data la sua mancanza di credenziali in campo medico, egli potrebbe anche essere stato il primo a collegare il liquor con il sistema linfatico: la sua descrizione era infatti quella di una \"linfa spiritosa\".\nAssenza del sistema linfatico nel SNC.\nNegli organi periferici il sistema linfatico esegue importanti funzioni immunitarie, e correndo parallelamente al sistema circolatorio provvede a una circolazione secondaria per il trasporto dei fluidi interstiziali, proteine e scarti metabolici in eccesso, dal tessuto al sangue. La rimozione efficiente dal fluido interstiziale dei fattori proteici in particolare \u00e8 critica per la regolazione ottimale sia della pressione osmotica che della pressione oncotica, nonch\u00e9 per la regolazione omeostatica dei fluidi corporei. L'importanza del sistema linfatico diviene evidente quando le sue funzionalit\u00e0 vengono a mancare: ad esempio nell elefantiasi, dove i parassiti ostruiscono lo scorrimento della linfa nei vasi linfatici, con conseguente edema dovuto all'interruzione della clearance linfatica e all'accumulo di soluti interstiziali. Nonostante l'alta attivit\u00e0 metabolica del tessuto nervoso e la sua grande sensibilit\u00e0 a cambiamenti nell'ambiente extracellulare, incluso l'accumulo di scarti metabolici, paradossalmente il sistema linfatico non si estende nell'encefalo o nel midollo spinale. Questa notabile assenza ha indotto le persone di scienza a indagare, credendo che esistano processi alternativi per rimpiazzare una necessit\u00e0 cos\u00ec critica.\nPresenza del sistema linfatico nel SNC.\nUn gruppo di ricercatori dell'Universit\u00e0 della Virginia a Charlottesville, firmatari di un articolo pubblicato su \u201cNature\u201d , hanno scoperto che anche il cervello ha un collegamento diretto con il sistema linfatico. Tale scoperta smentisce la convinzione consolidata che il cervello sia isolato dal sistema linfatico (e quindi da quello immunitario). I vasi linfatici sono stati scoperti dopo che uno dei ricercatori \u2013 Antoine Louveau, primo firmatario dell'articolo \u2013 ha sviluppato un nuovo metodo per osservare le meningi di un topo. Se il metodo standard prevedeva, in primo luogo, di sezionare le meningi asportate dal cervello, per poi fissarle e osservarle al microscopio, Louveau con il suo nuovo metodo ha fissato immediatamente tutto il tessuto per sezionarlo in seguito. In questo modo il tessuto \u00e8 stato fissato nella sua immediata condizione fisiologica, mentre, con una procedura standard le minute strutture del sistema linfatico meningeo non sarebbero state osservabili. In seguito, un esame dei tessuti con metodi immunoistochimici ha confermato la presenza di vasi linfatici.\nIpotesi della diffusione.\nPer oltre un secolo l'ipotesi prevalente fu che il fluire del liquido cerebrospinale, che circonda ma non viene in diretto contatto con il parenchima del SNC, potesse svolgere le funzioni proprie del sistema linfatico, prima su tutte la clearance dei soluti extracellulari. La maggior parte del liquor \u00e8 formata nel plesso corioideo e scorre nel sistema ventricolare, poi nello spazio subaracnoideo che circonda l'encefalo, e successivamente si riversa nel circolo sanguigno sistemico tramite le granulazioni aracnoidali dei seni durali o nei vasi linfatici lungo la guaina dei nervi cranici. Molti ricercatori hanno proposto che il liquido cefalorachidiano fosse come una 'vasca di raccolta' per i soluti interstiziali e la clearance dei fluidi dal parenchima encefalico, ma le distanze tra il fluido interstiziale e il liquor sono troppo grandi per permettere una clearance efficiente basata solo sulla semplice diffusione. Helen Cserr alla Brown University ha calcolato che il tempo medio di diffusione per macromolecole come l'albumina eccederebbe le 100 ore per cm di tessuto nervoso, una velocit\u00e0 non compatibile con le richieste del metabolismo encefalico. Inoltre un sistema di clearance basato unicamente sulla diffusione mancherebbe di capacit\u00e0 di risposta adattativa rapida a un cambio dell'equilibrio omeostatico.\nProgresso nel campo della dinamica del liquido cefalorachidiano.\nEsperimenti condotti all'Universit\u00e0 del Maryland negli anni '80 da Patricia Grady e colleghi hanno ipotizzato l'esistenza di una via di scambio dei soluti tra il fluido interstiziale del parenchima encefalico e il liquido cefalorachidiano tramite spaz\u00ee paravascolari. Nel 1985, la Dr.ssa Grady e colleghi hanno suggerito che il liquido cerebrospinale e il fluido interstiziale hanno scambi lungo vie anatomiche paravascolari specifiche, con il liquor che entra nel parenchima encefalico lungo i bordi di vasi sanguigni. Il gruppo di ricerca della Dr.ssa Grady ha proposto che questi \"canali paravascolari\" siano funzionalmente analoghi ai vasi linfatici periferici, facilitando la clearance di scarti interstiziali. Nel frattempo altri laboratori non osservarono uno scambio cos\u00ec importante.\nLa continuit\u00e0 del fluido interstiziale encefalico e il liquor \u00e8 stata confermata da H. Cserr e colleghi della Brown University e del King's College di Londra. Lo stesso gruppo ha ipotizzato che i soluti interstiziali effettuino lo scambio con il liquido cefalorachidiano a livello del parenchima encefalico tramite un meccanismo di trasporto guidato (\"bulk flow\"), invece di semplice diffusione. Tuttavia, altri articoli dallo stesso laboratorio indicano che lo scambio tra il liquido cerebrospinale e il fluido interstiziale era lento e la direzione variabile in modo impredicibile. Questi risultati hanno confermato che gli spaz\u00ee perivascolari possono servire come canali per lo scambio di fluidi, ma non supportano l'idea che il liquor circola rapidamente nel tessuto cerebrale attraverso questi spaz\u00ee.\nModello moderno della clearance organica.\nCaratteristiche chiave.\nIn uno studio del 2012, un gruppo di ricercatori dell'Universit\u00e0 di Rochester, capitanato dalla dottoressa Maiken Nedergaard ha usato \"in vivo\" tecniche di imaging a due fotoni per piccole molecole segnalatrici fluorescenti per monitorare il flusso di liquor subaracnoidale in ingresso e all'interno del parenchima encefalico. La microscopia bifotonica ha permesso al team di visualizzare il flusso di liquido cefalorachidiano nel topo vivente e in tempo reale, senza bisogno di rompere il compartimento liquorale (l'osservazione \u00e8 stata eseguita tramite una finestra craniale). Secondo questo studio il liquor subaracnoidale entra rapidamente nell'encefalo tramite gli spaz\u00ee paravascolari che circondano le arterie in ingresso e scambia soluti con il liquido interstiziale circondante. Similarmente il liquido interstiziale del parenchima esce tramite gli spaz\u00ee paravascolari che circondano l'uscita delle grosse vene.\nGli spaz\u00ee paravascolari sono canali, riempiti di liquido cerebrospinale, che si formano tra i vasi sanguigni encefalici e gli strati leptomeningiali che circondano i vasi cerebrali, superficiali e penetranti. Intorno a questi vasi penetranti, gli spaz\u00ee paravascolari diventano i cosiddetti spaz\u00ee di Virchow-Robin. Dove terminano gli spaz\u00ee di Virchow-Robin all'interno del parenchima, il liquor cerebrospinale pu\u00f2 continuare a viaggiare lungo le membrane circondanti la tonaca muscolare delle arterie per raggiungere la lamina basale circondante i capillari encefalici. Il movimento del liquor lungo queste vie paravascolari \u00e8 rapido e la pi\u00f9 probabile spiegazione si trova nella pulsazione arteriosa, considerata la forza trainante del movimento del fluido paravascolare. In uno studio del 2013, J. Iliff e colleghi lo hanno dimostrato direttamente: usando la microscopia bifotonica \"in vivo\" gli autori hanno riportato che quando la pulsazione arteriale encefalica veniva stimolata o inibita, la velocit\u00e0 del flusso liquorale rispettivamente cresceva o diminuiva.\nGli astrociti estendono, oltre ai lunghi processi che vengono in contatto con le sinapsi neuronali, altre proiezioni alle quali ci si riferisce come 'end-feet' o \"piede finale\", che ricoprono completamente l'intera vascolatura encefalica. Anche se l'esatto meccanismo non \u00e8 stato ancora ben chiarito, \u00e8 stato anche dimostrato che gli astrociti regolano il flusso sanguigno e da tempo \u00e8 stato preso in considerazione il loro possibile ruolo nella rimozione dei rifiuti nel SNC.\n\u00c8 noto da tempo che gli astrociti esprimono sulla loro membrana canali chiamati acquaporine. Fino a poco tempo fa non era stata individuata nessuna funzione fisiologica per la loro presenza nel SNC dei mammiferi. Le acquaporine sono canali transmembrana che giocano un ruolo cruciale nella regolazione del flusso di acqua dentro e fuori dalla cellula. Relativamente alla diffusione semplice la presenza di acquaporine facilita da 3 a 30 volte la permeabilit\u00e0 delle cellule.\nSono due i tipi di acquaporine espressi nel SNC: l'acquaporina-1 (AQP1), che \u00e8 espressa da cellule epiteliali del plesso corioideo, e l'acquaporina-4 (AQP4), che \u00e8 espressa dagli astrociti. La presenza di acquaporina-4 negli astrociti \u00e8 altamente polarizzata nei processi dei \"piedi finali\" che ricoprono la vascolatura encefalica. Fino al 50% della superficie di questi piedi \u00e8 occupata da AQP4.\nNel 2012 si \u00e8 dimostrato che l'AQP4 \u00e8 essenziale per lo scambio paravascolare. L'analisi di topi geneticamente modificati per l'assenza del gene per l'AQP4 hanno mostrato che la clearance guidata di soluti interstiziali decresceva del 70% in assenza del canale. Basandosi sul ruolo del trasporto gliale di acqua AQP4dipendente, Iliff e Nedergaard hanno chiamato questo sistema glio-vascolare di pulizia \"sistema glinfatico\"\nFunzioni fisiologiche.\nPulizia del SNC durante il sonno.\nUna pubblicazione da parte di Lulu Xie e colleghi nel 2013 ha esplorato l'efficienza del sistema glinfatico durante l'attivit\u00e0 delta Stadio 3 (onde di bassa frequenza) nel sonno e ha apportato la prima prova diretta che la clearance dei rifiuti interstiziali accresce di intensit\u00e0 durante il sonno. Usando una combinazione di ionoforesi diffusiva, imaging a due fotoni \"in vivo\" e elettroencefalografia per confermare la presenza di stati di sonno e veglia, Xie e Nedergaard hanno dimostrato che i cambiamenti di efficienza dello scambio fluido interstiziale-liquido cefalorachidiano (ISF-CSF) sono causati dall'espansione e contrazione dello spazio extracellulare, che migliorava fino al ~60% durante il sonno per promuovere la clearance di scarti interstiziali come la \u03b2-amiloide Sulla base di queste scoperte hanno ipotizzato che le propriet\u00e0 ristorative del sonno possono essere legate a un aumento della clearance glinfatica dei metaboliti di scarto prodotti durante l'attivit\u00e0 neurale durante la veglia.\nTrasporto di lipidi.\nUn'altra funzione chiave del sistema glinfatico \u00e8 stata documentata da Thrane e colleghi, che nel 2013 hanno dimostrato che il sistema paravascolare encefalico ha un ruolo importante anche nel trasporto di piccole molecole lipofile Guidati da Nedergaard, Thane e colleghi hanno inoltre dimostrato che il trasporto paravascolare di lipidi attraverso le vie glinfatiche attiva segnalazione gliale mediata da calcio e che la depressurizzazione della cavit\u00e0 cranica, con conseguente indebolimento della circolazione glinfatica, porta a diffusione lipidica non selettiva, accumulo intracellulare di lipidi e pattern di segnali patologico negli astrociti. Anche se c'\u00e8 bisogno di altri esperimenti per analizzare il significato fisiologico della connessione tra circolazione glinfatica, segnalazione via calcio e trasporto lipidico paravascolare nel SNC, queste scoperte portano a un modello di funzionamento simile a quello dei vasi linfatici latteali nel trasporto dei lipidi al fegato.\nImplicazioni in alcune malattie neurologiche.\nIn patologia, malattie neurodegenerative come la sclerosi laterale amiotrofica, la malattia di Parkinson e la corea di Huntington sono tutte caratterizzate da progressiva perdita di neuroni, declino cognitivo, danneggiamento motorio e perdite sensoriali. Collettivamente queste malattie rientrano in un'ampia categoria cosiddetta delle proteinopatie, visto il lato in comune dell'assemblamento di proteine \"misfolded\" ('malintrecciate') o l'aggregazione intra- o extracellulare di proteine che portano ad accumuli dannosi per il normale funzionamento encefalico. Secondo la prevalente ipotesi sull'eziologia della malattia di Alzheimer, l'aggregazione di \u03b2-amiloide (una proteina normalmente prodotta ma anche eliminata nel cervello sano) in placche extracellulari porta alla perdita di neuroni e atrofia cerebrale, fino a manifestazioni esterne della tipica demenza correlata. Anche se non si \u00e8 ancora pienamente compresa l'entit\u00e0 del coinvolgimento del sistema glinfatico nello sviluppo di tale patologia e altri disordini neurodegenerativi, esperimenti hanno dimostrato che una normale funzionalit\u00e0 di questo sistema \u00e8 necessaria per la rimozione delle placche. In topi senza il gene per l'AQP4 la clearance di \u03b2-amiloide \u00e8 ridotta approssimativamente del 55%.\nIl sistema glinfatico pu\u00f2 anche essere lesionato in seguito a danneggiamento cerebrale acuto in casi di ischemia, emorragia intracranica o subaracnoidale. Nel 2014 un gruppo di ricerca dell'Istituto Francese per la Salute e la Ricerca Medica (INSERM) ha dimostrato tramite MRI che il sistema glinfatico viene danneggiato successivamente a un'emorragia subaracnoidale per la presenza di sangue coagulato negli spazi paravascolari. Si \u00e8 notato che iniettando attivatore tissutale di plasminogeno (un farmaco fibrinolitico nel SNC, la funzionalit\u00e0 del sistema glinfatico migliorava. In uno studio parallelo venne anche dimostrato che il sistema glinfatico veniva danneggiato dopo infarto ischemico nell'emisfero ischemico, anche se le basi patofisiologiche di questo fenomeno restao poco chiare. \u00c8 importante notare il fatto che la ricanalizzazione dell'arteria occlusa ristabiliva anche il flusso glinfatico."}
{"id": "5206497", "revid": "767487", "url": "https://it.wikipedia.org/wiki?curid=5206497", "title": "The Modern Dianas", "text": "The Modern Dianas \u00e8 un cortometraggio muto del 1911. Il nome del regista non viene riportato nei credit del film.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 19 agosto 1911."}
{"id": "5206498", "revid": "729019", "url": "https://it.wikipedia.org/wiki?curid=5206498", "title": "ProWein", "text": "ProWein \u00e8 una fiera dei vini e liquori fondata nel 1994 a D\u00fcsseldorf, in Renania Settentrionale-Vestfalia Si tiene nella prima settimana di marzo.\nLa manifestazione \u00e8 divenuta col tempo una delle manifestazioni vinicole pi\u00f9 importanti e qualificata a livello nazionale ed internazionale, il cui accesso \u00e8 riservato solo agli operatori del settore. L'edizione 2007 ha superato i trentamila visitatori da oltre cinquanta Paesi, con centinaia di giornalisti accreditati.\nVisto il successo, la manifestazione organizza anche eventi satelliti in Asia."}
{"id": "5206499", "revid": "599013", "url": "https://it.wikipedia.org/wiki?curid=5206499", "title": "Etdrick Bohannon", "text": "Carriera.\nHigh school e college.\nDopo un quadriennio di high school nel Maine Central Institute, nella stagione 1992-93 ha giocato in NCAA negli Arizona Wildcats segnando 2,6 punti e 2,2 rimbalzi di media a partita in 8,3 minuti di media a partita; successivamente si \u00e8 trasferito a Tennessee (3,9 punti e 4,2 rimbalzi di media in 13 minuti di media a partita), mentre dal 1995 al 1997 ha giocato ad Auburn University at Montgomery.\nProfessionista.\nViene scelto nel draft della CBA del 1997 dai Rockford Lightning; nel corso della stagione gioca per\u00f2 in NBA con gli Indiana Pacers, con cui disputa 5 partite per complessivi 11 minuti senza segnare alcun punto. Nel gennaio del 1999 firma un contratto con i Washington Wizards, con cui rimane fino al termine della stagione 1998-1999 giocando un totale di 4 minuti divisi in 2 partite. L'anno seguente dopo un periodo in CBA ai Fort Wayne Fury (con cui tiene una media di 10,7 rimbalzi catturati a partita, risultando essere il terzo miglior rimbalzista della CBA in stagione) gioca con i New York Knicks, con cui il 10 febbraio 2000 firma un contratto da dieci giorni; con la franchigia newyorkese disputa 2 partite per complessivi 13 minuti, nel corso dei quali segna anche i primi 3 punti in carriera nella NBA; nello stesso anno firma poi anche un contratto da dieci giorni anche con i Los Angeles Clippers, a partire dal 27 marzo 2000. Con la squadra californiana firma poi un secondo contratto da dieci giorni a partire dal 6 aprile, e disputa un totale di 11 partite nella NBA, con medie di 2,4 punti, 2,7 rimbalzi, 0,5 assist e 0,5 stoppate a partita in 10,3 minuti di media a gara. L'anno seguente dopo aver giocato 4 partite con i Los Angeles Stars nella ABA 2000 ha giocato 6 partite con i Cleveland Cavaliers, con 1,3 punti e 1,2 rimbalzi in 3,2 minuti di media a partita; successivamente finisce la stagione a Gijon, squadra del campionato spagnolo, con cui gioca 13 partite a 10,1 punti di media a gara. Gioca nel 2001-02 nella CBA ai Sioux Falls Skyforce. Ha giocato nella CBA anche con gli Yakima Sun Kings, per un breve periodo nel 2005."}
{"id": "5206500", "revid": "154326", "url": "https://it.wikipedia.org/wiki?curid=5206500", "title": "Luigi Augusto di Borbone (1700-1755)", "text": ""}
{"id": "5206510", "revid": "767487", "url": "https://it.wikipedia.org/wiki?curid=5206510", "title": "Bob and Rowdy", "text": "Bob and Rowdy \u00e8 un cortometraggio muto del 1911. Il nome del regista non viene riportato nei credit del film.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 167,64 metri - usc\u00ec nelle sale cinematografiche statunitensi il 26 luglio 1911. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, la commedia \"The Hair Restorer and the Indians\"."}
{"id": "5206515", "revid": "599013", "url": "https://it.wikipedia.org/wiki?curid=5206515", "title": "Mario Argento", "text": "Biografia.\nIl Palazzetto dello sport della citt\u00e0 di Napoli porta il suo nome, ma \u00e8 in disuso dal 1998.\nCarriera.\nCalciatore.\nFu un pioniere del calcio partenopeo, gioc\u00f2 nella Sportiva Napoli una delle primissime compagini napoletane di inizio novecento. Nel 1912 gioca in Prima Categoria nelle file del Naples, dove colleziona 3 presenze. L'anno seguente passa all'Internazionale Napoli dove resta per due stagioni, giocando ulteriori 6 gare in Prima Categoria. Nel 1919 gioca la \"Coppa Reichlin\" con l'Internazionale Napoli e poi ritorna al Naples, ancora in massima serie, dove gioca l'unica ed ultima partita l'8 febbraio 1920, contro il Pro Napoli.\nArbitro.\nArbitr\u00f2 diverse partite in massima serie negli anni venti, generalmente nel raggruppamento campano. Arbitr\u00f2 l'amichevole Puteolana-Lazio 1-1 del 28 marzo 1921. Arbitro benemerito nel 1930, negli anni quaranta fu tra i sostenitori del professionismo arbitrale.\nGiornalista.\nAbbandonati gli studi di medicina, si dedic\u00f2 al giornalismo, dirigendo il settimanale sportivo \"Tutti gli Sports\", inserto sportivo del Mattino di Napoli.\nDirigente.\nNel 1926-1927 fece parte della Commissione Tecnica del Napoli insieme a Felice Scandone. Nell'agosto 1944 fu eletto Commissario Straordinario del CONI di Napoli , mentre anni addietro fu consigliere della FIGC e fu tra i Commissari della Nazionale .\nNel 1948 in occasione del 50\u00ba anniversario della F.I.G.C. fu insignito del titolo di \"pioniere del calcio italiano\".\nOnorificenze.\nA 14 anni fu insignito della Medaglia d'Argento al valore di Marina.\nStatistiche.\nPresenze e reti nei club.\n\"Statistiche aggiornate all'8 febbraio 1920.\""}
{"id": "5206533", "revid": "1305772", "url": "https://it.wikipedia.org/wiki?curid=5206533", "title": "Hercules Sullanus", "text": "L'Hercules Sullanus (in italiano Ercole Sillano) era una statua o un sacello dedicato a Ercole sull'Esquilino verosimilmente da Lucio Cornelio Silla per la sua vittoria su Gaio Mario.\nL'unica attestazione di questo monumento \u00e8 nei Cataloghi regionari.\nProbabilmente sorgeva nei pressi del cosiddetto tempio di Minerva Medica (in realt\u00e0 un ninfeo), a est di piazza Vittorio Emanuele II."}
{"id": "5206536", "revid": "767487", "url": "https://it.wikipedia.org/wiki?curid=5206536", "title": "The Kid from the Klondike", "text": "The Kid from the Klondike \u00e8 un cortometraggio muto del 1911. Il nome del regista non viene riportato nei credit del film, un western scritto da Rex Beach, uno scrittore dalla vita avventurosa, uno che aveva partecipato alla corsa all'oro e aveva persino vinto una medaglia d'argento con la squadra di pallanuoto alle Olimpiadi del 1904.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 28 ottobre 1911."}
{"id": "5206537", "revid": "729019", "url": "https://it.wikipedia.org/wiki?curid=5206537", "title": "T92 (carro armato)", "text": "Il T92 era un innovativo carro armato leggero americano sviluppato negli anni cinquanta dalla Aircraft Armaments. Pesante 18,5 tonnellate e lungo 5 metri, fu progettato come sostituto aviolanciabile/aerotrasportabile del M41 Walker Bulldog, pi\u00f9 pesante di ben 5 tonnellate. Non fu mai accettato in servizio.\nL'armamento principale era costituito da un cannone convenzionale da 76 mm di calibro, con sistema di caricamento semiautomatico da 60 colpi ed eiezione automatica dei bossoli spenti. L'armamento secondario era costituito da due cupole armate con una mitragliatrice Browning M2 da 12,7 mm (cupola destra) ed una Browning M1919 da 7,62 mm (cupola sinistra). Il motore era posizionato anteriormente al vano di combattimento, incrementandone la protezione; inoltre il portellone d'accesso posteriore forniva protezione durante le operazioni di rifornimento delle munizioni e costituiva una via di fuga in caso di abbandono del carro; questa configurazione fu ripresa pi\u00f9 tardi dal contemporaneo carro israeliano Merkava. L'equipaggio era costituito da 4 persone.\nLo studio del PT-76 sovietico aveva portato alla richiesta di capacit\u00e0 di galleggiamento per i carri leggeri. Il progetto del \"T-92\" non poteva essere modificato per rispondere a questo requisito, che fu invece rispettato nel successivo M551 Sheridan."}
{"id": "5206538", "revid": "1005847", "url": "https://it.wikipedia.org/wiki?curid=5206538", "title": "Elezioni parlamentari in Ucraina del 2014", "text": "Le elezioni parlamentari in Ucraina del 2014 si sono tenute il 26 ottobre per eleggere i 450 membri della Verchovna Rada, il parlamento ucraino.\nMet\u00e0 dei deputati sono stati eletti con un sistema proporzionale, mentre l'altra met\u00e0 con un sistema uninominale maggioritario.\nHanno visto la vittoria del Blocco Petro Poro\u0161enko, costituito dal gruppo di partiti e movimenti che sostengono il presidente in carica Petro Poro\u0161enko, che grazie ai collegi maggioritari ha ottenuto pi\u00f9 seggi del Fronte Popolare del Primo ministro uscente Arsenij Jacenjuk.\nIl Blocco di Opposizione, erede del Partito delle Regioni e sostenitore dell'ex presidente Viktor Janukovy\u010d, ha ottenuto il 9,4%, mentre l'Unione Pan-Ucraina \"Patria\" dell'ex Primo ministro Julija Tymo\u0161enko ha ottenuto il 5,7%.\nVentisette seggi della parte maggioritaria rimangono vacanti perch\u00e9 rappresentano collegi che si trovano nella Crimea occupata e annessa dalla Russia o nelle zone teatro della guerra del Donbass controllate dai ribelli filo-russi."}
{"id": "5206553", "revid": "767487", "url": "https://it.wikipedia.org/wiki?curid=5206553", "title": "A Conspiracy Against the King", "text": "A Conspiracy Against the King \u00e8 un cortometraggio muto del 1911 diretto da J. Searle Dawley\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 20 ottobre 1911."}
{"id": "5206555", "revid": "729019", "url": "https://it.wikipedia.org/wiki?curid=5206555", "title": "Agilkia", "text": "Agilkia \u00e8 un'isola ed un sito archeologico egiziano, distante 500 metri dall'isola di File, a 117 metri s.l.m..\nGeografia.\nL'isola \u00e8 incastonata nello specchio d'acqua compreso tra la diga di Assuan e la vecchia diga di Assuan, costruita nei primi anni del '900. Lo specchio d'acqua \u00e8 punteggiato da altri isolotti come Biga (o \"Bigae\", \"Bige\", ma anticamente denominato pure \"Senmet\") - oggi parzialmente sommerso, si credeva che vi si trovasse la vera tomba di Osiride -, Hesa (o \"Hasa\", \"El-Heisa\", \"Geziret el Atik\"), File ed altri pi\u00f9 piccoli, tra cui Konosso e Sehel (o \"Seheil\"), altri due importanti siti di graffiti geroglifici.\nPer interessamento dell'Unesco, il Gruppo Iri/Iritecna, tramite le societ\u00e0 Condotte Acque di Roma e la Mazzi Estero di Verona (in seguito riunite sotto la sigla \"Condotte-Mazzi Estero S.p.A.\"), \u00e8 stato l'attuatore, nel quinquennio 1975-1980, di un'opera straordinaria: il salvataggio, con relativo trasferimento, dei santuari dell'isola di File, in Egitto, nella vicina isola di Agilkia.\nIl complesso monumentale dei templi di Abu Simbel, edificato su ordine di vari faraoni succedutisi nel tempo, in onore delle diverse divinit\u00e0 adorate nei secoli, era soggetto a periodiche inondazioni delle acque del fiume Nilo, provocate dalle aperture della Diga di Assuan nel 1902, poi sopraelevata (1912 e 1930), infine la \"Grande Diga\" (1960-1970), nonch\u00e9 dalle cicliche piene dell'artificiale Lago di Nasser.\nProgetto di proporzioni grandiose, lo sviluppo e il livellamento dell'isola di Agilkia, che ha permesso di ricreare esattamente la topografia di File, isola pianeggiante, pi\u00f9 in alto di 12,40 metri, ha richiesto l'uso di 150 tonnellate di dinamite per far saltare tonnellate di roccia.\nAstronomia.\nCon il nome \"Agilkia\" \u00e8 stata denominato lo spazio della cometa 67P/Churyumov-Gerasimenko dove \u00e8 atterrato il lander Philae."}
{"id": "5206559", "revid": "123426495", "url": "https://it.wikipedia.org/wiki?curid=5206559", "title": "Fronte Popolare (Ucraina)", "text": "Il Fronte Popolare (in ucraino \u041d\u0430\u0440\u043e\u0434\u043d\u0438\u0439 \u0444\u0440\u043e\u043d\u0442, Narodnij Front) \u00e8 un partito politico ucraino, fondato nel 2014 da Arsenij Jacenjuk e Oleksandr Tur\u010dynov, insieme ad altri fuoriusciti dall'Unione Pan-Ucraina \"Patria\" di Julija Tymo\u0161enko.\nStoria.\nIl partito venne registrato presso il Ministero della Giustizia il 31 marzo 2014. Jacenjuk e Tur\u010dynov divennero insoddisfatti di Patria quando, il 21 agosto 2014, il consiglio politico del partito decise che Julija Tymo\u0161enko avrebbe comandato la lista di partito nelle elezioni parlamentari del 26 ottobre. Il Fronte Popolare condusse il suo primo congresso di partito il 10 settembre 2014. In quel congresso Jacenjuk venne eletto presidente del consiglio politico e Tur\u010dynov venne eletto per comandare la sua sede centrale. A quel tempo Jacenjuk era primo ministro e Tur\u010dynov era presidente della Verkhovna Rada. Diversi alti membri dei battaglioni di difesa territoriale, che a quel tempo combattevano nella Guerra dell'Ucraina orientale, entrarono a far parte del \"consiglio militare\" del partito (tuttavia non come membri del partito). Nel suo discorso al primo congresso del partito, Jacenjuk invoc\u00f2 l'\"unificazione e l'unit\u00e0 di tutte le forze democratiche\" poich\u00e9 ci\u00f2 sarebbe stato \"la ricetta della nostra vittoria\". Molti alti membri di Patria divennero membri fondatori del partito, inclusi Lyudmyla Denisova, Arsen Avakov, Pavlo Petrenko ed Andrij Parubij.\nNel settembre 2014 venne riportato che il Fronte Popolare ed il Blocco Petro Poroshenko erano in trattative su una partecipazione congiunta nelle imminenti elezioni parlamentari. Dal 12 settembre i due partiti raggiunsero solo un accordo in cui il Blocco Poroshenko non avrebbe proposto candidati in 10 collegi uninominali per evitare la competizione con il Fronte Popolare. Il giorno seguente Jacenjuk annunci\u00f2 che il Fronte Popolare sarebbe rimasto solo alle elezioni: \"Noi dobbiamo andare alle elezioni insieme al presidente, ma non sono soddisfatto del partito del presidente Poroshenko. Quindi siamo differenti in campo, sebbene condividiamo gli stessi punti di vista nell'interesse del cambiamento e delle riforme.\"\nRiguardo alla Guerra dell'Ucraina orientale che coinvolge i separatisti pro-russi, la posizione del partito per terminare il conflitto \u00e8 ambigua. Secondo lo scienziato politico Tadeusz A. Olsza\u0144ski il partito \u00e8 a favore dell'uso della forza per risolvere il conflitto.\nI primi 10 candidati nella lista del partito per le elezioni parlamentari del 2014 erano:\nAlle elezioni, il partito ottenne il voto popolare nazionale con il 22.14% contro il 21.81% del Blocco Petro Poroshenko, in aggiunta a 18 collegi uninominali. \nIl 21 novembre 2014 il partito divenne un membro della coalizione che supportava il governo Jacenjuk II ed invi\u00f2 cinque ministri nel governo.\nIn un sondaggio del giugno 2015 del gruppo sociologico \"RATING\", il 2.7% degli intervistati dichiar\u00f2 che avrebbe votato il Fronte Popolare. Un sondaggio dell'Istituto Internazionale di Sociologia di Kyiv dello stesso mese dava al partito l'1.6%.\nIl partito non prese parte alle elezioni locali dell'ottobre 2015.\nA seguito della caduta del governo Jacenjuk II, il partito si \u00e8 unito alla coalizione che ha supportato l'insediamento del governo Groysman il 14 aprile 2016.\nIdeologia.\nIl Fronte Popolare \u00e8 un partito conservatore e nazionalista, a favore dell'Unione europea."}
{"id": "5206560", "revid": "585241", "url": "https://it.wikipedia.org/wiki?curid=5206560", "title": "Narodnij Front", "text": ""}
{"id": "5206562", "revid": "767487", "url": "https://it.wikipedia.org/wiki?curid=5206562", "title": "A Man in the Making", "text": "A Man in the Making \u00e8 un cortometraggio muto del 1912 diretto da Ashley Miller.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 18 giugno 1912."}
{"id": "5206563", "revid": "1305772", "url": "https://it.wikipedia.org/wiki?curid=5206563", "title": "Fronte Popolare (disambigua)", "text": ""}
{"id": "5206564", "revid": "767487", "url": "https://it.wikipedia.org/wiki?curid=5206564", "title": "The Reform Candidate (film 1911)", "text": "The Reform Candidate \u00e8 un cortometraggio muto del 1911.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 31 ottobre 1911."}
{"id": "5206569", "revid": "1305772", "url": "https://it.wikipedia.org/wiki?curid=5206569", "title": "Francisco Vestil", "text": "Carriera.\nHa disputato le olimpiadi del 1948, a Londra, giocando 8 partite."}
{"id": "5206570", "revid": "1573940", "url": "https://it.wikipedia.org/wiki?curid=5206570", "title": "Andrea Zangara", "text": ""}
{"id": "5206571", "revid": "767487", "url": "https://it.wikipedia.org/wiki?curid=5206571", "title": "The Black Arrow (film 1911)", "text": "The Black Arrow \u00e8 un cortometraggio muto del 1911 diretto da Oscar C. Apfel.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 10 novembre 1911."}
{"id": "5206573", "revid": "357043", "url": "https://it.wikipedia.org/wiki?curid=5206573", "title": "Auto volanti", "text": ""}
{"id": "5206574", "revid": "357043", "url": "https://it.wikipedia.org/wiki?curid=5206574", "title": "Automobili volanti", "text": ""}
{"id": "5206575", "revid": "1240523", "url": "https://it.wikipedia.org/wiki?curid=5206575", "title": "Blocco di Opposizione", "text": "Il Blocco di Opposizione (in ucraino \u041e\u043f\u043e\u0437\u0438\u0446\u0456\u0439\u043d\u0438\u0439 \u0431\u043b\u043e\u043a, Opozycijnyj Blok) \u00e8 un partito politico ucraino, fondato nel 2010.\nStoria.\nIl Blocco di Opposizione \u00e8 stato fondato il 23 aprile 2010, ma non partecip\u00f2 alle elezioni del 2012.\nNel 2014, a seguito delle proteste di Euromaidan che hanno portato alla fuga del presidente Viktor Janukovy\u010d, il Blocco di Opposizione ha raccolto alcuni tra i superstiti del Partito delle Regioni di Janukovy\u010d, ponendosene \"de facto\" come il successore.\nCandidando come proprio capolista Jurij Bojko, ex vice primo ministro nel governo di Mykola Azarov, alle elezioni del 2014 il Blocco ha ottenuto il 9,4% dei voti, risultando l'unico partito filo-russo a entrare in Parlamento.\nIdeologia.\nIl Blocco di Opposizione \u00e8 un partito regionalista ed euroscettico."}
{"id": "5206576", "revid": "304744", "url": "https://it.wikipedia.org/wiki?curid=5206576", "title": "Elvis (film 2005)", "text": ""}
{"id": "5206577", "revid": "486946", "url": "https://it.wikipedia.org/wiki?curid=5206577", "title": "Opozycijnyn Blok", "text": ""}
{"id": "5206578", "revid": "599013", "url": "https://it.wikipedia.org/wiki?curid=5206578", "title": "J\u00f6rg Drehmel", "text": "Biografia.\nSi mise in luce a livello internazionale nel 1970 quando vinse la medaglia d'argento ai Campionati europei indoor preceduto dal sovietico Viktor Saneev.\nNell'estate dello stesso anno vinse la gara di Coppa Europa superando Saneev: saltando 17,13 divenne il primo tedesco a superare la soglia dei 17 metri. Nel 1971 fu primo ai Campionati europei assoluti battendo di nuovo Saneev, ma l'anno seguente, alle Olimpiadi di Monaco di Baviera, non gli bast\u00f2 un salto di 17,31 m per battere il sovietico che, con quattro centimetri in pi\u00f9, riusc\u00ec a bissare l'oro olimpico ottenuto quattro anni prima."}
{"id": "5206579", "revid": "599013", "url": "https://it.wikipedia.org/wiki?curid=5206579", "title": "The Call of the Drum", "text": ""}
{"id": "5206581", "revid": "729019", "url": "https://it.wikipedia.org/wiki?curid=5206581", "title": "M75 (trasporto truppe)", "text": "Il veicolo trasporto truppe M75 statunitense fu prodotto tra il dicembre 1952 ed il febbraio 1954, ed impiegato nella guerra di Corea; tuttavia presto venne sostituito dal M59 pi\u00f9 piccolo, pi\u00f9 leggero e dotato di capacit\u00e0 anfibia. I M75 dismessi furono ceduti al Belgio, dove rimasero in servizio fino ai primi anni ottanta. Furono prodotti in tutto 1.729 esemplari.\nSviluppo.\nVerso la fine della seconda guerra mondiale fu sviluppato il M44 (T16), un veicolo trasporto truppe blindato, cingolato, completamente chiuso, basato sullo scafo del cacciacarri M18 Hellcat. Il M44 era un mezzo grande e pesante (23 tonnellate), che trasportava 24 fanti oltre a pilota, cannoniere e capocarro. Fu testato a Fort Knox e nel Aberdeen Proving Groud dopo la fine della guerra, ma alla fine l'US Army rifiut\u00f2 il progetto in quanto troppo grande per una squadra di fanteria, che al tempo prevedeva un organico di 10 uomini. I pochi M44 realizzati furono quindi relegati a ruoli ausiliari.\nIl 21 settembre 1945 fu emesso un requisito per un veicolo trasporto truppe capace di trasportare una squadra di fanteria, basato sullo chassis del trasporto T43. Il 26 settembre 1946 fu quindi approvato lo sviluppo dell'\"armored utility vehicle\" \"T18\", con un contratto per la produzione di 4 prototipi assegnato alla International Harvester.\nIl mockup originale, disegnato per trasportare 14 persone incluso l'equipaggio, era armato con due mitragliatrici Browning M2 da 12,7\u00a0mm a controllo remoto, azionabili dal capocarro o dai cannonieri. Sul primo prototipo di \"T18\" venne eliminato il secondo pilota, ma manteneva le mitragliatrici a controllo remoto. Il prototipo \"T18E1\" era disarmato ed aveva una alta cupola corazzata per il comandante, poi sostituita da vari affusti ed infine dalla cupola M13 armata di mitragliatrice da 12,7\u00a0mm. Il prototipo \"T18E2\" sostituiva la cupola del comandante con un affusto T122, che poteva montare sia una Browning M2 calibro 12,7\u00a0mm che una Browning M1919 calibro 7,62\u00a0mm.\nI prototipi erano originariamente motorizzati con un Continental AO-895-2 esacilindrico a benzina, raffreddato ad aria, con scarico dei gas attraverso griglie laterali sullo scafo. Questo motore fu sostituito sul prototipo \"T18E1\" da un AO-895-4, con tubo di scappamento fissato orizzontalmente sulla parte frontale dello scafo.\nDopo le prove di accettazione, il \"T18E1\" fu ordinato nel 1952 con la denominazione di \"M75\". Un primo ordine di 1.000 mezzi fu assegnato alla International Harvester, seguito da un secondo ordine da 730 pezzi alla FMC Corporation. Nel corso della produzione di serie furono apportate numerose modifiche al fine di ridurre i costi e la complessit\u00e0 costruttiva: il numero degli ammortizzatori fu dimezzato da quattro a due ed il generatore ausiliario fu eliminato; i due serbatoi da 75 galloni in gomma furono sostituiti da un singolo serbatoio metallico da 150 galloni.\nIl \"M75\"condivideva molti elementi dello scafo e delle sospensioni con il carro armato leggero M41 Walker Bulldog, anche questo dotato di un motore Continental raffreddato ad aria.\nIl costo unitario era di circa 72.000 dollari, fattore che contribu\u00ec al precoce sospensione della produzione. Alto difetto del progetto era la sagoma particolarmente alta e le ventole di raffreddamento del motore particolarmente vulnerabili al fuoco delle armi portatili. Il sistema di guida, basato su una trasmissione \"cross-drive\" azionata da due frizioni di sterzo, risult\u00f2 invece largamente superiore a quello del suo sostituto, il M59.\nDescrizione.\nIl \"M75\" aveva uno scafo in acciaio saldato, con spessori frontali variabili da 2,5 a 3,8\u00a0cm, che grazie all'inclinazione delle piastre diventavano 4\u20135\u00a0cm sul piano orizzontale. Il peso a pieno carico era di 19 tonnellate. La configurazione generale del mezzo era quella di tutti i successivi APC americani: il pilota sedeva nella parte frontale sinistra dello scafo, con alla sua destra il motore a benzina Continental AO-895-4, 6 cilindri raffreddato ad aria. Questo erogava 295\u00a0hp a 2.660 giri la minuto, spingendo il veicolo ad una velocit\u00e0 massima di 69 km/h. Il serbatoio da 569 litri consentiva un'autonomia di 185\u00a0km. Il treno di rotolamento era costituito da 5 ruote portanti e tre ruote reggi-cingolo. Il pilota disponeva di un periscopio da visione notturna M19 ad infrarossi e di quattro periscopi diurni M17. Dietro a pilota e motore prendeva posto, al centro del veicolo, il capocarro, che aveva a disposizione 6 iposcopi. La cupola del capocarro era armata solitamente con una mitragliatrice Browning M2, con una dotazione totale di 1.800 colpi. I fanti sedevano dietro al capocarro in un largo compartimento. In aggiunta il mezzo poteva essere armato con un M20 Super Bazooka con 10 colpi e 180 cartucce per carabina M1/M2.\nAltre caratteristiche:"}
{"id": "5206583", "revid": "481666", "url": "https://it.wikipedia.org/wiki?curid=5206583", "title": "Charles J. Brabin", "text": ""}
{"id": "5206584", "revid": "726455", "url": "https://it.wikipedia.org/wiki?curid=5206584", "title": "Architettura neoclassica in Italia", "text": "L'architettura neoclassica in Italia si svilupp\u00f2 a partire dalla seconda met\u00e0 del XVIII secolo nel contesto dei piccoli stati spesso in contrasto tra loro e dominati da potenze straniere. Tale situazione perdur\u00f2 sino all'istituzione del Regno d'Italia con Vittorio Emanuele II di Savoia.\nPer questo motivo il Neoclassicismo non si afferm\u00f2 uniformemente su tutto il territorio; l'assenza di una cultura unitaria e le difficolt\u00e0 economiche che gravano sulla penisola italiana nel Settecento ridussero la crescita in ambito urbanistico ed architettonico.\nAll'inizio dello stesso secolo si era manifestata una breve, ma straordinaria, stagione tardobarocca: a Roma, si erano realizzati monumenti come piazza di Spagna, Fontana di Trevi e piazza Sant'Ignazio, mentre in Piemonte erano all'opera Filippo Juvarra e Bernardo Antonio Vittone. L'attivit\u00e0 si era poi spostata nel Regno di Napoli, dove Ferdinando Fuga e Luigi Vanvitelli erano stati chiamati a innalzare rispettivamente il Real Albergo dei Poveri e la Reggia di Caserta; in particolare, la Reggia, malgrado all'esterno accenni a una certa contenutezza neoclassica, \u00e8 ritenuta l'ultima grande realizzazione e incarnazione della migliore tradizione del Barocco italiano.\nL'affermazione del Neoclassicismo fu pertanto lenta e faticosa, e risent\u00ec essenzialmente di apporti stranieri, in particolare francesi.\nA questo quadro d'insieme si aggiunge lo scarso interesse degli studiosi nei confronti dell'architettura neoclassica italiana, che per molto tempo ne ha limitato un esame approfondito e sereno. Malgrado le difficolt\u00e0 generate dal contesto socio-politico, il Neoclassicismo in Italia produsse numerose opere notevoli. Studi pi\u00f9 recenti hanno infatti evidenziato i tratti distintivi, le peculiarit\u00e0 e, per certi versi, i caratteri unitari della produzione italiana, nelle sue varianti regionali o addirittura locali, nel contesto di quel policentrismo che ancora caratterizzava la Penisola tra il Settecento e l'Ottocento.\nContesto storico.\nLe complesse vicende che interessarono le regioni italiane tra la fine del Settecento e i primi decenni dell'Ottocento possono essere sostanzialmente distinte in una fase prerivoluzionaria o comunque settecentesca, in una fase rivoluzionaria coincidente con l'occupazione francese, e in una terza fase, quella della Restaurazione, che precedette l'annessione al Regno d'Italia.\nCon la Rivoluzione francese i rapporti tra lo Stato Pontificio e la Francia si deteriorarono notevolmente. Durante la Campagna d'Italia del 1796 i territori della Chiesa furono invasi e la citt\u00e0 di Roma fu occupata; dichiarata la Repubblica Romana, papa Pio VI fu deportato dapprima in Toscana e poi in Francia. Il nuovo pontefice, Pio VII, pot\u00e9 rientrare a Roma quando le forze della coalizione prevalsero su quelle francesi.\nNel contempo Napoleone Bonaparte sostitu\u00ec la spinta rivoluzionaria con l'idea di costituire un impero mondiale; nell'ottica di stabilire unit\u00e0 religiosa, stipul\u00f2 un concordato con la Chiesa, ma di fronte al rifiuto del papa di schierarsi contro i nemici della Francia, lo Stato Pontificio fu nuovamente occupato, fino alla definitiva capitolazione di Bonaparte.\nLe prime ostilit\u00e0 tra la Francia e il Regno di Napoli si verificarono nel 1793; nel 1796 fu stipulato un armistizio, ma nel 1799 Napoli e il suo regno furono invasi dall'esercito francese. Sulla scia rivoluzionaria, nel 1799 fu istituita la Repubblica Napoletana, che fu sanguinosamente repressa nell'arco di pochi mesi e a cui fece seguito la prima restaurazione dei Borbone. Nel 1801 il regno stipul\u00f2 un trattato di neutralit\u00e0 con la Francia, ma la violazione del patto caus\u00f2 la seconda occupazione francese della citt\u00e0 e la destituzione di Ferdinando IV, con l'ascesa al trono di Giuseppe Bonaparte. Bonaparte resse lo Stato tra il 1806 e il 1808, quando fu sostituito da Gioacchino Murat, il quale vi rimase fino al 1815, anno della seconda restaurazione dei Borbone.\nLa Repubblica di Venezia cess\u00f2 di esistere nel 1797. Fu occupata dalle truppe di Napoleone, ma parte dei suoi territori furono ceduti all'Impero Austriaco a seguito del trattato di Campoformio. Il cambiamento di regime caus\u00f2 una grave crisi economica. Con il ritorno dei francesi le cose migliorarono; il Veneto fu cos\u00ec annesso al Regno d'Italia, tuttavia, con il Congresso di Vienna il territorio unificato del Lombardo-Veneto torn\u00f2 sotto il controllo austriaco.\nNel 1737 il Granducato di Toscana pass\u00f2 sotto gli Asburgo-Lorena. Con Pietro Leopoldo di Lorena, che fu granduca tra il 1765 e il 1790, lo Stato fu interessato da importanti riforme del commercio, dell'amministrazione pubblica e della giustizia. A seguito dell'occupazione francese si ebbe la formazione del Regno di Etruria (1801-1807) e la successiva annessione della Toscana all'Impero Francese. La restaurazione di Ferdinando III di Lorena nel 1814, l'ascesa al trono del figlio Leopoldo II e l'annessione della Repubblica di Lucca nel 1847 completano la vicenda politica toscana dell'et\u00e0 neoclassica.\nLa Lombardia verso la fine del Settecento era ancora soggetta all'Impero austriaco, ma nel 1797, con l'ascesa di Napoleone, l'ex Ducato di Milano entr\u00f2 a far parte della Repubblica Cisalpina. Durante l'amministrazione francese, Milano divenne il punto di incontro di tutti i giacobini e di tutti i progressisti italiani. Per breve tempo la regione torn\u00f2 sotto il controllo austriaco, ma il 2 giugno del 1800 Napoleone entr\u00f2 a Milano alla testa del suo esercito. Dopo la battaglia di Marengo nacque la seconda Repubblica Cisalpina, che dapprima mut\u00f2 il nome in Repubblica Italiana e quindi in Regno d'Italia, fino alla caduta del 1814.\nIl Regno di Sardegna, dopo la sconfitta subita dai piemontesi nel 1796 a opera dell'esercito francese nel contesto della prima campagna d'Italia, cedette Nizza e la Savoia alla Francia. Nel 1800, durante la seconda Campagna d'Italia, Napoleone si assicur\u00f2 il possesso del Piemonte e della Liguria, che nel frattempo si era trasformata in Repubblica Ligure. Tra il 1802 e il 1805 il Piemonte e Genova furono uniti all'Impero Francese. Dopo il Congresso di Vienna, che ristabil\u00ec i Savoia sul trono piemontese, il Regno di Sardegna fu accresciuto della Liguria.\nLe varianti regionali.\nVeneto.\nSebbene gran parte della critica ritenga che il Neoclassicismo italiano abbia avuto la sua origine a Roma, fu tuttavia in Veneto che gi\u00e0 nella prima met\u00e0 del Settecento inizi\u00f2 lentamente a delinearsi un gusto architettonico pi\u00f9 aderente alle tendenze europee. Pur risultando difficile stabilire la nascita di un preciso orientamento neoclassico, il Museo lapidario maffeiano di Verona, terminato nel 1745 da Alessandro Pompei (1705-1782), pu\u00f2 essere considerato un'anticipazione del Neoclassicismo.\nAl contempo, Venezia ebbe un ruolo nell'elaborazione teorica dei principi neoclassici con la presenza di Carlo Lodoli e Francesco Algarotti, sostenitori di idee funzionaliste e antibarocche, che operarono in un contesto ancora in gran parte dominato dall'eredit\u00e0 di Palladio, senza pertanto riuscire a esercitare molta influenza sui contemporanei.\nA Venezia, tuttavia, \u00e8 possibile individuare una linea architettonica di una certa coerenza, riscontrabile gi\u00e0 nel portico della chiesa di San Nicola da Tolentino (1706-1714) di Andrea Tirali, al quale fecero seguito le chiese di San Simone Piccolo di Giovanni Scalfarotto e della Maddalena (1780) di Tommaso Temanza, che gi\u00e0 1748 aveva proposto a Padova una facciata di sapore razionale per la chiesa di Santa Margherita.\nLa chiesa della Maddalena, in particolare, pu\u00f2 essere presa come manifesto dei nuovi orientamenti. Aspramente criticata dai contemporanei per il suo eccesso di \"paganit\u00e0\", fu concepita come un compatto volume cilindrico, attorno al quale ruotano gli spazi irregolari dell'antico tessuto urbano veneziano.\nIl principale artefice di questo rinnovamento fu comunque Giannantonio Selva (1751-1819). \nNel suo progetto per il Teatro La Fenice di Venezia (1790-1792) seppe sfruttare con razionalit\u00e0 la conformazione irregolare del lotto, ottenendo acustica e visuale ineccepibili.\nSelva lavor\u00f2 anche alle chiese veneziane di San Maurizio (1806) e del Nome di Ges\u00f9 (1815), poi terminate dall'allievo Antonio Diedo; con Diedo progett\u00f2 la facciata del Duomo di Cologna Veneta (1810-1817) e il Tempio Canoviano a Possagno (1819-1833), felice fusione tra i modelli del Partenone e del Pantheon, la cui attribuzione \u00e8 tuttavia incerta. I suoi edifici, ben proporzionati e basati su pochi temi, oltrepassarono l'interesse provinciale.\nNei primi anni dell'Ottocento la maggior parte delle commissioni furono affidate ad architetti forestieri, come Giuseppe Soli, autore del lato occidentale di piazza San Marco, e Lorenzo Santi, che rinnov\u00f2 il Palazzo Patriarcale.\nDopo l'intervallo napoleonico si afferm\u00f2 Giuseppe Jappelli (1785-1852); allievo di Selva, egli deve la sua fama al Caff\u00e8 Pedrocchi e al Pedrocchino di Padova, eclettico edificio in cui si uniscono pure forme neogotiche.\nLavor\u00f2 anche in numerose ville venete, mostrando uno stile deciso e competente, degno del Neoclassicismo internazionale.\nRoma.\nA Roma, dopo la straordinaria stagione barocca e tardobarocca che produsse i suoi frutti fino ai primi decenni del Settecento, non si registra un'attivit\u00e0 particolarmente vivace. La cultura teorica del Veneto trov\u00f2 comunque a Roma un punto di riferimento: l'ammirazione per Palladio e lo studio del mondo antico si fusero cos\u00ec in un'unica linea culturale. Del resto, nel 1740, Giovanni Battista Piranesi (1720-1778) giunse nella capitale dello Stato Pontificio da Venezia; lo studio delle vestigia romane fornirono un entusiasmante stimolo per la sua produzione incisoria, con la stesura di opere che molto influenzeranno la cultura neoclassica. Tuttavia, la sua produzione architettonica fu limitata: la chiesa di Santa Maria al Priorato (1764) appare come un edificio assai tradizionale, denso di decorazioni assolutamente distanti dalla serenit\u00e0 ellenica vagheggiata da Johann Joachim Winckelmann.\nUn altro veneto, Giacomo Quarenghi (1744-1817), prima di partire per la Russia, ricostru\u00ec la cattedrale di Santa Scolastica a Subiaco, in un palladianesimo semplificato e rivisitato tramite la conoscenza degli antichi monumenti.\nLa seconda met\u00e0 del secolo vide attivo il marchigiano Carlo Marchionni (1702-1786), che fu chiamato a realizzare la villa del cardinale Albani. Caratterizzata da un neocinquecentismo ridondante, la dimora pu\u00f2 essere considerata un teatro per i nuovi orientamenti dell'architettura romana; basti pensare che il suo committente era un grande collezionista di reperti archeologici, promotore di campagne di scavo, ai cui meriti si aggiunse quello di aver nominato come proprio bibliotecario il Winckelmann.\nCi\u00f2 nonostante, il nome di Marchionni \u00e8 legato soprattutto a quello della Sagrestia di San Pietro in Vaticano, un'opera infelice, eccessivamente sfarzosa, che sub\u00ec dure critiche da parte dell'unico studioso italiano di un certo rilievo, Francesco Milizia.\nIl Milizia era infatti un ammiratore della semplicit\u00e0 dell'arte greca e delle grandiose opere pubbliche romane. Sosteneva l'idea di un'architettura come un'arte razionale al servizio della societ\u00e0 civile; un aspetto interessante del suo pensiero era comunque quello di non escludere, negli interventi urbanistici, l'esigenza del diverso, dell'irregolare comunque controllato e non spontaneo, onde annullare il rischio di monotonia.\nIl Neoclassicismo vero e proprio giunse a Roma con Giovanni Battista Visconti, Commissario dei Musei e Soprintendente alle Antichit\u00e0, succeduto a Winckelmann dopo il 1768. Visconti promosse una serie di significative trasformazioni presso i Musei Vaticani, che ebbe inizio con l'alterazione del cortile ottagonale da parte di Alessandro Dori, poi sostituito da Michelangelo Simonetti.\nDopo il 1775, sotto il pontificato di papa Pio VI, i lavori ripresero con maggior vigore. Su progetto dello stesso Simonetti e Pietro Camporese furono aggiunte imponenti sale museali, come quella delle Muse, la sala a croce greca e la scalinata d'accesso. Tra il 1817 e il 1822, Raffaele Stern realizz\u00f2 il cosiddetto Braccio Nuovo. Nel loro insieme, questi ambienti costituiscono una sequenza di spazi diversi, tutti caratterizzati da un'insolita correttezza archeologica, che per\u00f2 risulter\u00e0 difficilmente applicabile a opere minori.\nL'occupazione francese di Roma coincise con l'affermazione di uno stile neoclassico sicuro e facile da imitare. Giuseppe Valadier (1762-1839), che aveva lavorato a lungo nello Stato Pontificio e in particolare a Urbino dove aveva restaurato in stile neopalladiano il Duomo, divenne la principale figura di riferimento. A giustificare il successo dell'architetto contribu\u00ec, almeno inizialmente, la duplice condizione di buon cattolico e di oriundo francese.\nValadier fu impegnato nei restauri del Colosseo, dell'Arco di Tito, del Pantheon, di Ponte Milvio, dedicandosi inoltre ai progetti di Villa Torlonia, del Caff\u00e8 del Pincio, della facciata di San Rocco e della sistemazione di piazza del Popolo, quest'ultima considerata un capolavoro del Neoclassicismo italiano sotto il profilo urbanistico.\nPrima dell'intervento di Valadier, piazza del Popolo appariva come uno spazio caotico, seppur fortemente caratterizzato, compreso tra la Porta del Popolo e le chiese barocche di Carlo Rainaldi. Nel 1793, tenendo conto delle indicazioni di un concorso svoltosi venti anni prima, l'architetto present\u00f2 una prima proposta per la sistemazione della piazza, caratterizzata da uno spazio architettonico a forma di trapezio, con grandi edifici destinati a caserme, schermati da due ordini di colonne.\nA questo disegno fece seguito un secondo progetto, in cui si manteneva la pianta trapezoidale, ma, in luogo dei lunghi fabbricati previsti nella soluzione iniziale, furono inserite due cancellate, oltre le quali erano previsti ampi giardini. Il progetto definitivo, che risentiva di alcune modifiche introdotte da Louis-Martin Berthault, fu approvato nel 1813. Valadier fece assumere alla piazza una forma ellittica, con l'inserimento di due muraglioni monumentali, simmetrici, ai lati delle chiese gemelle del Rainaldi; inoltre raccord\u00f2 i due emicicli con la via del Babuino e di Ripetta grazie alla presenza di nuovi fabbricati, e analoga simmetria diede al lato rivolto verso la basilica di Santa Maria del Popolo. Come \u00e8 stato osservato dalla critica, in piazza del Popolo il Neoclassicismo non divenne comunque l'elemento dominante, ma contribu\u00ec alla perfetta coesistenza tra le diverse emergenze architettoniche.\nNegli anni postunitari, il nuovo assetto politico-culturale del Regno d'Italia fin\u00ec per prediligere lo stile neorinascimentale. Le motivazioni possono essere ricercate, in primo luogo, nel carattere fortemente nazionale rappresentato dall'architettura rinascimentale; in secondo luogo, questo stile si adattava perfettamente alla realizzazione dei palazzi civili, che costituivano la tipologia edilizia pi\u00f9 in voga all'epoca.\nIn ogni caso, il clima celebrativo della capitale dello stato unitario, coincise con una serie di interventi fuori scala, non classificabili a rigore nella corrente neorinascimentale. Il Monumento a Vittorio Emanuele II, di Giuseppe Sacconi, testimonia il livello medio della cultura architettonica dell'epoca; una cultura fondata, da un lato su una resistente base classicista tradizionale, e dall'altro protesa verso nuove ricerche, che guardavano, ad esempio, all'opera di Charles Garnier. Non \u00e8 un caso che il monumento sia stato terminato solo nel 1911, nell'anno dell'Esposizione universale e dell'inizio del sogno imperiale.\nNapoli.\nAlla fase settecentesca del Neoclassicismo napoletano appartiene la colonia agricola di San Leucio, sorta a partire dal 1773 per volont\u00e0 di Ferdinando IV a pochi chilometri dalla capitale del regno. La colonia pu\u00f2 essere considerata un anello nella catena delle utopie dei secoli XVIII e XIX. Il suo ordinamento era basato su un codice che sanciva il diritto e il dovere al lavoro, oltre alla parit\u00e0 di tutti i coloni; la retribuzione era effettuata con un compenso crescente sulla base delle capacit\u00e0. Inoltre, erano abolite le doti matrimoniali e sussisteva un sistema mutualistico d'assistenza per i malati e per gli anziani. Il governo era affidato a rappresentanti del popolo, ma la costante presenza del re a San Leucio evidenziava comunque tutto l'assolutismo del sovrano. La composizione urbanistica della colonia fu curata da Francesco Collecini (1723-1804), che si bas\u00f2 su un preciso ordine simmetrico. Dal punto di vista architettonico, le case esprimevano un carattere rustico, non privo di una certa solidit\u00e0. L'edificio principale, costituito dal Belvedere, conteneva la scuola, la chiesa, la residenza reale, la residenza dei principali cittadini, i depositi e le attrezzature dell'opificio. Il fronte meridionale, caratterizzato da ampie aperture vetrate, lesene giganti e un alto timpano, testimonia un gusto classicistico derivato dall'opera di Luigi Vanvitelli.\nUna rottura pi\u00f9 marcata con la tradizione barocca si riscontra nella produzione architettonica operata durante il decennio francese (1806-1815). A questo periodo vanno ascritti una serie di importanti assi stradali, il cimitero di Poggioreale, la facciata del Teatro San Carlo e l'avvio dei lavori per il largo di Palazzo (poi piazza del Plebiscito).\nAlla restaurazione borbonica si deve il completamento del largo di Palazzo, con la Basilica di San Francesco di Paola, la ricostruzione del Teatro San Carlo dopo l'incendio che nel 1816 aveva distrutto le strutture settecentesche, il completamento dell'Orto botanico e dell'Osservatorio astronomico di Capodimonte (quest'ultimo a opera di Stefano Gasse), nonch\u00e9 i lavori per la Sala del Trono della Reggia di Caserta e per il riassetto del Palazzo Reale condotti da Gaetano Genovese.\nLa facciata del Teatro San Carlo, iniziata nel 1810 dal toscano Antonio Niccolini, \u00e8 strettamente francese e fiorentina, con un leggero colonnato ionico aperto al di sopra di un alto basamento porticato ispirato al prospetto della Villa di Poggio Imperiale di Firenze, progettato in buona parte da Pasquale Poccianti solo pochi anni prima.\nNegli anni seguenti l'attivit\u00e0 di Niccolini fu intensa: disegn\u00f2 il complesso della Villa Floridiana al Vomero, al cui interno costru\u00ec la Villa Lucia, ide\u00f2 la nuova facciata del Palazzo Partanna in piazza dei Martiri, ebbe l'incarico di riedificare l'interno del Teatro San Carlo dopo l'incendio del 1816 e si dedic\u00f2 anche a numerosi progetti, non eseguiti, per il riassetto del Palazzo Reale.\nLa chiesa di San Francesco di Paola si colloca invece tra le pi\u00f9 importanti architetture sacre del periodo, tanto da essere annoverata dalla critica come \"la pi\u00f9 ricca e accurata delle nuove chiese italiane\". La sua costruzione, legata alle complesse vicende politiche del Regno di Napoli, fu intrapresa come coronamento del largo di Palazzo. La prima idea di ordinare la piazza che si apriva di fronte al Palazzo Reale era stata di Giuseppe Bonaparte, ma l'inizio delle opere si deve a Gioacchino Murat, che nel 1809 band\u00ec un concorso per il relativo progetto. Il concorso vide prevalere il disegno di Leopoldo Laperuta, che realizz\u00f2 un colonnato ellittico di fronte al Palazzo Reale. Con la Restaurazione dei Borbone di Napoli, re Ferdinando volle dare maggior risalto al tempio che doveva essere ubicato al centro del colonnato. Fu bandito un secondo concorso che, dopo diverse controversie, vide primeggiare il progetto dell'architetto luganese Pietro Bianchi (1787-1849).\nBianchi realizz\u00f2 una chiesa fortemente ispirata al Pantheon di Roma, differenziandolo solo nelle proporzioni e nella presenza di due cupole minori ai lati della calotta principale. L'effetto complessivo riusc\u00ec a graduare il passaggio tra l'ordine monumentale della piazza e i confusi caseggiati situati sulla retrostante collina di Pizzofalcone.\nL'interno della chiesa, tuttavia, risulta meno felice dell'esterno, trasudando una freddezza cimiteriale nella ricca decorazione di marmi, stucchi e ghirlande.\nQuesto evidente divario insinu\u00f2 il dubbio che il Neoclassicismo si addicesse pi\u00f9 all'architettura delle ville, dei palazzi, dei teatri e delle regge, piuttosto che a quella delle chiese; per questo motivo, di l\u00ec a poco, l'architettura ecclesiastica volse verso il neogotico.\nSicilia.\nCollegata all'attivit\u00e0 di Napoli, ma distinta da essa, \u00e8 quella siciliana.\nIn entrambe le aree geografiche, malgrado le scoperte archeologiche e il dibattito che ne consegu\u00ec, il Neoclassicismo non riusc\u00ec infatti ad affermarsi su larga scala. Nei maggiori centri urbani, grazie ad alte committenze, si assiste a episodi di grande portata innovativa, mentre nei centri minori la realt\u00e0 rester\u00e0 legata alle consolidate tipologie isolane.\nA Palermo, gi\u00e0 nel 1750, era stato completato Palazzo Isnello, la cui facciata principale, opera di architetto ignoto, presenta elementi stilistici che precorrono il Neoclassicismo nella regione.\nIn ogni caso, si ritiene che il superamento del fastoso Barocco locale coincida con la presenza sull'isola del francese L\u00e9on Dufourny, studioso degli antichi templi presenti nell'isola, e che, a partire dal 1789, progett\u00f2 l'edificio principale del nuovo Orto botanico di Palermo, con un pronao in stile dorico.\nLa figura pi\u00f9 interessante \u00e8 comunque quella di Giuseppe Venanzio Marvuglia (1729-1814), allievo del Vanvitelli e amico di Duforny, i cui edifici assumono sovente il valore di manifesti dei pi\u00f9 moderni orientamenti. Nelle sue opere si uniscono elementi vanvitelliani con spunti derivati dal classicismo francese, come nel caso dell'oratorio di San Filippo Neri a Palermo (1769).\nDecisamente francese \u00e8 il \"Tepidarium\", un padiglione dell'Orto botanico di Palermo, costruito di fianco a quello di Dufourny.\nNon mancano poi riferimenti a temi esotici: nella cosiddetta Palazzina Cinese (1799-1802) convivono elementi classici e altri desunti dall'architettura orientale, che manifestano la vocazione eclettica del Neoclassicismo siciliano. Nel giardino della palazzina, Marvuglia costru\u00ec anche una fontana avente la forma di una grande colonna dorica sormontata dalla figura di \"Ercole\". Tra le sue ultime opere si ricorda la severa Villa Belmonte, sul pendio del monte Pellegrino, a Palermo.\nMolto pi\u00f9 tarda e ascrivibile piuttosto all'eclettismo ottocentesco, \u00e8 invece la costruzione, su progetto di Giovan Battista Filippo Basile e del figlio Ernesto, del Teatro Massimo di Palermo (1875-1897), faraonico edificio impreziosito da un imponente apparato decorativo e da una copertura in ferro.\nToscana.\nNella seconda met\u00e0 del Settecento Pietro Leopoldo divenne granduca di Toscana; governante illuminato, concentr\u00f2 le sue attenzioni sulla riforma dello Stato, dimostrando un costante atteggiamento di prudenza nei confronti dei costi delle imprese architettoniche. Nel 1784 fond\u00f2 l'Accademia di belle arti di Firenze, affidandone la direzione a Gaspare Paoletti, che, sia pure come continuatore della tradizione rinascimentale, pu\u00f2 essere considerato l'iniziatore del gusto neoclassico in Toscana.\nPaoletti, che vantava un'eccellente preparazione sia sul piano architettonico che su quello tecnico, trasmise ai suoi allievi questa duplice attitudine, proprio negli anni in cui a Parigi si verificava la scissione tra l'\"Acad\u00e9mie des beaux-arts\" e l'\"\u00c9cole polytechnique\".\nA differenza di altre regioni, dove negli anni del rinnovamento giunsero spesso architetti da fuori, l'Accademia di Firenze form\u00f2 direttamente i protagonisti di una stagione particolarmente densa e interessante per il Granducato di Toscana: Giuseppe Cacialli (1770-1828), Pasquale Poccianti (1774-1858), Luigi de Cambray Digny (1779-1843), Cosimo Rossi Melocchi (1758-1820), Giuseppe Valentini (1752-1833), Alessandro Manetti (1787-1865) e Carlo Reishammer (1806-1883).\nNegli anni del dominio francese, Giuseppe Cacialli riscontr\u00f2 un notevole successo: lavor\u00f2 alla Villa di Poggio Imperiale, a Palazzo Pitti, nel quartiere napoleonico di Palazzo Medici Riccardi.\nSpesso si trov\u00f2 a collaborare con Poccianti, sebbene i rispettivi apporti siano sempre distinguibili. Cos\u00ec, mentre al Poccianti si deve la parte centrale della facciata della Villa di Poggio Imperiale, a Cacialli va il merito del resto dell'opera.\nRelativamente al cantiere di Palazzo Pitti, al Cacialli si deve la Sala dell'Iliade, di Ercole, il bagno di Maria Teresa; a Poccianti il completamento della Palazzina della Meridiana (avviata dal Paoletti), la sistemazione dei rond\u00f2 di testata ai lati della facciata e lo scalone monumentale.\nCon la Restaurazione Pasquale Poccianti si afferm\u00f2 come il principale architetto del Granducato di Toscana. \nLa sua addizione alla Biblioteca Medicea Laurenziana (1816-1841), rappresenta uno degli esempi pi\u00f9 rilevanti del Neoclassico a Firenze, sebbene abbia nuociuto alla veduta d'insieme della fabbrica michelangiolesca.\nIn ogni caso, la sua fama \u00e8 legata essenzialmente al completamento dell'Acquedotto Lorenese di Livorno, che era stato avviato nel 1793 da Giuseppe Salvetti. Qui realizz\u00f2 opere straordinariamente vicine a quelle dell'architettura di Claude-Nicolas Ledoux, come il Cisternone (1829-1842), il serbatoio posto al termine del percorso delle condotte e caratterizzato da una \"rivoluzionaria\" semicupola decorata a cassettoni. Per l'acquedotto progett\u00f2 inoltre altre due cisterne, ovvero il serbatoio di Pian di Rota e il cosiddetto Cisternino di citt\u00e0. Nel complesso si tratta di edifici dalle volumetrie chiare e contrastanti, dove alle influenze francesi si somma l'evidente conoscenza delle architetture termali romane e della tradizione toscana del XIV secolo (quest'ultima riscontrabile nelle strette finestre a feritoia aperte lungo i massicci corpi di fabbrica dei serbatoi).\nLa Toscana del primo Ottocento presenta un panorama architettonico assai vivace, forse a causa degli intensi scambi culturali con l'estero e la Francia in particolare, con molte figure di rilievo: Luigi De Cambray Digny, autore della chiesa dei Santi Pietro e Paolo a Livorno, in cui i modelli classici furono filtrati attraverso l'architettura rinascimentale, in quello che la critica ha identificato come \"Classicismo Romantico\", della Loggia Reale a Firenze e della chiesa dell'Assunta a Montecatini Terme; Cosimo Rossi Melocchi, studioso dell'architettura romana, che a Pistoia restaur\u00f2 il teatro dell'Accademia dei Risvegliati ed edific\u00f2 un Pantheon degli uomini illustri; Giuseppe Valentini, autore della canonica di Santa Maria delle Carceri a Prato; Alessandro Manetti che realizz\u00f2 la cinta daziaria di Livorno, alcuni ponti sospesi e altre opere d'ingegneria; Carlo Reishammer, autore di sorprendenti progetti che ebbero per protagonista la ghisa, come la chiesa di San Leopoldo a Follonica e la Porta San Marco a Livorno, in cui sembra richiamare, anch'esso, alcuni stilemi dell'architettura di Ledoux.\nDi formazione romana era invece il senese Agostino Fantastici (1782-1845), che probabilmente aveva frequentato l'Accademia di San Luca e aveva studiato sotto Raffaele Stern. Rientrato nella propria terra d'origine, fu autore di numerosi interventi di architettura civile e religiosa. Fu profondamente influenzato dal Piranesi, dal quale trarr\u00e0 un campionario decorativo riscontrabile in molte sue opere, sia nel campo dell'architettura che nel disegno di mobili.\nNel Ducato di Lucca lavor\u00f2 Lorenzo Nottolini (1787-1851), che, negli stessi anni in cui Poccianti portava a termine l'acquedotto di Livorno, fu impegnato nell'imponente sistema di approvvigionamento lucchese, realizzando un condotto sopraelevato, perfettamente rettilineo, lungo tre chilometri e sostenuto da oltre 400 arcate.\nTrieste.\nLa citt\u00e0 di Trieste fu interessata da episodi affatto secondari nella storia del Neoclassicismo italiano. Porto franco dell'Impero austriaco, nel 1729 contava quattromila abitanti; all'inizio dell'Ottocento erano circa trentamila. La citt\u00e0 settecentesca fu tracciata da Francesco Saverio Bonomo, che disegn\u00f2 un sistema viario a scacchiera sul sito delle abbandonate saline. La nuova citt\u00e0 coincise con lo sviluppo di un gusto neoclassico rispondente alle esigenze della borghesia cittadina.\nLa Villa Necker, la Villa Murat e il Palazzo Pitteri (1780) sono le opere che anticipano il Neoclassicismo triestino. In ogni caso, la prima fabbrica aderente a un vero e proprio codice neoclassico fu il Teatro Verdi, costruito a partire dal 1798 da Giannantonio Selva e completato nella sua maggior parte, da Matteo Pertsch (1769-1834). La somiglianza del teatro alla Teatro alla Scala di Milano testimonia la formazione dell'architetto, che era stato allievo dell'Accademia di Brera e di Giuseppe Piermarini.\nSempre di Pertsch \u00e8 il Palazzo Carciotti (1806), schermato da un portico esastilo leggermente aggettante che sorregge una balaustra monumentale dietro la quale si apre una cupola emisferica. L'opera, un misto di classicismo nordico e reminiscenze palladiane, influenz\u00f2 l'architettura civile triestina per molto tempo.\nFra le sue altre realizzazioni si distingue la Rotonda Panzera, del 1818, la quale era originariamente destinata a ospitare una loggia massonica. La conformazione irregolare del lotto determin\u00f2 la formazione di un prospetto curvilineo, con un basamento sul quale si eleva un ordine gigante di colonne ioniche.\nNel concorso per la Borsa Mercantile, al progetto del Pertsch fu tuttavia preferito quello di Antonio Mollari, che disegn\u00f2 un pregevole edificio schermato da un pronao tetrastilo.\nL'architettura pi\u00f9 emblematica del Neoclassicismo triestino \u00e8 comunque la chiesa di Sant'Antonio, progettata nel 1808 da Pietro Nobile (1776-1854) e innalzata solo a partire dagli anni venti dello stesso secolo. La conformazione del lotto, lungo e stretto, indusse l'architetto ticinese a variare il tema del Pantheon, disegnando un corpo di fabbrica a pianta rettangolare con una cupola al centro. La particolarit\u00e0 pi\u00f9 evidente della chiesa \u00e8 la sua posizione scenografica, alla fine del Canal Grande, sul quale si staglia un prospetto molto semplice: un pronao esastilo sormontato da un frontone e da una balaustra ornata con statue, con la grande cupola sullo sfondo. L'interno \u00e8 una successione di tre aule, in una composizione armoniosa e di luce, uniforme, ma non monotona.\nSe la chiesa di Sant'Antonio \u00e8 stata definita come l'opera pi\u00f9 interessante del suo tempo dal punto di vista spaziale, la Casa Costanzi, realizzata da Nobile intorno al 1840, si presenta in uno stile chiaro e senza ornamenti, ormai fuori moda nel resto d'Europa.\nLombardia.\nNegli ultimi decenni del Settecento, la Lombardia era ancora soggetta all'Impero austriaco. Il clima riformistico avviato da Maria Teresa gett\u00f2 le premesse a un forte impulso in campo architettonico; furono richiamati numerosi artisti, si formarono scuole e studi professionali.\nA Milano la scena \u00e8 inizialmente dominata da Giuseppe Piermarini (1734-1808), il cui linguaggio, comunque, non pu\u00f2 ancora essere considerato compiutamente neoclassico. Formatosi a Roma, fu allievo di Vanvitelli, di cui era stato aiuto nel cantiere della Reggia di Caserta; tra i suoi lavori pi\u00f9 significativi si ricordano il Palazzo Belgioioso (1772-1781), destinato a diventare paradigma per i palazzi milanesi, la Villa Reale di Monza (dal 1776), in cui si rifiuta la ricerca di fluenze spaziali e compenetrazioni dei diversi volumi, e il Teatro alla Scala (1776-1778), che diverr\u00e0 il modello per i teatri neoclassici europei.\nIn generale il lessico di Piermarini ha un sapore internazionale, che lo avvicina a Ange-Jacques Gabriel, alla scuola austriaca, ma soprattutto al Vanvitelli; affinit\u00e0 che si scorgono ad esempio nella facciata di Palazzo Belgioioso, il cui timpano centrale e l'uso di bugnato rimandano alla Reggia di Caserta.\nContemporaneo del Piermarini fu Simone Cantoni (1739-1818), che aveva lavorato anch'egli per Vanvitelli e si era formato all'Accademia di Parma, sotto Ennemond Alexandre Petitot, e a Genova con Emanuele Andrea Tagliafichi.\nRispetto a Piermarini, Cantoni fu artefice di un'architettura pi\u00f9 austera, in grado di suscitare maggiore valori emotivi. A Milano si dedic\u00f2 alla progettazione del Palazzo Serbelloni, che presenta un corpo centrale con colonne che sorreggono un frontone; a Como costru\u00ec la Villa Olmo, con una facciata dotata di nobile eloquenza.\nNel contempo, a Mantova, la fondazione della locale Accademia, nel 1752, sanc\u00ec una certa autonomia culturale da Milano.\nFigura di riferimento dell'Accademia fu l'architetto veronese Paolo Pozzo, il cui neocinquecentismo traeva origine da una profonda riflessione sull'opera di Giulio Romano. Sotto gli insegnamenti di Pozzo si formarono Leandro Marconi, attivo nel cesenate con opere significative nell'ambito della decorazione parietale, e Antonio Colonna, autore del Palazzo d'Arco a Mantova.\nA Leopoldo Pollack (1751-1806) e Luigi Canonica (1764-1844), allievi del Piermarini, va il merito di aver affermato le nuove tendenze architettoniche, conferendo loro un tono pi\u00f9 unitario e coerente.\nPollack, di origine e formazione viennese, lavor\u00f2 soprattutto per la nobilt\u00e0 milanese. La sua fama \u00e8 legata alla Villa Reale di Milano (1790-1796), che pur rifacendosi a modelli francesi e palladiani, presenta il carattere compatto della facciata di Palazzo Belgioioso.\nTra le altre opere di Pollack si segnalano la Villa Casati a Muggi\u00f2 e la Rotonda di via Borgovico, a Como, nelle quali l'elemento dominante \u00e8 il salone centrale ovale. Tuttavia, come quelle del Piermarini e del Canonica, le piante di Pollock non risultano particolarmente interessanti.\nDurante l'occupazione francese, Piermarini torn\u00f2 nella nativa Foligno e il ticinese Canonica fu nominato \"Architetto di Stato\" e posto a capo della Commissione di ornato. Alla Commissione, istituita nel 1807, si deve la stesura del piano regolatore di Milano, uno strumento finalizzato a disciplinare l'edilizia privata e a espropriare i terreni per realizzare i nuovi assi viari. In questo contesto, Canonica ebbe modo di seguire diversi interventi urbanistici e di costruire molti edifici pubblici: in particolare, suo \u00e8 l'ampliamento del Collegio Elvetico per Senato. Esperto di architettura dei teatri, segu\u00ec l'ampliamento della Scala e ne realizz\u00f2 altri in diverse citt\u00e0 dell'Italia settentrionale. Suo \u00e8 il progetto per l'Arena, frutto di un disegno pi\u00f9 vasto, promosso anche da Giovanni Antonio Antolini, per la sistemazione delle aree attorno al Castello Sforzesco.\nA questi fece seguito Luigi Cagnola (1762-1833), la cui opera rappresenta lo sviluppo estremo dell'architettura di Piermarini. Cagnola fu un acceso razionalista, che si ispir\u00f2 alla tradizione architettonica italiana.\nCostru\u00ec la Porta Ticinese (1801-1813) e l'Arco della Pace a Milano, la massiccia e vistosa Rotonda di Inverigo (1814-1830), in stile neogreco e che pu\u00f2 essere considerata il suo capolavoro, e la chiesa di San Lorenzo a Ghisalba (1822), un edificio pregevole ispirato al tema del Pantheon.\nL'edificio che chiude il Neoclassicismo milanese \u00e8 la chiesa di San Carlo al Corso, di Carlo Amati, un'opera, ultimata nel 1847, in cui si innestano accenti palladiani e bramanteschi, ritenuta tuttavia troppo imponente nelle sue dimensioni.\nPiemonte.\nIn Piemonte, la fase di transizione al Neoclassicismo vide attive personalit\u00e0 spesso in rapporto stretto con le societ\u00e0 di studiosi subalpini impegnati nel confronto con la nuova circolazione di cultura, in direzione romana e parigina; ricordiamo Giuseppe Battista Piacenza, Carlo Randoni, e alcune precoci realizzazioni di Filippo Castelli.\nIn ogni caso, qui il Neoclassico ebbe una forte valenza urbanistica, piuttosto che architettonica.\nLa citt\u00e0 di Torino, tra il 1810 e il 1816, pass\u00f2 da 66.000 a 88.000 abitanti; le antiche fortificazioni furono demolite, con la realizzazione di nuovi assi stradali e quartieri.\nFulcro dei nuovi ampliamenti fu la chiesa della Gran Madre di Dio (1814-1831), un edificio a pianta circolare, preceduto da pronao su modello del Pantheon di Roma, che fu innalzato da Ferdinando Bonsignore (1767-1843) a margine della coeva piazza Vittorio Veneto.\nL'insegnamento di Bonsignore, all'universit\u00e0 e all'accademia torinesi cre\u00f2 pi\u00f9 generazioni di abili architetti, i quali diffusero per tutto il Piemonte e anche nel genovesato e nel nizzardo i risultati di una scuola di grande validit\u00e0 e spessore culturale. Si ricordano, tra gli altri, il colto Giuseppe Maria Talucchi, braccio destro di Bonsignore all'universit\u00e0 e autore dell'imponente chiesa di Santa Maria del Borgo a Vigone (1835 sgg.), Benedetto Brunati, Luigi Canina, Ernesto Melano, quest'ultimo attivo anche nei cantieri carloalbertini di corte, lo svizzero Giuseppe Leoni, Giuseppe Formento, l'eporediese Giovanni Pessatti, Michelangelo Bossi, ecc.\nNei cantieri di corte, a partire dagli anni di Carlo Alberto di Savoia-Carignano, a Palazzo Reale di Torino, nella tenuta di Pollenzo, al castello di Racconigi, oper\u00f2 come direttore artistico Pelagio Palagi, coadiuvato per le architetture, anche con realizzazioni autonome, da Carlo Sada.\nNella seconda met\u00e0 dell'Ottocento \u00e8 infine da segnalare Alessandro Antonelli, allievo di Bonsignore e Talucchi, autore del Duomo di Novara, che rivest\u00ec di elementi classici gli enormi edifici della Mole Antonelliana di Torino e della cupola di San Gaudenzio nella stessa Novara, forzando le proporzioni canoniche verso una nuova idea di architettura, fortemente segnata da sperimentazioni strutturali.\nGenova.\nA Genova, il precursore del Neoclassicismo fu Emanuele Andrea Tagliafichi (1729-1811); formatosi a Roma, fu il primo urbanista della citt\u00e0 ligure, insegn\u00f2 nella locale Accademia Ligustica e, dal 1806, fu membro dell'\"Istitut de France\". Tra Le sue opere, nelle quali si avvertono forti rimandi a Palladio, si distinguono i lavori a Palazzo Durazzo-Pallavicini (1780 circa).\nNel 1777 prese parte al concorso per la ricostruzione del Palazzo Ducale, che tuttavia vide prevalere il progetto del ticinese Simone Cantoni.\nAllievo del Tagliafichi fu Carlo Barabino (1768-1835), il pi\u00f9 importante architetto genovese del XIX secolo. Esord\u00ec con la costruzione di un lavatoio pubblico in via dei Servi: una struttura caratterizzata da cinque arcate sormontate da timpano, fortemente espressiva.\nL'opera del Barabino si afferma negli anni della Restaurazione, quando la Liguria entr\u00f2 a far parte del Regno di Sardegna.\nNegli anni venti realizz\u00f2 il primo giardino pubblico della citt\u00e0 e si occup\u00f2 del riassetto del centro con l'apertura di via Carlo Felice e della piazza di San Domenico, con il teatro (capolavoro del Neoclassicismo italiano, gravemente danneggiato durante la seconda guerra mondiale) e la sede dell'Accademia.\nForte \u00e8 la valenza urbanistica delle sue opere. In particolare, l'incontro a squadro tra il Palazzo dell'Accademia e il Teatro Carlo Felice determina la creazione di uno slargo in pianta che, in alzato, non ha nulla di statico e monotono. Il prospetto del teatro, sulla via Carlo Felice, vede prevalere i pieni sui vuoti, mentre il lato sulla piazza San Domenico si segnala per l'alto pronao esastilo sormontato da un massiccio attico che prosegue lungo il perimetro della fabbrica, fondendosi quindi con il Palazzo dell'Accademia.\nTra le altre creazioni del Barabino si ricorda anche il Cimitero monumentale di Staglieno, completato dall'allievo Giovanni Battista Resasco, dove si inseriscono molti elementi della tradizione classica, come una copia del Pantheon, posta in posizione sopraelevata rispetto alla base del cimitero."}
{"id": "5206585", "revid": "767487", "url": "https://it.wikipedia.org/wiki?curid=5206585", "title": "The Affair at Raynor's", "text": "The Affair at Raynor's \u00e8 un cortometraggio muto del 1912 diretto da Charles J. Brabin. \u00c8 il quarto episodio del serial cinematografico \"What Happened to Mary?\", considerato il primo serial della storia del cinema girato negli Stati Uniti.\nTrama.\nMary trova un impiego nella ditta \"Raynor and Jones\". Raynor, alla ricerca di una stenografa, \u00e8 contento del suo arrivo, mentre Wilson, il suo impiegato di fiducia, suscita subito i sospetti di Mary. Wilson, in realt\u00e0, si trova in guai seri, avendo perso una fortuna in investimenti sbagliati. Adesso la sua unica speranza \u00e8 quella di mettere le mani su una grossa somma che pensa di prendere in ufficio. Sapendo che il denaro in cassa viene portato ogni sera in banca mezz'ora prima della chiusura, con un trucco fa slittare l'ora convenuta, in modo che l'incaricato arriva quando la banca \u00e8 ormai chiusa ed \u00e8 costretto a riportare il denaro in ufficio. Raynor rimette l'incasso in cassaforte, usando una combinazione sicura il cui numero viene poi infilato nella tasca del cappotto. Wilson, per\u00f2, aiutando il principale a indossarlo, fa cadere l'indumento a terra. Scusandosi, porta il cappotto nella stanza vicina con la scusa di spazzolarlo ma, in realt\u00e0, per rubare la combinazione che poi nasconde. Mary scopre il biglietto e, avendo capito il piano di Wilson, sostituisce il biglietto cambiandone la combinazione. Poi si scusa con Wilson per dover restare in ufficio fino a tardi, mentre l'uomo se ne va. La ragazza si prepara ad affrontarlo, munita di una rivoltella. Quando, qualche ora pi\u00f9 tardi Wilson ritorna, Mary si nasconde: l'uomo cerca di aprire la cassaforte ma senza riuscirci. Approfittando di una momentanea assenza di Wilson, Mary riesce a telefonare al club di Raynor, avvisandolo di ci\u00f2 che sta succedendo in ufficio. Poi si nasconde di nuovo, ma un suo rumore mette in allarme Wilson che la aggredisce. Riesce a tenerlo a bada per un po' con la rivoltella ma poi sta per cedere. Per fortuna arriva Raynor con suo fratello e la polizia. Il giorno dopo, il giovane Raynor, colpito dal coraggio dimostrato da Mary, convince suo fratello a mandare la ragazza in Europa come sua inviata in una missione diplomatica privata.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 25 ottobre 1912."}
{"id": "5206588", "revid": "729019", "url": "https://it.wikipedia.org/wiki?curid=5206588", "title": "SK-105 K\u00fcrassier", "text": "Il SK-105 \"K\u00fcrassier\" \u00e8 un carro armato leggero austriaco armato con cannone rigato calibro 105 mm in torretta oscillante. Si stima sia stato prodotto in pi\u00f9 di 700 esemplari.\nStoria.\nIl \"SK-105\" fu sviluppato dalla Saurer-Werk (ora Steyr-Daimler-Puch) per rispondere al requisito dell'Esercito austriaco per un mezzo anticarro. Il primo prototipo fu realizzato nel 1967 e la consegna degli esemplari di pre-produzione inizi\u00f2 nel 1971.\nDescrizione.\nIl \"SK-105\" \u00e8 basato sull'APC Saurer 4K 4FA considerevolmente modificato. Lo scafo \u00e8 in acciaio saldato ed \u00e8 diviso in tre comparti: quello frontale per il pilota, la camera di combattimento al centro ed il vano motore dietro. Grazie al suo peso ridotto il carro pu\u00f2 essere trasportato su aerei della classe C-130 Hercules. La torretta \u00e8 basata su un progetto francese, sviluppato per il carro AMX-13. Il cannone da 105 mm pu\u00f2 penetrare 360\u00a0mm di corazzatura omogenea. La corazzatura frontale resiste ai proiettili perforanti da 20 mm, mentre la corazzatura laterale e posteriore \u00e8 efficace contro le armi portatili soltanto. Le corazzature aggiuntive, disponibili per la parte frontale di scafo e torretta, aumentano la protezione fino ai proietti APDS da 35 mm.\nIl pilota siede frontalmente a sinistra; la sua postazione \u00e8 dotata di tre iposcopi sul portello, mentre in caso di pioggia pu\u00f2 essere installato un piccolo parabrezza con tergicristalli; il periscopio centrale pu\u00f2 essere sostituito da un visore notturno passivo. Sulla destra del pilota sono posizionate la riservetta per le munizioni del cannone e le batterie. Il vano motore posteriore, che ospita il propulsore e la trasmissione, \u00e8 dotato di estintore attivabile sia manualmente che in automatico.\nLa torretta oscillante \u00e8 simile a quella del carro leggero francese AMX-13. Il capocarro prende posto sul lato sinistro della torretta, mentre il cannoniere puntatore su quello destro. Il capocarro dispone di sette iposcopi e di un visore notturno ad infrarossi con ingrandimento 6\u00d7. La postazione del cannoniere dispone di due periscopi di osservazione e di un mirino telescopico. Grazie al design a torretta oscillante, tutti gli organi di mira sono solidali con l'armamento primario e secondario. Sul cielo della torretta \u00e8 montato il telemetro laser CILAS TCV 29 (portata da 400 a 9.995 m). Un faro XSW-30-U 950 W a luce bianca/infrarossa \u00e8 fissato sulla sinistra della piastra frontale. La torretta \u00e8 dotata di ventola di aspirazione per i fumi di sparo dell'armamento. Tutte le versioni del SK-105 sono armate con il cannone da 105 mm designato G1, con sistema di caricamento automatico che permette di ridurre l'equipaggio a soli 3 uomini. La dotazione di ogni carro \u00e8 di 42 colpi, compresi i 6 colpi contenuti in ognuno dei due magazzini rotanti. Dopo ogni tiro il bossolo spento viene espulso automaticamente dal retro della torretta attraverso una botola incernierata a sinistra. Il treno di rotolamento \u00e8 composto da 5 ruote portanti; le caratteristiche dello scafo sono pensate per l'impiego su terreno montuoso, come dimostrato dalla pendenza superabile, nettamente superiore a quella dei carri da battaglia pi\u00f9 pesanti.\nVarianti.\nDerivati.\nL'Argentina nei primi anni 2000 ha sviluppato il carro leggero Patag\u00f3n, con scafo \"SK-105\" e torretta di AMX-13. Il prototipo \u00e8 stato presentato nel novembre 2005. Il completamento della conversione di 39 veicoli \u00e8 stata prevista per il 2009, ad un costo stimato di 23,5 milioni di dollari."}
{"id": "5206592", "revid": "767487", "url": "https://it.wikipedia.org/wiki?curid=5206592", "title": "The Lure of the City (film 1911)", "text": "The Lure of the City \u00e8 un cortometraggio muto del 1911 diretto da Ashley Miller.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 28 novembre 1911."}
{"id": "5206601", "revid": "287204", "url": "https://it.wikipedia.org/wiki?curid=5206601", "title": "Terrafugia", "text": "La Terrafugia \u00e8 un'azienda statunitense che sta sviluppando automobili volanti, veicoli in grado di piegare le ali e muoversi su strada. Ha sede nel Massachusetts ed \u00e8 di propriet\u00e0 di una delle maggiori case automobilistiche private cinesi, la Geely Automobile.\nFondata nel 2006 da alcuni ingegneri del Massachusetts Institute of Technology laureati in aeronautica e astronautica, ha progettato la Transition, che avrebbe dovuto essere una delle prime auto volanti prodotte ed essere immessa sul mercato a partire dal 2019.\nAl termine di trattative iniziate nel mese di luglio, alla fine di novembre 2017 \u00e8 stata acquistata dal gruppo cinese Geely.\nStoria.\nFondata a Woburn, Massachusetts, da laureati del dipartimento di aeronautica e astronautica del Massachusetts Institute of Technology e diplomati al MIT Sloan School of Management. Il loro team \u00e8 stato il secondo classificato nel concorso MIT $ 100K Entrepreneurship 2006. Il finanziamento iniziale (30.000 dollari) proviene da Carl Dietrich, fondatore del Premio Lemelson-MIT per studenti. In seguito ci sono stati altri finanziamenti.\nLa societ\u00e0 sta sviluppando un aereo da strada chiamato Transition e una macchina volante chiamata TF- X. Transition e TF-X sono progettati per essere in grado di piegare le ali, consentendo ai veicoli di operare anche come veicoli stradali legali.\nNel luglio 2017 la societ\u00e0 \u00e8 stata acquistata dal gruppo Zhejiang Geely Holding, un conglomerato cinese di propriet\u00e0 del miliardario Li Shufu che possiede anche le societ\u00e0 automobilistiche europee Volvo e Lotus.\nLa societ\u00e0 ha iniziato il 2017 con 20 dipendenti e ha poi assunto durante l'anno altre 75 persone nella sede di Waburn. Prevedeva di assumerne altre 50 entro dicembre 2018 dopo aver creato a Petaluma, in California, una nuova divisione di ricerca e sviluppo.\nProdotti.\nIl principale modello \u00e8 Transition, vettura biposto con motore ibrido-elettrico e dotata di due ali retrattili. Con un'autonomia di 650 Km, dovrebbe poter volare fino ad una quota di 3000m e viaggiare a una velocit\u00e0 massima di 160 Km/h. Secondo le dichiarazioni avrebbe dovuto essere disponibile sul mercato USA a partire dal 2019.\nAltri progetti sono la \"Terrafugia TF-2\", veicolo che combina tre differenti moduli tra loro integrati, per garantire maggiori livelli di comfort ed efficienza."}
{"id": "5206607", "revid": "1908439", "url": "https://it.wikipedia.org/wiki?curid=5206607", "title": "Vicario imperiale", "text": "Il vicario imperiale (in tedesco: \"Reichsvikar\") fu una carica relativa al Sacro Romano Impero e coloro i quali la assunsero ebbero poteri e giurisdizioni diverse a seconda dei periodi storici e delle diverse regioni che facevano parte dell'Impero.\nI vicari Elettori con funzione di reggente dell'imperatore negli interregni.\nI pi\u00f9 importanti vicari imperiali furono quelli a cui fu affidata l'autorit\u00e0 imperiale nei periodi di interregno in cui il trono era vacante o quando l'imperatore era interdetto o troppo giovane. Tali vicari erano due e con la Bolla d'oro del 1356 fu ufficializzato che fossero i principi elettori del Palatinato e della Sassonia, che si spartivano il territorio tedesco dell'Impero. Il primo controllava i territori della legge di Franconia (Franconia, Svevia, Reno, Germania Meridionale), il secondo quelli della legge di Sassonia (Sassonia, Vestfalia, Germania Settentrionale, Hannover). I confini tra le due aree furono oggetto di dispute fino al 1750. La Boemia e l'Austria non riconoscevano l'autorit\u00e0 di alcun vicario imperiale, mentre in Italia veniva investito del titolo il Duca di Savoia.\nNel 1623 l'Elettore del Palatinato dovette cedere la carica di Elettore e di vicario imperiale al Principe di Baviera, e nel 1648 fu creata per lui una nuova carica di Elettore. In seguito gli Elettori di Baviera e Palatinato, che facevano parte di due rami del Casato di Wittelsbach, si disputarono la carica di vicario. Durante l'interregno del 1659, entrambi dichiararono di essere vicari ma il vicario sassone e le altre principali autorit\u00e0 dell'Impero riconobbero come vicario il Principe di Baviera. Nel 1724, i due rami dei Wittelsbach trovarono un accordo affinch\u00e9 i due principi assumessero assieme la carica, ma tale accordo fu respinto dalla Dieta Imperiale. Il nuovo accordo per l'interregno del 1745 prevedeva che i due principi si alternassero e fu accettato sia dall'imperatore, dopo l'elezione, e ratificato dalla Dieta nel 1752. L'accordo perse valore con l'estinzione del ramo bavarese nel 1777.\nI poteri esercitati dai vicari imperiali erano legati ai termini della \"capitulatio\" del defunto imperatore. Si occupavano di legittimazioni, emancipazioni, privilegi, nomine nobiliari; veniva loro affidato il potere giudiziario dell'imperatore, riscuotevano tasse e assegnavano feudi. Il loro operato veniva ratificato dal nuovo imperatore che veniva eletto, anche se vi furono casi in cui la Dieta bocci\u00f2 alcuni dei loro provvedimenti. Il vicariato aveva termine dopo che il nuovo imperatore aveva prestato il giuramento di mantenere gli impegni presi nella propria \"capitulatio\".\nSolitamente i vicari facevano coniare delle \"Vikariatsm\u00fcnzen\" (letteralmente \"Moneta del vicariato\"), delle monete commemorative della loro permanenza alla carica di vicario imperiale.\nVicario imperiale in ambito locale.\nIl titolo di vicario imperiale fu affidato anche a coloro i quali rappresentarono nel Medioevo l'imperatore mentre quest'ultimo regnava, e governavano un territorio lontano dalla corte imperiale in un ambito locale molto limitato rispetto alle grandi aree controllate dai vicari Elettori. Fino al XIII secolo, l'imperatore mandava in questi lontani territori funzionari di sua fiducia a governare per suo conto che venivano nominati vicari imperiali, carica che poteva essere revocata.\nDopo il periodo degli Hohenstaufen di Svevia, nel secolo successivo, il titolo formale di vicario imperiale fu concesso dall'imperatore regnante ai signori italiani particolarmente potenti e a lui fedeli che ne facessero richiesta e che si impegnassero a mantenere l'ordine e l'obbedienza delle popolazioni locali al sovrano. Tra le signorie italiane pi\u00f9 in vista che ottennero la carica vi furono gli Adorno, i Visconti, gli Scaligeri, i Bonacolsi e i Gonzaga. Le signorie, da parte loro, vedevano legittimata la propria egemonia sul territorio grazie a tale carica, analogamente a quanto accadeva nei territori controllati invece dal vicario apostolico. Nel 1624 fu creato l'ufficio di commissario generale o plenipotenziario per l'Italia imperiale, che in effetti assunse le funzioni originarie del vicariato imperiale, che era stato solo un vicariato titolare sin da Carlo IV."}
{"id": "5206612", "revid": "726373", "url": "https://it.wikipedia.org/wiki?curid=5206612", "title": "Yagyeongkkun ilji", "text": "Yagyeongkkun ilji (hangeul: \uc57c\uacbd\uafbc \uc77c\uc9c0, lett. \"Diario di un guardiano notturno\"; titolo internazionale Diary of a Night Watchman, anche conosciuto come \"The Night Watchman's Journal\" o \"The Night Watchman\") \u00e8 un serial televisivo sudcoreano trasmesso su MBC dal 4 agosto al 21 ottobre 2014.\nTrama.\nIl principe Lee Rin si \u00e8 ritrovato orfano quando suo padre il re, vittima di un maleficio, uccise la regina e poi si suicid\u00f2. Considerato inadatto per salire al trono, il principe bambino fu allontanato dal palazzo e suo fratello maggiore Gi-san, figlio di una concubina, fu incoronato nuovo re di Joseon.\nDodici anni dopo, Lee Rin, ormai cresciuto, passa le sue giornate tra divertimento e incontri galanti, nascondendo a tutti la solitudine che prova e l'abilit\u00e0 di vedere i fantasmi, acquisita dopo essere scampato all'attacco di uno spettro quando era bambino. Un giorno, Lee Rin incontra Do-ha, una giovane sciamana della trib\u00f9 Mago arrivata in citt\u00e0 dal monte Baekdu alla ricerca della sorella maggiore. Oltre alla ragazza, a Hanyang arriva anche Sadam, un sacerdote taoista chiamato dal re per cacciare uno spirito maligno che lo tormenta e che in realt\u00e0 \u00e8 frutto della pazzia del sovrano. Dodici anni prima a capo della trib\u00f9 Yongshin, Sadam riusc\u00ec a riportare in vita il dio dragone che la sua gente adorava, vedendolo sconfitto e trasformato in statua poco dopo dal re, che port\u00f2 segretamente il manufatto a palazzo e lo nascose nei sotterranei: l'obiettivo dell'uomo \u00e8 quindi quello di trovare la statua e far risorgere il dio dragone sfruttando l'energia negativa degli spiriti malvagi. A questo fine, Sadam convince il re a riaprire una porta, sigillata tempo prima per impedire agli spettri carichi di risentimento di entrare nelle mura, e la citt\u00e0 viene di nuovo infestata.\nVenuto a conoscenza del piano di Sadam, Lee Rin decide di riformare la squadra dei Guardiani della Notte, soldati che al tempo di suo padre affrontavano i mostri e gli spiriti, e che furono uccisi con l'avvento del nuovo re: al suo fianco ci sono Do-ha, della quale s'innamora, Kang Moo-seok, uno spadaccino fedele al re che inizialmente non crede al soprannaturale, e Jo Sang-heon, ex capitano dei Guardiani della Notte fino a quel momento creduto morto. Mentre infuria la battaglia contro Sadam, Lee Rin porta anche alla luce la verit\u00e0 dietro la morte dei suoi genitori."}
{"id": "5206622", "revid": "400694", "url": "https://it.wikipedia.org/wiki?curid=5206622", "title": "Domenico Capuano", "text": ""}
{"id": "5206629", "revid": "69134374", "url": "https://it.wikipedia.org/wiki?curid=5206629", "title": "Santuario del Miracolo Eucaristico (Lanciano)", "text": ""}
{"id": "5206634", "revid": "767487", "url": "https://it.wikipedia.org/wiki?curid=5206634", "title": "Unione Sportiva Triestina 1968-1969", "text": "Questa voce raccoglie le informazioni riguardanti l'Unione Sportiva Triestina nelle competizioni ufficiali della stagione 1968-1969."}
{"id": "5206635", "revid": "2020096", "url": "https://it.wikipedia.org/wiki?curid=5206635", "title": "Trofeo Pole FIA", "text": "Il Trofeo Pole FIA (\"FIA Pole Trophy\") \u00e8 un riconoscimento attribuito annualmente dalla Federazione Internazionale dell'Automobile al pilota che ottiene il pi\u00f9 alto numero di \"pole position\" durante una stagione del campionato mondiale di Formula 1.\nIl trofeo \u00e8 stato istituito a partire dalla stagione . Il primo pilota ad aggiudicarsi il premio \u00e8 stato Nico Rosberg su Mercedes.\nRegolamento.\nIl trofeo \u00e8 normato dall'articolo 6.7 del Regolamento sportivo del Campionato mondiale di Formula 1. Secondo tale articolo il trofeo \u00e8 assegnato al pilota che ottiene, durante una stagione, il pi\u00f9 alto numero di \"pole position\". In caso di due, o pi\u00f9, piloti con lo stesso numero di \"pole position\", il trofeo viene assegnato al pilota che ha ottenuto un pi\u00f9 alto numero di posizionamenti al secondo posto. Se anche tale numero dovesse essere uguale si proceder\u00e0 controllando il numero di terzi posti, fino al raggiungimento di una differenza. Nel caso di perfetta parit\u00e0 dei risultati il trofeo \u00e8 assegnato dalla Federazione secondo una propria scelta.\nNella stagione \u00e8 stata introdotta, per tre Gran Premi, la Qualifica Sprint. Al vincitore della Qualifica Sprint fu attribuita la \"pole position\" per il Gran Premio valevole per il Trofeo Pole FIA."}
{"id": "5206637", "revid": "287204", "url": "https://it.wikipedia.org/wiki?curid=5206637", "title": "Associazione Calcio Udinese 1968-1969", "text": "Questa voce raccoglie le informazioni riguardanti l'Associazione Calcio Udinese nelle competizioni ufficiali della stagione 1968-1969.\nStagione.\nNella stagione 1968-1969 l'Udinese disputa il girone A del campionato di Serie C, con 43 punti in classifica si piazza in sesta posizione, il torneo \u00e8 stato vinto dal Piacenza con 55 punti che ritorna in Serie B, sono retrocesse la Cremonese che ha perso lo spareggio salvezza (1-2) con il Marzotto Valdagno, l'Asti ed il Rapallo.\nL'Udinese del Direttore Sportivo Giuseppe Viani si affida all'allenatore Romolo Camuffo, poi sostituito da Luigi Comuzzi, disputa un torneo di media alta classifica, \u00e8 un girone dominato dal Piacenza che lo vince con sei punti di vantaggio sulla Triestina, tra i bianconeri eccelle con 18 reti Giorgio Blasig che arriva secondo nella classifica dei marcatori alle spalle di Claudio Longo della Solbiatese che ha realizzato 21 reti."}
{"id": "5206638", "revid": "767487", "url": "https://it.wikipedia.org/wiki?curid=5206638", "title": "Josafat \u0160i\u0161kov", "text": ""}
{"id": "5206646", "revid": "114619619", "url": "https://it.wikipedia.org/wiki?curid=5206646", "title": "Archivio di Nuova Scrittura", "text": "L'Archivio di Nuova Scrittura \u00e8 un'associazione culturale fondata nel 1988 a Milano dal collezionista Paolo Della Grazia, che conserva un grande patrimonio artistico e documentario su ogni forma di espressione artistica nella quale siano presenti l'uso della parola e del segno. Nato dall'incontro fra Della Grazia e l'artista Ugo Carrega, negli anni Novanta l'ANS diviene il principale centro di ricerca italiano sulla verbovisualit\u00e0, organizzando mostre, convegni e altri eventi culturali. Nel 1998 l'Archivio di Nuova Scrittura viene depositato in parte presso il Mart di Rovereto (biblioteca, archivi e parte delle opere) e il Museion di Bolzano (esclusivamente opere d'arte). La sezione opere dell'ANS include circa 1.600 lavori di artisti internazionali al Mart e circa 2.000 a Museion. L'archivio dell'ANS conserva, oltre all'archivio interno (fondo ANS), il fondo Fraccaro-Carrega, comprendente le carte del collezionista Marco Fraccaro e del poeta visivo Ugo Carrega. La sezione biblioteca, conservata al Mart, ospita oltre 18.000 volumi, tra i quali oltre 600 libri d'artista e centinaia di prime edizioni futuriste, nonch\u00e9 oltre 600 riviste d'arte, tra le quali oltre 300 riviste d'artista internazionali.\nStoria.\nLe origini.\nPaolo Della Grazia inizia a interessarsi al mondo dell'arte a met\u00e0 degli anni Sessanta. Frequentando il Centro Culturale San Fedele di Milano conosce il lavoro degli artisti della Nuova Figurazione (Fernando De Filippi, Paolo Baratella, Giangiacomo Spadari e Umberto Mariani) e acquista alcune loro opere presso lo Studio Santandrea diretto da Gianfranco Bellora. Qui incontra Baratella, Vincenzo Accame, Gianni Bertini e Mauro Staccioli, di cui inizia a collezionare le opere. \u00c8 tramite le esposizioni organizzate da Bellora che Della Grazia entra in contatto con il mondo della poesia visiva, in particolare la rassegna realizzata nel 1977 gli consente di cogliere la vastit\u00e0 della produzione verbo-visuale italiana di quegli anni. Qui incontra l'artista Ugo Carrega, che aveva teorizzato nel 1967 la Nuova Scrittura, ovvero una scrittura sperimentale che associa segni di estrazione diversa, e in seguito aveva fondato i centri di ricerca Centro Suolo, Centro Tool e nel 1974 il Mercato del Sale.\nTramite Carrega Della Grazia entra in contatto con numerosi esponenti della verbovisualit\u00e0 fra cui Vincenzo Ferrari, Anna Oberto, Martino Oberto, Alik Cavaliere, Emilio Isgr\u00f2, Magdalo Mussio, Franco Vaccari, Walter Valentini, Emilio Tadini ed Emilio Villa. Col tempo Della Grazia assume il ruolo di mecenate nei confronti di Carrega, acquistando per il Mercato del Sale una nuova sede in via Orti. \u00c8 proprio in questa sede, in un ambiente attiguo al Mercato del Sale, che Della Grazia trasferisce la propria collezione, che nel frattempo si \u00e8 arricchita di opere d'arte, materiale bibliografico e documentario su ogni forma di espressione artistica nella quale siano presenti l'uso della parola e del segno, dalla poesia visiva alla poesia concreta, al lettrismo, a Fluxus, senza trascurare i poeti Ezra Pound, James Joyce e E.E. Cummings, nelle cui opere Della Grazia individua le origini della sperimentazione verbovisuale.\nLa fondazione.\nIl 24 maggio 1988 Della Grazia fonda l'Associazione culturale per lo Scritturalismo, che pochi mesi dopo assume il nome di Archivio di Nuova Scrittura, nome chiaramente influenzato dalla poetica di Carrega. La sede dell'ANS si trova in un ambiente attiguo al Mercato del Sale, Della Grazia \u00e8 presidente dell'associazione, Carrega ne \u00e8 direttore. Il comitato scientifico dell'ANS \u00e8 composto da Della Grazia, Carrega, Vincenzo Accame, Vincenzo Ferrari, Vittorio Fagone e da Giorgio Zanchetti in qualit\u00e0 di segretario.\nLa sede di via Orti dell'ANS \u00e8 inaugurata nell'autunno 1989. Nello stesso periodo \u00e8 pubblicato il catalogo della raccolta, con testi di Della Grazia, Carrega, Accame e Fagone, e inoltre \u00e8 allestita una mostra della collezione permanente, con interventi di Rossana Bossaglia, Gillo Dorfles e Lea Vergine. Nel maggio 1991 l'esposizione si sposta alla Biblioteca cantonale di Lugano, presentata da Tomaso Kemeny. All'inizio degli anni Novanta Carrega decide di abbandonare l'attivit\u00e0 e propone a Della Grazia l'acquisto di tutti i materiali del Mercato del Sale. Nello stesso periodo l'ANS acquisisce il Fondo Oberto e il Fondo Fraccaro, contenente numerosi libri futuristi, conservato presso il Collegio Cairoli di Pavia.\nGli anni Novanta.\nNell'aprile 1990 l'ANS espone le opere dei \"Sei lirici della poesia visuale internazionale\", ovvero Alain Arias-Misson, Ugo Carrega, Carl Friedrich Claus, Ian Hamilton Finlay, Tom Phillips e Shohachiro Takahashi. La mostra si sposta poi al Collegio Cairoli dell'Universit\u00e0 di Pavia, dal 24 gennaio al 7 febbraio 1991, in collaborazione con Marco Fraccaro. La mostra seguente \u00e8 \"Poesia concreta in Brasile\", curata da Lenora de Barros e Paula Mattoli e che espone le opere dei poeti brasiliani Augusto e Haroldo De Campos, e D\u00e9cio Pignatari, membri del gruppo Noigandres. La mostra \u00e8 inaugurata il 21 marzo e dura fino al 21 giugno 1991, in seguito si sposta al Palazzo Doria-Pamphili di Roma, nel 1993 al Museo di arte contemporanea di Marsiglia e alla Biennale di Lione e infine, nel 1995, all'Accademia Carrara di Bergamo. Nel 1992 l'ANS allestisce inoltre un'antologica dedicata a Martino Oberto, curata da Paula Mattoli e Giorgio Zanchetti e contenente pi\u00f9 di quaranta opere, documenti, manoscritti e pubblicazioni dell'artista genovese.\nIl 1 giugno 1993 \u00e8 inaugurata la mostra \"Linguaggio/immagine\", curata da Adriano Altamira, una collettiva con opere di Vincenzo Accame, Irma Black, Vincenzo Ferrari, Ketty La Rocca, Arrigo Lora Totino, Magdalo Mussio, Maurizio Nannucci, Anna Oberto, Luca Maria Patella, Lamberto Pignotti, Sarenco, Adriano Spatola e Luigi Tola. La mostra \u00e8 pensata come complemento alla XLV Esposizione internazionale d'arte di Venezia, che espone le opere di nove artisti della collezione ANS, ovvero Nanni Balestrini, Ugo Carrega, Giuseppe Chiari, Emilio Isgr\u00f2, Eugenio Miccini, Martino Oberto, Franco Vaccari, Patrizia Vicinelli, Emilio Villa. Poi Piero Manzoni, Emilio Scanavino, Vincenzo Agnetti, Alighiero Boetti. \"Linguaggio/immagine\" include anche opere di giovani artisti come Maurizio Arcangeli, Mariella Bettineschi, Gianni Gangai, Francesco La Fosca, Alessandro Traina.\nDal 28 febbraio al 30 marzo 1994 \u00e8 esposta presso l'ANS la mostra \"Una colonna un bar una voce\", organizzata in collaborazione con la XLV Esposizione internazionale d'arte di Venezia. Espone le opere provenienti da Venezia di Nanni Balestrini, Franco Vaccari e Patrizia Vicinelli. La mostra successiva \u00e8 \"Oggetti di poesia\", dedicata a Emilio Villa. La collettiva \"Lo spazio della scrittura\" include invece opere di Vincenzo Accame, Nanni Balestrini, Irma Blank, Ugo Carrega, Luciano Caruso, Corrado D'Ottavi, Emilio Isgr\u00f2, Ketty La Rocca, Stelio Maria Martini, Eugenio Miccini, Magdalo Mussio, Anna Oberto, Martino Oberto, Luca Maria Patella, Lamberto Pignotti, Sarenco, Adriano Spatola, Franco Vaccari. La mostra \u00e8 a Parigi dal 5 al 25 maggio 1994, poi a Lilla dal 31 maggio al 22 giugno, infine alla Fondazione Ignaz e Mischa Epper di Ascona dal 30 luglio al 4 settembre. \u00c8 anche organizzata una tavola rotonda con Nanni Balestrini, Paolo Fabbri e Lamberto Pignotti. Nel 1995 si inaugura la mostra dedicata a Terry Atkinson.\nNegli anni Novanta sono inoltre frequenti gli eventi culturali, in particolare le serie \"Parola e immagine\" (1990) con interventi di Luciano Caramel, Vittorio Fagone, Vanni Scheiwiller, Emilio Tadini e Gillo Dorfles, \"Alfabeto in libert\u00e0\" del 1991 con Cesare Segre, Tomaso Kemeny, Rossana Bossaglia e Tullio Crali, la conferenza su Ezra Pound del 1993 con Kemeny e Scheiwiller, e poi la serie di incontri sul futurismo del 1995, con interventi di Bossaglia, Caramel, Claudia Salaris, Enrico Crispolti, e Anty Pansera.\nIl trasferimento a Mart e Museion.\nAlla fine degli anni Novanta Della Grazia si accorge che la conservazione e l'amministrazione dell'ANS si stanno rendendo troppo complicate e dispendiose per essere gestite da un privato. Su consiglio di Francesco Conz si rivolge quindi a Pier Luigi Siena e Andreas Hapkmeyer del Museion di Bolzano. Il museo rileva per\u00f2 una carenza di spazi, per cui si rende necessario coinvolgere anche il Mart di Rovereto, nella persona del direttore Gabriella Belli. Si decide di destinare le opere d'arte a Museion, e i fondi archivistici al Mart, all'interno dell'Archivio del '900. Nell'ottobre 1998 Della Grazia stipula una convenzione con il Mart, e nel febbraio 1999 l'archivio \u00e8 trasferito nella sede di Rovereto. L'archivio dell'ANS conserva, oltre all'archivio interno (fondo ANS), il fondo Fraccaro-Carrega comprendente le carte del collezionista Marco Fraccaro e del poeta visivo Ugo Carrega.\nLa sezione biblioteca, conservata al Mart, ospita oltre 10.000 volumi, tra i quali oltre 600 libri d'artista e centinaia di prime edizioni futuriste; oltre 500 riviste d'arte, tra le quali oltre 100 riviste d'artista internazionali. Essa include saggi sulla storia della scrittura, libri sulla verbovisualit\u00e0, riviste d'avanguardia, inoltre sono numerose le opere rare del futurismo e delle altre avanguardie come il dada e il surrealismo. Ad esempio sono conservati al Mart il \"Libro imbullonato\" di Fortunato Depero (1927), \"Chimismi lirici\" di Ardengo Soffici (1915) e le \"litolatte\" di Tullio d'Albisola e Filippo Tommaso Marinetti. Inoltre il Mart conserva grafiche, disegni e opere di artisti come Eugenio Miccini, Emilio Isgr\u00f2, Lamberto Pignotti, Anna Oberto, Martino Oberto, Vincenzo Ferrari, Magdalo Mussio, Rolando Mignani, Franco Vaccari, Walter Valentini, Alain Arias-Misson, Giuseppe Desiato, Alik Cavaliere, Emilio Tadini, Luca Patella, Emilio Villa e Giovanna Sandri.\nLa collezione ANS che arriva a Museion \u00e8 invece composta di circa 2.000 opere di esponenti della poesia concreta e visuale, tra cui Shusaku Arakawa, Terry Atkinson, Franco Vaccari (arte concettuale) e Joseph Beuys, John Cage, Giuseppe Chiari, Corner, Friedman, Dick Higgins, Skuber, Spoerri, Ben Vautier, Wolf Vostell, Robert Watts (Fluxus). Questo nucleo di opere va a completare la collezione di Museion, che fino a quel momento conteneva principalmente opere di un periodo successivo (anni Settanta in poi) e anche da un punto di vista tematico poich\u00e9 la collezione di Museion si concentrava su arte concettuale e necoconcettualismo.\nGli anni Duemila.\nDopo il trasferimento Della Grazia prosegue l'attivit\u00e0 espositiva e la ricerca scientifica. I libri e documenti conservati al Mart sono prestati alla mostra \"Poesie concrete brasilienne\" a Marsiglia (2001), ad \"Alfabeto in sogno. Dal carme figurato alla poesia concreta\" a Reggio Emilia (2002) e a \"Propaganda, cultura e mito nell'editoria italiana (1922\u20131942)\" a Siracusa (2004). Sempre nel 2004 i libri d'artista dell'ANS sono prestati a \"Deliberatamente. Il libro d'artista negli anni '60 e '70. Da Piero Manzoni a Andy Warhol\" presso Soncino (2004) e a \"Libri taglienti esplosivi luminosi. Avanguardie artistiche e libro fra futurismo e libro d'artista dall'archivio Depero e dal deposito Paolo Della Grazia presso il Mart\" (2005, Trento; 2006, Bolzano). Nel 2006 \u00e8 la volta di \"Primo amore. La passione di un collezionista\" a Bologna.\nIl 10 novembre 2007 il Mart inaugura la mostra \"La parola nell'arte. Ricerche d'avanguardia nel '900. Dal futurismo ad oggi attraverso le collezioni del Mart\", realizzata in collaborazione con Museion e curata da un comitato presieduto da Giorgio Zanchetti e composto da Gabriella Belli, Achille Bonito Oliva, Andreas Hapkemeyer, Nicoletta Boschiero, Paola Pettenella, Melania Gazzotti, Daniela Ferrari e Julia Trolp. La mostra contiene pi\u00f9 di 800 opere, provenienti sia dalle collezioni del Mart sia da musei e collezioni internazionali. Il 23 maggio 2008 \u00e8 inaugurata la nuova sede di Museion, sotto la direzione di Corinne Diserens che cura la mostra \"Sguardo periferico &amp; corpo collettivo\". La mostra include opere di Gianfranco Baruchello, Joseph Beuys, Alighiero Boetti, George Brecht, G\u00fcnter Brus, John Cage e Calvin Sumsion, Paul de Vree, Jakov Dorfmann, John Heartfield, Marcel Duchamp, Arturo Schwarz, Ugo La Pietra, Piero Manzoni, Hermann Nitsch, Anna Oberto, Claudio Parmiggiani, Man Ray, Sarenco, Cy Twombly, Franco Vaccari, Ben Vautier, Robert Watts, Emmett Williams.\nNel 2013 \u00e8 avviato, in collaborazione con la Fondazione Bruno Kessler il progetto Verbo Visuale Virtuale, che si propone di realizzare un archivio digitale sull'arte verbovisuale, concentrandosi in particolare sulle opere e i documenti dell'Archivio di Nuova Scrittura."}
{"id": "5206648", "revid": "1543377", "url": "https://it.wikipedia.org/wiki?curid=5206648", "title": "Cecoslovacchia ai Giochi della XV Olimpiade", "text": "La Cecoslovacchia ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 99 atleti, di cui 13 donne, impegnati in 11 discipline,\naggiudicandosi 7 medaglie d'oro, 3 medaglie d'argento e 3 medaglie di bronzo."}
{"id": "5206649", "revid": "69794", "url": "https://it.wikipedia.org/wiki?curid=5206649", "title": "Danimarca ai Giochi della XV Olimpiade", "text": "La Danimarca ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 129 atleti, di cui 14 donne, impegnati in 15 discipline,\naggiudicandosi 2 medaglie d'oro, 1 medaglia d'argento e 3 medaglie di bronzo."}
{"id": "5206650", "revid": "767487", "url": "https://it.wikipedia.org/wiki?curid=5206650", "title": "Nicola Rivelli", "text": "Esponente di Alleanza Nazionale, \u00e8 eletto alla Camera in occasione delle elezioni politiche del 1994. Riconfermato alle politiche del 1996 in quota AN, prima dell'inaugurazione della nuova legislatura passa a Forza Italia."}
{"id": "5206652", "revid": "1543377", "url": "https://it.wikipedia.org/wiki?curid=5206652", "title": "Finlandia ai Giochi della XV Olimpiade", "text": "La Finlandia ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 258 atleti, di cui 30 donne, impegnati in 18 discipline,\naggiudicandosi 6 medaglie d'oro, 3 medaglie d'argento e 13 medaglie di bronzo."}
{"id": "5206653", "revid": "287204", "url": "https://it.wikipedia.org/wiki?curid=5206653", "title": "Associazione Calcio Venezia 1968-1969", "text": "Questa voce raccoglie le informazioni riguardanti l'Associazione Calcio Venezia nelle competizioni ufficiali della stagione 1968-1969."}
{"id": "5206655", "revid": "1543377", "url": "https://it.wikipedia.org/wiki?curid=5206655", "title": "Germania ai Giochi della XV Olimpiade", "text": "La Germania, rappresentata solo dalla Repubblica Federale, ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 205 atleti, di cui 32 donne, impegnati in 18 discipline,\naggiudicandosi 7 medaglie d'argento e 17 medaglie di bronzo."}
{"id": "5206656", "revid": "827882", "url": "https://it.wikipedia.org/wiki?curid=5206656", "title": "Gran Bretagna ai Giochi della XV Olimpiade", "text": "La Gran Bretagna ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 257 atleti, di cui 44 donne, impegnati in 18 discipline,\naggiudicandosi 1 medaglia d'oro, 2 medaglie d'argento e 8 medaglie di bronzo."}
{"id": "5206657", "revid": "1543377", "url": "https://it.wikipedia.org/wiki?curid=5206657", "title": "Grecia ai Giochi della XV Olimpiade", "text": "La Grecia ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 48 atleti impegnati in 7 discipline,\nsenza aggiudicarsi medaglie."}
{"id": "5206660", "revid": "1543377", "url": "https://it.wikipedia.org/wiki?curid=5206660", "title": "Irlanda ai Giochi della XV Olimpiade", "text": "L\u2019Irlanda ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952,\ncon una delegazione di 19 atleti impegnati in 6 discipline,\naggiudicandosi 1 medaglia d'argento."}
{"id": "5206661", "revid": "1543377", "url": "https://it.wikipedia.org/wiki?curid=5206661", "title": "Islanda ai Giochi della XV Olimpiade", "text": "L\u2019Islanda ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952,\ncon una delegazione di 9 atleti impegnati in una disciplina,\nsenza aggiudicarsi medaglie."}
{"id": "5206662", "revid": "1543377", "url": "https://it.wikipedia.org/wiki?curid=5206662", "title": "Jugoslavia ai Giochi della XV Olimpiade", "text": "La Jugoslavia ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 87 atleti, di cui 10 donne, impegnati in 11 discipline,\naggiudicandosi 1 medaglia d'oro e 2 medaglie d'argento."}
{"id": "5206664", "revid": "123640261", "url": "https://it.wikipedia.org/wiki?curid=5206664", "title": "Liechtenstein ai Giochi della XV Olimpiade", "text": "Il Liechtenstein ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 2 atleti impegnati in 1 disciplina,\nsenza aggiudicarsi medaglie."}
{"id": "5206665", "revid": "126257", "url": "https://it.wikipedia.org/wiki?curid=5206665", "title": "Cristo e la Samaritana", "text": "Cristo e la Samaritana \u00e8 un dipinto di Annibale Carracci. \u00c8 denominato anche \"Samaritana al pozzo\". \nStoria del dipinto.\nIl dipinto fu eseguito nell'ambito di una pi\u00f9 complessiva campagna decorativa per Palazzo Sampieri, a Bologna, condotta tra il 1593 e il 1595. \nL'impresa, compiuta congiuntamente da Annibale, Agostino e Ludovico Carracci - e fu l'ultima fatica comune dei Carracci - comprese la realizzazione sia di un ciclo di affreschi (con \"Storie di Ercole\") sia di tre grandi tele da utilizzare come soprapporta in altrettante stanze del palazzo.\nAnche le tre tele componevano un ciclo unitario, dedicato ad episodi evangelici in cui Ges\u00f9 colloquia con delle donne. Oltre alla \"Samaritana\" di Annibale, facevano parte di questo ideale trittico il \"Cristo e la Cananea\" di Ludovico Carracci e il \"Cristo e l'Adultera\" di Agostino Carracci.\nTutti e tre i dipinti vennero acquistati nel 1811, con molte altre opere della Collezione Sampieri (una delle pi\u00f9 significative raccolte di opere della Scuola emiliana), dalla Pinacoteca di Brera, dove tuttora si trovano.\nDescrizione e stile.\nIl \"Cristo e la Samaritana\" di Brera si colloca in quel particolare momento della pittura di Annibale Carracci in cui all\u2019influenza della pittura veneziana (che dal 1588 circa ha caratterizzato la sua arte) si associano rimandi alla tradizione pittorica centroitaliana e ritorni all\u2019esempio di Correggio (maestro che Annibale aveva seguito con vivo interesse nei suoi anni giovanili).\nNell'opera, infatti, sono stati colti riferimenti al Veronese, ma anche una pi\u00f9 pronunciata attenzione ai valori classici, tanto che Denis Mahon defin\u00ec il dipinto \u201c\"proto-poussinesque\"\u201d, cio\u00e8 precorritore dell'arte di Nicolas Poussin, uno dei massimi interpreti del classicismo seicentesco.\nLa \"Samaritana\" braidense si basa su un disegno preparatorio tradizionalmente attribuito a Ludovico Carracci, ma da ultimo riferito ad Agostino (British Museum) dal quale per\u00f2 Annibale si discost\u00f2 in varie parti.\nCon l\u2019\"Elemosina di san Rocco\", la \"Samaritana\" di Brera \u00e8 l'unico dipinto del pi\u00f9 giovane dei Carracci dal quale venne tratta un'incisione mentre Annibale era ancora in vita. La stampa \u00e8 variamente attribuita a Guido Reni o Francesco Brizioe la sua prima tiratura risale gi\u00e0 al 1595: fu quindi eseguita pochissimo tempo dopo il licenziamento della tela. \nAnnibale realizz\u00f2, alcuni anni dopo, una replica con varianti della \"Samaritana\", in formato molto pi\u00f9 piccolo, che dopo un articolato percorso collezionistico \u00e8 finita nel Museo di belle arti di Budapest."}
{"id": "5206676", "revid": "1543377", "url": "https://it.wikipedia.org/wiki?curid=5206676", "title": "Lussemburgo ai Giochi della XV Olimpiade", "text": "Il Lussemburgo ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 44 atleti impegnati in 9 discipline,\naggiudicandosi 1 medaglia d'oro."}
{"id": "5206679", "revid": "1543377", "url": "https://it.wikipedia.org/wiki?curid=5206679", "title": "Norvegia ai Giochi della XV Olimpiade", "text": "La Norvegia ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 102 atleti, di cui 6 donne, impegnati in 14 discipline,\naggiudicandosi 3 medaglie d'oro e 2 medaglie d'argento."}
{"id": "5206680", "revid": "74173", "url": "https://it.wikipedia.org/wiki?curid=5206680", "title": "Juan Canaveris", "text": "Biografia.\nGiovanni, nato a Saluzzo allora appartenente al Regno di Sardegna, era figlio di Gabriele Canaveri e Margherita Jugluns.\nCanaveri giunse a Buenos Aires nei primi mesi del 1770 e da subito decise di argentinizzare il suo nome in Juan Canaveris. Due anni dopo si spos\u00f2 con Bernarda Catalina, figlia di Juan Miguel de Esparza e nipote di Miguel Jer\u00f3nimo Esparza, rispettivamente sindaco e consigliere comunale di Buenos Aires durante il Vicereame del Per\u00f9. \nNel 1795, Canaveri fu nominato avvocato \"Protettore Guardiano\" delle risorse naturali e indiane nel villaggio di San Pablo, Provincia Capinota in Bolivia. \nNel 1798, i delegati di Santiago del Estero designarono Canaveri come procuratore del consiglio della citt\u00e0. \nNel 1806/07 Canaveri partecip\u00f2 alla difesa di Buenos Aires durante le Invasioni britanniche del R\u00edo de la Plata. \nNel maggio 1810, Canaveri fu invitato a partecipare ai \"cabildo\" e votare per il licenziamento del vicer\u00e9 Baltasar Hidalgo de Cisneros."}
{"id": "5206681", "revid": "371529", "url": "https://it.wikipedia.org/wiki?curid=5206681", "title": "Beat the Boots", "text": "Beat the Boots \u00e8 un boxset di registrazioni dal vivo del cantautore e chitarrista Frank Zappa, pubblicato dalla Rhino Entertainment nel 1991. Le registrazioni provengono da concerti tenuti tra il 1967 e il 1982 ed erano state in precedenza pubblicate illegalmente come bootleg. Nel 1992 fu pubblicato l'analogo \"Beat the Boots II\" di Zappa.\nIl boxset.\nCon la pubblicazione di \"Beat the Boots\", Zappa si riappropri\u00f2 della musica registrata e pubblicata nei bootleg facendo in modo che future pubblicazioni illegali di questi stessi titoli potessero essere perseguibili per via legale con maggiore facilit\u00e0. Scelse di utilizzare le registrazioni di qualit\u00e0 scadente cos\u00ec come erano state pubblicate sui bootleg al mercato nero senza apportare alcuna miglioria, mantenendo fruscii, velocit\u00e0 rallentata o aumentata rispetto alla musica originale e altri difetti. Erano infatti state ottenute con registratori analogici prima dell'avvento dell'audio digitale. Stampato in un numero limitato di copie, il cofanetto comprende 7 LP e 1 doppio LP, che in seguito sarebbero stati pubblicati ciascuno su un differente CD. La locuzione \"Beat the Boots\" significa 'colpisci i bootleg' e nella copertina del cofanetto vi \u00e8 il disegno di una mano che con un martello idealmente fracassa un bootleg.\nDischi e tracce.\nTutti i brani di Frank Zappa, eccetto quelli diversamente indicati.\n\"As an Am\".\nDisco attribuito a Frank Zappa, il brano 1 fu registrato il 19 maggio 1981 per l'emittente radiofonica KLOS-FM di Los Angeles; i brani 2 e 3 il 21 maggio 1982 alla Sporthalle di Colonia e gli altri il 31 ottobre 1981 al Palladium di New York\n\"The Ark\".\nRegistrato con The Mothers of Invention a The Ark di Boston l'8 luglio 1969\n\"Freaks &amp; Mother*#@%!\".\nDisco attribuito a Frank Zappa, registrato al Fillmore East di New York 13 novembre 1970\n\"Unmitigated Audacity\".\nRegistrato con le Mothers of Invention alla University of Notre Dame di Notre Dame (Indiana) il 12 maggio 1974\n\"Anyway the Wind Blows\".\nAttribuito a Zappa e registrato al Nouvel Hippodrome di Parigi il 24 febbraio 1979\n\"Tis the Season to Be Jelly\".\nRegistrato con The Mothers of Invention al Konserthuset di Stoccolma il 30 settembre 1967\n\"Saarbr\u00fccken 1978\".\nAttribuito a Zappa e registrato al Ludwigsparkstadion di Saarbr\u00fccken il 3 settembre 1978\n\"Piquantique\".\nRegistrato con le Mothers of Invention allo Skansen di Stoccolma il 21 agosto 1973, eccetto il brano 4, inciso a un concerto al Roxy del dicembre 1973."}
{"id": "5206682", "revid": "1543377", "url": "https://it.wikipedia.org/wiki?curid=5206682", "title": "Paesi Bassi ai Giochi della XV Olimpiade", "text": "I Paesi Bassi hanno partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 104 atleti, di cui 26 donne, impegnati in 14 discipline,\naggiudicandosi 5 medaglie d'argento."}
{"id": "5206683", "revid": "120063738", "url": "https://it.wikipedia.org/wiki?curid=5206683", "title": "Polonia ai Giochi della XV Olimpiade", "text": "La Polonia ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 125 atleti, di cui 22 donne, impegnati in 11 discipline,\naggiudicandosi 1 medaglia d'oro, 2 medaglie d'argento e 1 medaglia di bronzo."}
{"id": "5206687", "revid": "1543377", "url": "https://it.wikipedia.org/wiki?curid=5206687", "title": "Portogallo ai Giochi della XV Olimpiade", "text": "Il Portogallo ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 71 atleti, di cui 3 donne, impegnati in 10 discipline,\naggiudicandosi 1 medaglia di bronzo."}
{"id": "5206689", "revid": "1543377", "url": "https://it.wikipedia.org/wiki?curid=5206689", "title": "Romania ai Giochi della XV Olimpiade", "text": "La Romania ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 114 atleti, di cui 11 donne, impegnati in 15 discipline,\naggiudicandosi 1 medaglia d'oro, 1 medaglia d'argento e 2 medaglie di bronzo."}
{"id": "5206693", "revid": "371529", "url": "https://it.wikipedia.org/wiki?curid=5206693", "title": "Beat the Boots II", "text": "Beat the Boots II \u00e8 un boxset di registrazioni dal vivo del cantautore e chitarrista Frank Zappa, pubblicato nel 1992 dalla Rhino Entertainment. Fa seguito al precedente \"Beat the Boots\".\nContiene una serie di registrazioni di concerti tenuti tra il 1968 ed il 1978. Come il precedente \"Beat the Boots\", le registrazioni provengono da bootleg che furono utilizzati da Zappa (riappropriandosi cos\u00ec della propria musica 'rubandola' a chi gliel'aveva rubata) per realizzare questo boxset composto da sei CD singoli e il doppio CD \"Swiss Cheese/Fire!\". La locuzione \"Beat the Boots\" significa 'colpisci i bootleg' e nella copertina del cofanetto vi \u00e8 il disegno di una mano che con un martello idealmente fracassa un bootleg. I CD \"At the Circus\" e \"Conceptual Continuity\" sono accreditati a Zappa e gli altri a Zappa e le Mothers of Invention.\nDescrizione.\nTutti i brani sono di Frank Zappa, eccetto quelli diversamente indicati\nCD2: \"Tengo Na Minchia Tanta\".\nRegistrato con le Mothers of Invention al Fillmore East di New York il 13 novembre 1970\nCD3: \"Electric Aunt Jemima\".\nRegistrato con le Mothers of Invention, i brani 1, 2, 5 e 7 al The Dog di Denver il 3 maggio 1968, i brani 3 e 6 are al Concertgebouw di Amsterdam il 20 ottobre 1968 e il brano 4 alla Grugahalle di Essen il 28 settembre 1968.\nCD4: \"At the Circus\".\nAccreditato a Frank Zappa e registrato al Circus Krone di Monaco di Baviera l'8 settembre 1978, eccetto i brani 6 e 7, registrati negli studi della VPRO TV a Uddel, nei Paesi Bassi, il 18 giugno 1970.\nCD5: \"Swiss Cheese/Fire!\".\nRealizzati in origine come due distinti bootleg, \"Swiss Cheese\" e \"Fire!\" furono registrati con le Mothers of Invention al Casin\u00f2 di Montreux il 4 dicembre 1971. \nCD6: \"Our Man in Nirvana\".\nRegistrato con le Mothers of Invention al Fullerton College di Fullerton l'8 novembre 1968.\nCD7: \"Conceptual Continuity\".\nAccreditato a Frank Zappa e registrato alla Cobo Hall di Detroit il 19 novembre 1976."}
{"id": "5206696", "revid": "1543377", "url": "https://it.wikipedia.org/wiki?curid=5206696", "title": "Spagna ai Giochi della XV Olimpiade", "text": "La Spagna ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 27 atleti impegnati in 7 discipline,\naggiudicandosi 1 medaglia d'argento."}
{"id": "5206700", "revid": "1543377", "url": "https://it.wikipedia.org/wiki?curid=5206700", "title": "Svezia ai Giochi della XV Olimpiade", "text": "La Svezia ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 206 atleti, di cui 23 donne, impegnati in 17 discipline,\naggiudicandosi 12 medaglie d'oro, 13 medaglie d'argento e 10 medaglie di bronzo."}
{"id": "5206704", "revid": "24823", "url": "https://it.wikipedia.org/wiki?curid=5206704", "title": "Wazoo", "text": "Wazoo \u00e8 un album dal vivo del cantautore e musicista Frank Zappa, pubblicato postumo nel 2007.\nSi tratta di un doppio CD contenente la registrazione di un concerto tenuto a Boston il 24 settembre 1972."}
{"id": "5206705", "revid": "1543377", "url": "https://it.wikipedia.org/wiki?curid=5206705", "title": "Turchia ai Giochi della XV Olimpiade", "text": "La Turchia ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 51 atleti impegnati in 4 discipline,\naggiudicandosi 2 medaglie d'oro e 1 medaglia di bronzo."}
{"id": "5206708", "revid": "767487", "url": "https://it.wikipedia.org/wiki?curid=5206708", "title": "Emanuelle e Lolita", "text": "Emanuelle e Lolita \u00e8 un film del 1978, diretto da Henri Sala.\nTrama.\nEmanuelle \u00e8 una donna d'affari francese che si reca in un Paese dell'Estremo Oriente per lavoro. L\u00e0 intreccia due piccanti relazioni: una con un pilota di elicotteri e l'altra con un affarista orientale, dal quale vuole ottenere alcuni favori. Tra essi viene a inserirsi Thiwa, una giovane del luogo ribattezzata Lolita per il suo comportamento che, impietosendo Emanuelle, va a vivere a casa sua e intreccia a sua volta una relazione con entrambi gli uomini. In realt\u00e0, la sua \u00e8 una forma d'invidia verso Emanuelle, bella, ricca e occidentale."}
{"id": "5206711", "revid": "965985", "url": "https://it.wikipedia.org/wiki?curid=5206711", "title": "One Shot Deal", "text": "One Shot Deal \u00e8 un album dal vivo del cantautore e musicista Frank Zappa, pubblicato postumo nel 2008.\nTracce.\nTutte le tracce sono di Frank Zappa tranne dove indicato."}
{"id": "5206712", "revid": "736476", "url": "https://it.wikipedia.org/wiki?curid=5206712", "title": "Ungheria ai Giochi della XV Olimpiade", "text": "L\u2019Ungheria ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952,\ncon una delegazione di 189 atleti, di cui 27 donne, impegnati in 15 discipline,\naggiudicandosi 16 medaglie d'oro, 10 medaglie d'argento e 16 medaglie di bronzo."}
{"id": "5206714", "revid": "124319120", "url": "https://it.wikipedia.org/wiki?curid=5206714", "title": "Unione Sovietica ai Giochi della XV Olimpiade", "text": "L\u2019Unione Sovietica ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952,\ncon una delegazione di 295 atleti, di cui 40 donne, impegnati in 18 discipline,\naggiudicandosi 22 medaglie d'oro, 30 medaglie d'argento e 19 medaglie di bronzo."}
{"id": "5206719", "revid": "287204", "url": "https://it.wikipedia.org/wiki?curid=5206719", "title": "Joe's Menage", "text": "Joe's Menage \u00e8 un album dal vivo del cantautore e musicista Frank Zappa, pubblicato postumo nel 2008.\nIl disco contiene materiale inedito registrato durante un concerto tenuto il 1\u00ba novembre 1975 a Williamsburg (Virginia).\nTracce.\nTutte le tracce sono di Frank Zappa."}
{"id": "5206721", "revid": "580", "url": "https://it.wikipedia.org/wiki?curid=5206721", "title": "Tamoya virulenta", "text": ""}
{"id": "5206723", "revid": "228587", "url": "https://it.wikipedia.org/wiki?curid=5206723", "title": "Australia ai Giochi della XV Olimpiade", "text": "L\u2019Australia ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952,\ncon una delegazione di 81 atleti, di cui 10 donne, impegnati in 12 discipline,\naggiudicandosi 6 medaglie d'oro, 2 medaglie d'argento e 3 medaglie di bronzo."}
{"id": "5206724", "revid": "1543377", "url": "https://it.wikipedia.org/wiki?curid=5206724", "title": "Nuova Zelanda ai Giochi della XV Olimpiade", "text": "La Nuova Zelanda ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 14 atleti, di cui 2 donne, impegnati in 5 discipline,\naggiudicandosi 1 medaglia d'oro, e 2 medaglie di bronzo."}
{"id": "5206734", "revid": "57342", "url": "https://it.wikipedia.org/wiki?curid=5206734", "title": "Gaetano Colucci", "text": ""}
{"id": "5206736", "revid": "729019", "url": "https://it.wikipedia.org/wiki?curid=5206736", "title": "Philly '76", "text": "Philly '76 \u00e8 un album dal vivo del cantautore e musicista Frank Zappa, pubblicato postumo nel 2009.\nIl disco contiene materiale registrato a Philadelphia il 29 ottobre 1976."}
{"id": "5206738", "revid": "34392", "url": "https://it.wikipedia.org/wiki?curid=5206738", "title": "Il Capitale nel XXI secolo", "text": ""}
{"id": "5206741", "revid": "965985", "url": "https://it.wikipedia.org/wiki?curid=5206741", "title": "Greasy Love Songs", "text": "Greasy Love Songs \u00e8 un album discografico di raccolta del cantautore e musicista Frank Zappa, pubblicato postumo nel 2010.\nIl disco contiene materiale risalente al periodo di registrazione del disco \"Cruising with Ruben &amp; the Jets\", brani inediti e audio-documenti."}
{"id": "5206745", "revid": "174925", "url": "https://it.wikipedia.org/wiki?curid=5206745", "title": "Selva di Naimi\u1e63\u0101ra\u1e47ya", "text": "La selva di Naimi\u1e63\u0101ra\u1e47ya o Naimi\u1e63\u0101(Devanagari: \u0928\u0948\u092e\u093f\u0937\u093e\u0930\u0923\u094d\u092f) era un'antica selva indiana menzionata nel testo sacro del Mah\u0101bh\u0101rata e nei Pur\u0101\u1e47a. Era ubicata sulle rive del fiume Gomati nello stato di Uttar Pradesh.\nSi trovava tra il regno di Panchala ed il regno di Kosala. L'intera narrazione del Mah\u0101bh\u0101rata ebbe luogo in queste foreste, durante un convegno di sapienti presieduto dal saggio Saunaka per la causa della pace del mondo e di alleviare le conseguenze nefaste della ventura Et\u00e0 di Kali. In questa riunione Ugrasrava Sauti narr\u00f2 l'intero Mah\u0101bh\u0101rata, la storia del grande re dei Bharata, dinastia dei Saunaka. La parte centrale di questa storia era la storia dei Kaurava e dei Pandava e la loro guerra di Kurukshetra\". In questa selva, il famoso Saunaka Rishi, che scrisse pure gli \u015bloka di lode per Sri Shiva, cant\u00f2 tutti i versi dell'attuale Mah\u0101bh\u0101rata, il quale fu scritto dal saggio Ugrasravas Sauti, in un solo respiro. Una menzione posteriore di Naimi\u1e63\u0101ra\u1e47ya viene colta nel R\u0101m\u0101ya\u1e47a. Il colofone del sesto Yuddha-kanda del R\u0101m\u0101ya\u1e47a menziona che Lav e Kush, i figli di Ram narrarono il poema epico di Valmiki a Naimi\u1e63\u0101ra\u1e47ya nell'Ashmavedha-yajna. Ricercando geograficamente l'ubicazione attuale, la foresta di Naimi\u1e63\u0101 \u00e8 detta situarsi nel distretto di Sitapur in Uttar Pradesh, India."}
{"id": "5206747", "revid": "965985", "url": "https://it.wikipedia.org/wiki?curid=5206747", "title": "Congress Shall Make No Law...", "text": "Congress Shall Make No Law... \u00e8 un album discografico spoken word del cantautore e musicista Frank Zappa, pubblicato postumo nel 2010.\nIl disco.\nIl disco contiene una testimonianza di Zappa relativa a un discorso fatto il 19 settembre 1985 davanti al United States Senate Committee on Commerce, Science, and Transportation (Comitato del Senato statunitense per commercio, scienze e trasporti). \nNel discorso Zappa ha criticato il Parents Music Resource Center nato in quel periodo con lo scopo di valutare i prodotti discografici sotto il profilo morale e educativo."}
{"id": "5206751", "revid": "965985", "url": "https://it.wikipedia.org/wiki?curid=5206751", "title": "Feeding the Monkies at Ma Maison", "text": "Feeding the Monkies at Ma Maison \u00e8 un album discografico del cantautore e musicista Frank Zappa, pubblicato postumo nel 2011."}
{"id": "5206755", "revid": "965985", "url": "https://it.wikipedia.org/wiki?curid=5206755", "title": "Finer Moments", "text": "Finer Moments \u00e8 un album discografico di raccolta del cantautore e musicista Frank Zappa, pubblicato postumo nel 2012."}
{"id": "5206759", "revid": "151734", "url": "https://it.wikipedia.org/wiki?curid=5206759", "title": "Anaplastic lymphoma kinase", "text": ""}
{"id": "5206764", "revid": "287204", "url": "https://it.wikipedia.org/wiki?curid=5206764", "title": "Leonardo Salimbeni (1829-1889)", "text": "Docente di geografia e storia naturale presso il collegio San Carlo di Modena, fu membro dell'Accademia di Scienze, Lettere ed Arti di Modena e sindaco di Nonantola.\nFu anche direttore dei Telegrafi del governo provvisorio per la provincia di Mantova.\nInsieme allo zoologo Giovanni Canestrini cur\u00f2 la prima traduzione italiana dell'opera darwiniana \"L'origine delle specie\"."}
{"id": "5206765", "revid": "62004", "url": "https://it.wikipedia.org/wiki?curid=5206765", "title": "Giuseppe Graglia", "text": "Carriera.\nNato in Piemonte, crebbe in Lussemburgo dove si era trasferito con la sua famiglia. \nPass\u00f2 professionista nel 1930, specializzandosi nelle corse di un giorno. Le sue vittorie pi\u00f9 importanti furono le due Milano-Torino (1931-1933).\nRitiratosi nel 1935 a soli 26 anni, divenne direttore sportivo della Legnano, dove diresse Gino Bartali e fece esordire tra i professionisti Fausto Coppi."}
{"id": "5206767", "revid": "6923", "url": "https://it.wikipedia.org/wiki?curid=5206767", "title": "Parksmania Awards", "text": "I Parksmania Awards sono i pi\u00f9 importanti premi italiani dedicati ai parchi di divertimento, assegnati dalla testata giornalistica online \"Parksmania.it\" a partire dal 2000. Il premio considera chi, nell'arco della stagione, si \u00e8 distinto nel proprio settore, sia in ambito italiano che in quello europeo. Sono da considerare come gli \"Oscar del divertimento\" in Italia, gli equivalenti nazionali dell'Applause Award. La prima cerimonia di premiazione si \u00e8 svolta nel corso della Fiera internazionale Euro Amusement Show 2003 per la stagione 2002, dopodich\u00e9, nei due anni successivi, si \u00e8 svolta in occasione della Borsa Internazionale del Turismo di Milano (BIT). Nel 2005 l'evento si \u00e8 spostato a Mirabilandia e negli anni successivi si sono alternati come location alcuni tra i pi\u00f9 importanti parchi di divertimento italiani (Movieland, Gardaland, Rainbow MagicLand, Castello di Gropparello, Leolandia).\nRegolamento e categorie.\nLa commissione che assegna i premi \u00e8 composta da sette membri della redazione della testata giornalistica. Ogni anno questi membri vanno a visitare i parchi italiani ed esteri, per testare e giudicare le innovazioni apportate e la preparazione del personale. Le categorie principali sono:\nA questi premi si aggiungono poi altri premi speciali che la commissione assegna ai parchi per le \"iniziative imprenditoriali\": solitamente, questo premio viene assegnato ai parchi cosiddetti minori che, nonostante le non grandi disponibilit\u00e0 finanziarie, si attrezzano con novit\u00e0 ogni anno.\nAlbo d'Oro.\nStagione 2002.\nPremi speciali a Aquapark Zambrone, Movieland Studios e Parco Giardino Sigurt\u00e0.\nStagione 2003.\nPremi speciali a Felisia, Mirabilandia Beach, Oltremare e Parc Ast\u00e9rix in Francia.\nStagione 2004.\nPremi speciali a Acquario di Cattolica, Aqualandia, Castello di Gropparello, Edenlandia, Etnaland e Fiabilandia.\nStagione 2005.\nPremi speciali a Aqualandia, Le Caravelle, Le Cupole Lido, Gulliverlandia, Le Vele e Zoomarine.\nStagione 2006.\nPremi speciali a Giancarlo Casoli, al tempo direttore di \"Mirabilandia\", e Saverio Mancini, proprietario dell\"'Aquapark Zambrone\".\nStagione 2007/2008.\n\"Nota: fino al 2007 i premi venivano consegnati nel mese di maggio e si riferivano alla stagione precedente, rendendo quindi impossibile per i parchi premiati l'inserimento dei loghi dei premi all'interno del materiale pubblicitario della nuova stagione, che viene mandato in stampa gi\u00e0 a gennaio/febbraio. Per questo motivo l'edizione 2008 viene spostata al 20 settembre (a Gardaland) e vengono accorpate sia la stagione precedente (2007) che quella corrente (2008). Da questo momento in poi tutte le successive edizioni si svolgeranno nel periodo autunnale o invernale del medesimo anno preso in esame per rilasciare i premi.\"\nPremi speciali a Cavallino Matto e Minitalia Leolandia.\nStagione 2009.\nPremi speciali a Miragica e a Cesare Pelucchi, come primo presidente d Gardaland e rappresentante dei soci fondatori di \"Gardaland\".\nStagione 2010.\nPremi speciali a Zamperla, Alfa Park e Investindustrial.\nStagione 2011.\nPremi speciali a AcquaVillage Cecina, Aquaworld, Le Vele, Zoom e a Giorgio Tauber, per vent'anni direttore di \"Gardaland\".\nStagione 2012.\nPremi speciali a AcquaVillage Cecina, AcquaVillage Follonica, Aquafollie, Aquardens, Le Caravelle, Cavallino Matto, Etnaland, Italia in Miniatura, Zoom e a Ferruccio Bighelli, fondatore del Parco Cavour.\nStagione 2013.\nPremi speciali a AcquaPark Egnazia, Acquario di Genova, Acquazzurra, Parco Cavour, Splash &amp; Spa di Tamaro in Svizzera, Zoom e a Luciano Nicolis, fondatore del \"Museo Nicolis\".\nStagione 2014.\nPremi speciali a Acquapark Ippocampo, Acquapark Odissea 2000, AcquaVillage Cecina, Aqualandia, Caneva Aquapark, Etnaland, Istralandia in Croazia, Zoom e al Gruppo Costa Edutainment.\nStagione 2015.\nPremi speciali a AcquaVillage Follonica, Aqualandia, Carrisiland, Cavallino Matto, Movieland Studios, Rainbow Magicland e ad Armando Tamagnini, creatore del Bruco Mela.\nParksmania Career Special Awards 2016.\nIn occasione dello \"IAAPA Spring Forum\", nel maggio 2016, \"Parksmania\" ha proposto un'edizione speciale europea dei suoi premi (in lingua inglese) presso il \"Gardaland Theatre\" del parco Gardaland. Ad essere insigniti del premio, numerose personalit\u00e0 dellamusement\" mondiale: tra di loro, il presidente \"IAAPA\" Paul Noland, Greg Hale, Paul Chatelot e Mike Whiters della \"Walt Disney Company\", la canadese Kathryn Woodcock, il presidente di \"EAASI\" e segretario tecnico di ANCASVI Gianni Chiari, Alfonso Amicabile di \"Canevaworld\", Cesare Avesani del \"Parco Natura Viva\" e Franco Carini\"', primo direttore artistico di \"Gardaland\" nel 1975."}
{"id": "5206773", "revid": "119438880", "url": "https://it.wikipedia.org/wiki?curid=5206773", "title": "Unione Sportiva Avellino 2000-2001", "text": "Questa voce raccoglie le informazioni riguardanti l'Unione Sportiva Avellino nelle competizioni ufficiali della stagione 2000-2001."}
{"id": "5206779", "revid": "47767", "url": "https://it.wikipedia.org/wiki?curid=5206779", "title": "Winfred", "text": ""}
{"id": "5206781", "revid": "287204", "url": "https://it.wikipedia.org/wiki?curid=5206781", "title": "Jorge Carrion", "text": ""}
{"id": "5206791", "revid": "105629348", "url": "https://it.wikipedia.org/wiki?curid=5206791", "title": "Radio Italia Summer Hits 2014", "text": "Radio Italia Summer Hits 2014 \u00e8 una compilation di Radio Italia pubblicata il 3 giugno 2014 da Solomusicaitaliana e distribuita da Sony Music."}
{"id": "5206804", "revid": "125571983", "url": "https://it.wikipedia.org/wiki?curid=5206804", "title": "Gila von Weitershausen", "text": "Biografia.\nTra cinema e - soprattutto - televisione, ha partecipato, spesso con ruoli da protagonista, a circa 150 differenti produzioni, a partire dalla fine degli anni cinquanta. Tra i suoi ruoli pi\u00f9 noti, figurano tra l'altro quello di Annemarie Matthiesen nella serie televisiva \"Il medico di campagna\" (1987-1995) e quello di Biggi Moenckeberg nella serie televisiva \"Biggi\" (1998).\nVita privata.\n\u00c8 stata sposata con l'attore Martin L\u00fcttge (1943-2017) ed \u00e8 stata la compagna del regista francese Louis Malle (dal quale ha avuto un figlio, Manuel Cuotemoc Malle, ora produttore cinematografico). Dopo il divorzio da Martin L\u00fcttge, con cui \u00e8 stata sposata dal 1966 al 1972, si \u00e8 sposata nel 1994 con Hartmut Wahle."}
{"id": "5206807", "revid": "767487", "url": "https://it.wikipedia.org/wiki?curid=5206807", "title": "Unione Sportiva Avellino 1999-2000", "text": "Questa voce raccoglie le informazioni riguardanti l'Unione Sportiva Avellino nelle competizioni ufficiali della stagione 1999-2000."}
{"id": "5206812", "revid": "3732", "url": "https://it.wikipedia.org/wiki?curid=5206812", "title": "Giovanniccio da Ravenna", "text": " \nBiografia.\nLa gran parte delle informazioni sul suo conto provengono dal \"Liber pontificalis Ecclesiae Ravennatis\", scritto da Agnello Ravennate, di cui era trisnonno.\nSecondo il pronipote era di origini nobili, ma questa affermazione \u00e8 stata messa in forte dubbio e potrebbe avere fini autocelebrativi. Ebbe comunque un ruolo di primo piano nella vita pubblica del tempo; ne sono un indizio la concessione di alcuni possedimenti a Rimini da parte dell'arcidiocesi di Ravenna, il ruolo di comando assunto dal figlio Giorgio nel 710 e il matrimonio della figlia Agnese con Basilio, altra importante figura militare.\nSempre sulla base di Agnello, Giovanni cominci\u00f2 ad affermarsi quando era adolescente, sotto l'esarca Teodoro II (al che \u00e8 possibile collocarne la nascita tra il 660 e il 670). L'occasione per essere presentato all'esarca si present\u00f2 quando mor\u00ec il notaio. Giovanniccio fu uno dei candidati a ricoprire l'incarico. Fu presentato all'esarca come ottimo scriba e oratore, nonch\u00e9 peritissimo sia della cultura greca che di quella latina.\nA prima vista Teodoro ne rimase deluso, essendo basso e di brutto aspetto. Venne comunque convinto a testarne le capacit\u00e0 e fu sottoposto a una serie di prove. Prima gli fu chiesto di leggere una lettera dell'imperatore scritta in greco; Giovanniccio non solo la lesse perfettamente, ma anzi chiese all'esarca se desiderasse anche una traduzione in latino. Successivamente gli venne chiesto di tradurre un documento dal latino al greco; ci riusc\u00ec senza difficolt\u00e0 e Teodoro, finalmente convinto, lo volle a sua completa disposizione. Questa vicenda desta un certo interesse storico poich\u00e9 suggerisce come la cultura greca fosse scarsamente diffusa nell'Esarcato di Ravenna, bench\u00e9 territorio dell'Impero Bizantino. Giovanniccio fu al servizio anche dell'arcivescovo di Ravenna, il quale gli chiese di spiegare i canti eseguiti durante le Sante Messe domenicali. Sappiamo, inoltre, che fu maestro di Illaro, notaio e \"scriniarius\" della Chiesa ravennate.\nTrascorsi tre anni presso Teodoro, la sua fama giunse sino all'imperatore Giustiniano II che lo convoc\u00f2 a Costantinopoli. In pochi giorni diede ulteriore prova delle sue doti e venne annoverato tra i \"primates\" del sovrano. Agnello lo ricorda anche per la generosit\u00e0 nei confronti di poveri, malati e istituzioni ecclesiastiche, nonch\u00e9 per la profonda fede. Pi\u00f9 tardi, nella lotta che oppose l'Impero all'arcivescovo Felice, che rivendicava l'autocefalia della Chiesa ravennate, Giovanniccio si schier\u00f2 con quest'ultimo. La reazione del sovrano lo invest\u00ec in pieno e nel 709-711, durante la repressione diretta dallo stratego di Sicilia Teodoro, venne imprigionato con Felice e altri notabili e deportato a Costantinopoli.\nQui Giustiniano II lo riconobbe e, dopo avergli infilato degli oggetti (non si sa di preciso che cosa perch\u00e9 il copista del \"Liber pontificalis\" salt\u00f2 un vocabolo) sotto le unghie delle mani, gli ordin\u00f2 di scrivere. Giovanniccio tracci\u00f2 non con l'inchiostro, ma col proprio sangue, un'invocazione a Dio perch\u00e9 lo liberasse dai suoi nemici e dal crudele imperatore, quindi gett\u00f2 il foglio in faccia al sovrano dicendogli di saziarsi con il suo sangue. Giustiniano lo fece subito giustiziare e Giovanniccio, prima di spirare, gli predisse che il giorno successivo sarebbe stato assassinato; e in effetti il sovrano mor\u00ec l'indomani durante una rivolta.\nLa ribellione scoppi\u00f2 nel dicembre 711 e quindi l'episodio dovette accadere poco prima di questa data. Fu sepolto presso la porta Aurea della capitale, dove Agnello, anni dopo, si rec\u00f2 a pregare.\nLo storico, parteggiando per l'antenato, descrive dettagliatamente l'uccisione di Giustiniano e l'oltraggio che sub\u00ec il suo cadavere. Il nuovo imperatore Filippico Bardane gli fece tagliare il capo che invi\u00f2 nei territori occidentali di Bisanzio, esaudendo cos\u00ec il desiderio della sorella di Giovanniccio di vedere la testa mozzata del tiranno.\nFrattanto anche Ravenna si era sollevata, l'esarca Giovanni Rizocopo era stato ucciso e Giorgio, figlio di Giovanniccio, fu messo a capo della difesa della citt\u00e0."}
{"id": "5206813", "revid": "599013", "url": "https://it.wikipedia.org/wiki?curid=5206813", "title": "Val\u00e9rie T\u00e9treault", "text": "Carriera.\nA livello juniores ha vinto 3 titoli ITF di singolare. Come professionista, nei tornei del Grande Slam ha ottenuto i suoi migliori risultati raggiungendo il primo turno nel singolare agli US Open nel 2009 e agli Australian Open del 2010. Si \u00e8 ritirata nel 2010, ritornando tuttavia sui campi per un brevissimo periodo l'anno dopo.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "5206817", "revid": "726373", "url": "https://it.wikipedia.org/wiki?curid=5206817", "title": "Racconti narrati due volte", "text": "Racconti narrati due volte (in originale inglese \"Twice-Told Tales\") \u00e8 una raccolta di racconti di Nathaniel Hawthorne pubblicata in due volumi, di cui il primo usc\u00ec nel 1837 e il secondo nel 1842. Il titolo si riferisce al fatto che questi racconti erano stati gi\u00e0 pubblicati in forma anonima su riviste letterarie o in raccolte annuali (soprattutto su \"The Token\", un libro strenna natalizio pubblicato a Boston da Samuel Griswold Goodrich dal 1829 al 1842).\nPare che il titolo volesse anche evocare William Shakespeare, laddove in \"Re Giovanni\" (atto III, scena 4), fa dire a un personaggio che \"Life is as tedious as a twice-told tale, / Vexing the dull ear of a drowsy man\".\nUna seconda edizione usc\u00ec nel 1842, con l'aggiunta di 21 nuovi racconti, e l'anno successivo al successo de \"La lettera scarlatta\" (1850) una terza, con l'aggiunta di una nuova prefazione."}
{"id": "5206819", "revid": "463686", "url": "https://it.wikipedia.org/wiki?curid=5206819", "title": "ANSAmed", "text": ""}
{"id": "5206839", "revid": "425388", "url": "https://it.wikipedia.org/wiki?curid=5206839", "title": "Racconti raccontati due volte", "text": ""}
{"id": "5206843", "revid": "205250", "url": "https://it.wikipedia.org/wiki?curid=5206843", "title": "Paolo Marzotto", "text": "Apparteneva alla famiglia dei Marzotto, noti imprenditori del settore tessile. Figlio del conte Gaetano Marzotto, per anni lavor\u00f2 all'interno del gruppo di famiglia di cui fu anche consigliere di amministrazione. Tuttavia si era gradualmente staccato dal settore tessile e della moda per dedicarsi alla sua vera passione, quella della produzione del vino. In giovent\u00f9 fu pilota automobilisticoprendendo parte a sei edizioni della Mille Migliamentre tra il 1954 e il 1969 fu presidente della squadra di calcio Marzotto, militante in Serie B e Serie C."}
{"id": "5206848", "revid": "463686", "url": "https://it.wikipedia.org/wiki?curid=5206848", "title": "ANSAMed", "text": ""}
{"id": "5206849", "revid": "599013", "url": "https://it.wikipedia.org/wiki?curid=5206849", "title": "Tom Barrise", "text": "Carriera.\nGiocatore.\nHa giocato nella Division I della NCAA nella Fairleigh Dickinson University; oltre che nella squadra di basket dell'universit\u00e0, giocava contemporaneamente anche in quella di calcio.\nAllenatore.\nPer un periodo ha lavorato come assistente ad East Carolina University. Dal 1985 al 1991 ha lavorato come assistente allenatore alla Fairfield University. Dal 1992 al 1995 ha allenato a Ramapo College, Division III della NCAA, e dal 1992 al 1996 ha svolto l'attivit\u00e0 di scout per i Cleveland Cavaliers; dopo un periodo di otto anni come scout della squadra (dal 1996 al 2004), dal 2004 al 2010 ha lavorato come assistente allenatore dei New Jersey Nets in NBA, e nel corso della stagione 2009-10 ha anche fatto da allenatore per 2 partite, chiuse con altrettante sconfitte, prima di essere sostituito da Kiki Vandeweghe, che l'ha tenuto con s\u00e9 come assistente fino a fine campionato. Dal 2010 al 2011 ha lavorato ai Nets come assistente del presidente del club Rod Thorne, mentre nella stagione 2011-12 \u00e8 tornato a fare il vice-allenatore dei Nets per una stagione. Nella stagione 2012-13 ha lavorato come scout per i Chicago Bulls. Dal 2014 al 2017 ha lavorato come scout per i Detroit Pistons."}
{"id": "5206868", "revid": "455046", "url": "https://it.wikipedia.org/wiki?curid=5206868", "title": "Agenzia europea GNSS", "text": ""}
{"id": "5206871", "revid": "287204", "url": "https://it.wikipedia.org/wiki?curid=5206871", "title": "US Open 2009 - Qualificazioni singolare femminile", "text": "Le qualificazioni del singolare femminile dell'US Open 2009 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale."}
{"id": "5206875", "revid": "136801", "url": "https://it.wikipedia.org/wiki?curid=5206875", "title": "Anna Lapushchenkova", "text": ""}
{"id": "5206876", "revid": "455046", "url": "https://it.wikipedia.org/wiki?curid=5206876", "title": "Agenzia comunitaria di controllo della pesca", "text": ""}
{"id": "5206893", "revid": "830939", "url": "https://it.wikipedia.org/wiki?curid=5206893", "title": "Ugo Benci", "text": "Biografia.\nNato da un'illustre famiglia senese verso il 1360, studi\u00f2 medicina e filosofia presso lo Studio senese e, dopo aver terminato gli studi, divenne professore di medicina prima a Siena, a partire dal 1395 circa, poi a Bologna e a Parma dal 1402 al 1416, per poi tornare a Siena dal 1417 e infine trasferirsi a Pavia dal 1422 al 1427. Insegn\u00f2 anche a Ferrara e a Parma, fu medico del re di Francia che lo chiam\u00f2 a Parigi e nel 1437 partecip\u00f2 alle discussioni del Concilio di Ferrara. Proprio a Ferrara mor\u00ec nel 1439.\nOpere.\nFra tutte le sue opere la pi\u00f9 degna di nota \u00e8 il \"Tractato utilissimo circa la conservazione della sanitade\", pubblicato per la prima volta a Milano nel 1481, ristampato pi\u00f9 volte; il libro fu dedicato probabilmente a Nicol\u00f2 III d'Este, del quale il Benci era medico. Nel trattato sono contenuti una serie di consigli d'igiene personale ed \u00e8 uno anche dei primi testi di medicina in volgare."}
{"id": "5206895", "revid": "690118", "url": "https://it.wikipedia.org/wiki?curid=5206895", "title": "T92 Light Tank", "text": ""}
{"id": "5206898", "revid": "836193", "url": "https://it.wikipedia.org/wiki?curid=5206898", "title": "Vossloh AG", "text": ""}
{"id": "5206903", "revid": "1687355", "url": "https://it.wikipedia.org/wiki?curid=5206903", "title": "Gail Brodsky", "text": "Carriera.\nNel corso della sua carriera ha vinto 6 titoli di singolare e 2 di doppio nel circuito ITF. Nei tornei del Grande Slam ha ottenuto i suoi migliori risultati raggiungendo il primo turno nel singolare agli US Open nel 2008 e nel 2009.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5206904", "revid": "329581", "url": "https://it.wikipedia.org/wiki?curid=5206904", "title": "Ugo Benzi", "text": ""}
{"id": "5206905", "revid": "287204", "url": "https://it.wikipedia.org/wiki?curid=5206905", "title": "Alpo Basket '99", "text": "L'Alpo Basket '99 \u00e8 una squadra di pallacanestro femminile di Alpo, frazione di Villafranca di Verona, in provincia di Verona. Partecipa alla Serie A2, sponsorizzata dalla Ecodent.\nStoria.\n\u00c8 sorta nel 1999 e dopo aver militato nelle serie inferiori C e B, nella stagione 2013-14 vince il campionato di A3 e viene promossa in Serie A2. Il 2014-15 raggiunge un buon risultato come esordiente, entrando anche nei play-off promozione.\nNelle due stagioni successive la squadra, dopo essersi classificata al settimo posto in \"regular season\", viene eliminata ai quarti di finale play-off.\nCronistoria.\nfonti: (primi anni), (dal 2005)\nPalazzetto.\nFino al 2016 la squadra usufruiva della palestra di Alpo, ma da settembre 2016 utilizza il palazzetto di Villafranca di Verona con capienza di oltre 1.400 spettatori seduti."}
{"id": "5206907", "revid": "1050742", "url": "https://it.wikipedia.org/wiki?curid=5206907", "title": "Simple Simon", "text": ""}
{"id": "5206911", "revid": "729019", "url": "https://it.wikipedia.org/wiki?curid=5206911", "title": "Corpo estraneo", "text": "In medicina, per corpo estraneo si intende un qualsiasi oggetto la cui origine \u00e8 al di fuori dell'organismo. La maggior parte dei casi di corpi estranei riguardano la loro presenza negli orifizi naturali degli organi cavi.\nI corpi estranei possono essere inerti o irritanti. Se irritano possono causare infiammazioni e cicatrici. Essi possono, inoltre, portare a infezioni nel corpo o proteggere gli agenti infetti dalle difese immunitarie dell'organismo. Essi possono ostacolare la perviet\u00e0 delle vie di passaggio naturali, sia per il loro ingombro, sia per il tessuto cicatriziale che provocano. Alcuni di essi possono essere anche tossici per l'organismo.\nSia i bambini che gli adulti sperimentano problemi causati da oggetti estranei che rimangono bloccati nel loro corpo. I bambini, in particolare, sono curiosi per natura e possono intenzionalmente mettere oggetti luccicanti, come monete o batterie a bottone, in bocca. L'effetto di un corpo estraneo pu\u00f2 essere molto diverso. Ad esempio, una moneta provoca pressione locale sul tessuto, ma in generale, la sua rimozione non \u00e8 considerata una emergenza medica. Una batteria a bottone, che pu\u00f2 essere di dimensioni molto simili ad una moneta, genera ioni idrossido all'anodo e quindi pu\u00f2 provocare un'ustione chimica gi\u00e0 dopo circa 2 ore , quindi se rimane bloccata in esofago si deve intervenire urgentemente."}
{"id": "5206912", "revid": "1305772", "url": "https://it.wikipedia.org/wiki?curid=5206912", "title": "Amazing (George Michael)", "text": "Amazing \u00e8 un brano musicale coscritto, arrangiato, prodotto e interpretato da George Michael.\nIl brano \u00e8 stato pubblicato nel marzo 2004 come singolo estratto dal quinto album in studio dell'artista, ossia \"Patience\". Il brano \u00e8 stato scritto e dedicato a Kenny Goss, compagno di George Michael.\nVideo.\nIl video musicale della canzone \u00e8 stato diretto da Matthew Rolston e girato a Londra, con l'uscita del singolo annunciata ad inizio 2004."}
{"id": "5206913", "revid": "599013", "url": "https://it.wikipedia.org/wiki?curid=5206913", "title": "Mallory Cecil", "text": "Carriera.\nNel corso della sua carriera ha vinto 2 titoli ITF di singolare e 2 di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare agli US Open nel 2009."}
{"id": "5206921", "revid": "965985", "url": "https://it.wikipedia.org/wiki?curid=5206921", "title": "Baby, Let's Play House", "text": ""}
{"id": "5206924", "revid": "122760117", "url": "https://it.wikipedia.org/wiki?curid=5206924", "title": "S. Pellegrino", "text": "S. Pellegrino \u00e8 un marchio di acqua minerale italiana di propriet\u00e0 di Sanpellegrino S.p.A., facente parte del gruppo Nestl\u00e9 Waters. L'acqua S. Pellegrino sgorga a San Pellegrino Terme, in provincia di Bergamo, a 358 metri sul livello del mare.\nStoria.\nL'esistenza della fonte di S. Pellegrino \u00e8 nota dall'Alto Medioevo: si documenta che anche Leonardo da Vinci, nel viaggio compiuto tra il 1482 e il 1512 nella Val Brembana, per effettuare uno studio sui corsi d'acqua lombardi per conto di Ludovico il Moro ebbe modo di menzionarle e disegn\u00f2 una carta dell'intera valle.\nL'acqua minerale naturale sgorga da tre sorgenti vicine tra loro (Palazzolo, Salaroli, e Fonte Vecchia): l'acqua imbottigliata da Sanpellegrino S.p.A. sgorga dalla sorgente Salaroli.\nLe prime analisi dell'acqua da parte di esperti nel settore vengono effettuate nel 1748 ma le potenziali propriet\u00e0 positive erano conosciute gi\u00e0 dai tempi di Leonardo da Vinci. Nel XIII secolo, infatti, i medici di tutto il nord Italia consigliavano ai propri pazienti di recarsi alla fonte della Val Brembana per curarsi. Queste propriet\u00e0 hanno attirato visitatori nel corso degli anni con un boom all'inizio del '900 che ha reso San Pellegrino Terme un luogo di villeggiatura, portando all'edificazione del Casin\u00f2, delle Terme e del Grand Hotel.\nUn trattato del 1839 cita le acque di San Pellegrino indicandole come consigliabili per le persone affette da malattie dei reni e delle vie urinarie.\nIl processo di imbottigliamento dell'acqua si ha a partire dal 1899, anno di nascita della Societ\u00e0 Anonima delle Terme, che favorisce l'inizio della produzione industriale e dell'esportazione, con bottiglie delle prodotte durante questa annata dedicate al mercato estero.\nA partire dal 1908 la rete di distribuzione si estende oltre le principali citt\u00e0 europee arrivando a Shanghai, Calcutta, al Cairo, a Tangeri, in Brasile, negli Stati Uniti, in Per\u00f9 e a Sydney.\nInizialmente la produzione era fatta totalmente a mano, gradualmente si inizia un processo di meccanizzazione che impiegava, nello specifico, un'\u00e9quipe tutta femminile. La prima macchina viene introdotta nel 1930 e la produzione cresce numericamente. Successivamente cominciano anche i processi di imballaggio per le spedizioni nei paesi della distribuzione.\nNel 1961 viene costruito lo stabilimento di San Pellegrino Terme, che oltre all'acqua minerale imbottiglia anche altre bevande con il marchio Sanpellegrino.\nCaratteristiche idrogeologiche della fonte.\nL'acqua assume la sua particolare composizione minerale grazie al contatto con i diversi tipi di roccia che incontra durante il suo percorso sotterraneo.\nLa zona di ricarica della fonte, ovvero la zona dove si infiltrano le precipitazioni atmosferiche, \u00e8 situata in una zona disabitata a una quota compresa tra i 1200 e i 1300\u00a0metri sul livello del mare. L'acqua segue poi un processo di infiltrazione attraverso le fessure dello strato di dolomia per diverse centinaia di metri, fino a intercettare il successivo deposito calcareo. Qui il flusso cambia direzione, seguendo un percorso orizzontale attraverso le rocce calcaree; l'aumento di temperatura che si verifica durante l'infiltrazione per via del gradiente geotermico, fa disciogliere nell'acqua i minerali presenti nello di rocce evaporitiche, prevalentemente composte da solfato di calcio. Nell'ultima fase del suo percorso l'acqua presenta una temperatura stabile di 26\u00a0\u00b0C (sia d'estate, sia d'inverno), grazie all'isolamento dall'ambiente esterno.\nCaratteristiche chimico-fisiche.\nDa un punto di vista chimico l'acqua S.Pellegrino pu\u00f2 essere considerata un'acqua solfato-bicarbonato-alcalino terrosa.\nLa bottiglia.\nElemento distintivo nella produzione della linea di acqua minerale da parte di Sanpellegrino \u00e8 il legame con l'origine storica di tale prodotto; per questo motivo il packaging delle bottiglie ha mantenuto nel corso del tempo alcuni elementi che fanno riferimento al legame storico sia con il territorio sia con le prime produzioni.\n\u00c8 possibile suddividere i prodotti in commercio attualmente in due macro categorie: Gamma Vetro e Gamma PET.\nGamma vetro.\nLe bottiglie di acqua minerale S.Pellegrino si caratterizzano per una forma rimasta nell'ultimo secolo fedele all'originale. Il prodotto si riconosce per quattro elementi chiave:\nGamma PET.\nProdotte nella stessa forma Vichy delle originali in vetro, sono studiate perch\u00e9 l\u2019effervescenza e il perlage siano gli stessi della gamma in vetro. Questo \u00e8 reso possibile anche dall'introduzione della tecnologia \"coating\", che consiste nel rivestire internamente le bottiglie PET con un film particolare e sottilissimo, che funziona come barriera alla fuoriuscita di anidride carbonica e ne preserva le qualit\u00e0 anche in situazioni climatiche particolarmente difficili. Introdotte verso la fine degli anni\u00a0'90, inizialmente erano disponibili solo nel formato standard da 50\u00a0centilitri che richiama in tutto l'aspetto delle classiche Vichy in vetro; dal 2006 vengono realizzate due nuove versioni: la 33\u00a0centilitri, pi\u00f9 innovativa nella forma ma caratterizzata dall'etichetta classica e dalla stella rossa, e la 75\u00a0centilitri, presente esclusivamente nella grande distribuzione.\nEdizioni speciali.\nNegli anni la classica bottiglia S.Pellegrino \u00e8 stata spesso oggetto di rivisitazioni e special edition; \n\u00c8 possibile identificare tre categorie che suddividono le occasioni per le quali sono nate queste particolari edizioni, alcune realizzate per la gamma vetro e altre per la PET: Collaborazioni con altri esempi di italianit\u00e0 nel mondo, partenariati ed eventi internazionali che hanno coinvolto San Pellegrino e infine Celebrazioni della storia aziendale."}
{"id": "5206931", "revid": "69139852", "url": "https://it.wikipedia.org/wiki?curid=5206931", "title": "Donald B. Redford", "text": ""}
{"id": "5206934", "revid": "767487", "url": "https://it.wikipedia.org/wiki?curid=5206934", "title": "Carlito alla conquista di un sogno", "text": "Carlito alla conquista di un sogno \u00e8 un film del 2008, diretto dal regista Jes\u00fas del Cerro.\nTrama.\nCarlito, un ragazzino di dodici anni, vive in un orfanotrofio e sogna di diventare un grande calciatore. Quando scopre che la Federazione Spagnola cerca nuovi talenti per la Nazionale che dovr\u00e0 partecipare ai prossimi campionati europei juniores, il ragazzo decide di partecipare alle selezioni. Sfortunatamente il direttore dell'orfanotrofio, il signor Hipolito, nega a Carlitos il permesso di uscire dall'istituto.\nGrazie per\u00f2 ai suoi amici, il custode Diego, grande appassionato di calcio, e Maite, l'aiutante dell'istituto che Diego ama in segreto, Carlito riesce, nascostamente, a partecipare alle selezioni. Dopo una serie di bugie Carlito viene selezionato nella squadra juniores della nazionale spagnola per partecipare al campionato.\nInfine tutto l'orfanotrofio viene a conoscenza di questa notizia, e il direttore impedisce a Carlito di giocare la finale contro la Germania. Dopo una serie di confessioni gli viene comunque concesso di partecipare alla finale, partita in cui il ragazzo fa vincere la propria squadra grazie ad un gol segnato su calcio di rigore, messo a segno proprio mentre viene arrestato il direttore dell'orfanotrofio."}
{"id": "5206937", "revid": "1924342", "url": "https://it.wikipedia.org/wiki?curid=5206937", "title": "Greatest Hits (Journey)", "text": "Greatest Hits \u00e8 un album discografico di raccolta del gruppo musicale rock statunitense Journey, pubblicato dalla casa discografica Columbia Records nel novembre del 1988.\nVendite.\nIl disco ha trascorso oltre 600 settimane nella classifica di vendita Billboard 200 ed \u00e8 stato certificato quindici volte disco di platino dalla RIAA.\nMusicisti.\nNote aggiuntive"}
{"id": "5206947", "revid": "838137", "url": "https://it.wikipedia.org/wiki?curid=5206947", "title": "Arrival (Journey)", "text": "Arrival \u00e8 l'undicesimo album discografico in studio del gruppo musicale rock statunitense Journey, pubblicato nel 2001 negli Stati Uniti e nel 2000 in Giappone.\nIl disco.\nIl disco \u00e8 stato registrato presso gli Avatar Studios di New York tra il 1999 e il 2000.\nSi tratta del primo disco realizzato con il nuovo vocalist Steve Augeri, sostituto di Steve Perry e con il batterista Deen Castronovo, che invece ha preso il posto di Steve Smith."}
{"id": "5206950", "revid": "767487", "url": "https://it.wikipedia.org/wiki?curid=5206950", "title": "The Man Who Made Good (film 1912)", "text": "The Man Who Made Good \u00e8 un cortometraggio muto del 1912 diretto da J. Searle Dawley.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 7 giugno 1912."}
{"id": "5206955", "revid": "348618", "url": "https://it.wikipedia.org/wiki?curid=5206955", "title": "Neftali (nome)", "text": "Origine e diffusione.\n\u00c8 un nome di tradizione biblica, portato nell'Antico Testamento da Neftali, figlio di Giacobbe e di Bila e capostipite dell'omonima trib\u00f9 d'Israele.\nEtimologicamente, il suo nome risale all'ebraico \u05e0\u05b7\u05e4\u05b0\u05ea\u05b8\u05dc\u05b4\u05d9 (\"Naftali\"), basato su \"naphtule\" (\"lotta\"), e vuol dire \"che lotta\".\nOnomastico.\nIl nome \u00e8 adespota, cio\u00e8 non \u00e8 portato da alcun santo, quindi l'onomastico ricade il 1\u00ba novembre, giorno di Ognissanti."}
{"id": "5206956", "revid": "123531479", "url": "https://it.wikipedia.org/wiki?curid=5206956", "title": "Cortes Apertas", "text": "Cortes Apertas (letteralmente \"Cortili aperti\") \u00e8 una manifestazione che si svolge nei fine settimana fra settembre e dicembre in 27 comuni della Provincia di Nuoro. Ogni settimana, in un diverso comune, le case storiche del paese aprono i loro cortili e tra questi si svolge un percorso enogastronomico e artistico. All'interno dei diversi cortili vengono rappresentati i mestieri tradizionali, quali la lavorazione della lana, la trebbiatura, la pulizia e la raccolta del grano, mentre nelle piazze del paese vengono allestiti spettacoli folkloristici di balli e canti popolari. Con il tempo la manifestazione \u00e8 diventata per i comuni uno degli appuntamenti pi\u00f9 importanti all'interno della stagione turistica, attirando decine di migliaia di visitatori da tutta la Sardegna.\nStoria.\nLa manifestazione \u00e8 nata nel 1996 ad Oliena su iniziativa dell'imprenditore locale Luigi Crisponi. La prima edizione prevedeva un programma di valorizzazione culturale-turistica del centro storico del paese attraverso la riscoperta delle \"\"cortes\", i cortili delle antiche case di cui i due borghi barbaricini sono particolarmente ricchi, che dovevano riacquistare centralit\u00e0 nel rilancio e nella promozione dei centri storici delle piccole comunit\u00e0 dell'interno dell'Isola, al fine di combattere un lento e inesorabile abbandono. Nei giorni della manifestazione vengono aperte ai visitatori le semplici case in pietra e calce, cortes in granito, adeguatamente riordinate e in alcuni casi restaurate, ove poter mostrare curiosi esempi architettonici, abitudini di vita passate, modalit\u00e0 di lavoro oltre alle tante ricchezze agroalimentari e artigianali del luogo. \nVisto il successo dell'iniziativa, dal 2000 questa \u00e8 stata via via estesa anche ad altri comuni del territorio assumendo la denominazione di \"Autunno in Barbagia\"\". I comuni coinvolti sono via via cresciuti (9 nel 2003, 15 nel 2004, 25 nel 2005, 27 nel 2006) sino ad arrivare nel 2017 all'attuale quota di 31 comuni e una frazione (Lollove, comune di Nuoro).\nL'obiettivo dichiarato della manifestazione \u00e8 quello di rilanciare il turismo nelle zone interne della Sardegna in un periodo di bassa stagione come l\u2019autunno.\nPaesi coinvolti.\nI paesi coinvolti nel circuito di \"Autunno in Barbagia\" sono 32, ricadenti in un\u2019area che comprende le regioni storiche della Barbagia, del Gennargentu e del Mandrolisai, nel cuore della provincia di Nuoro:"}
{"id": "5206957", "revid": "47767", "url": "https://it.wikipedia.org/wiki?curid=5206957", "title": "Naftali", "text": ""}
{"id": "5206958", "revid": "767487", "url": "https://it.wikipedia.org/wiki?curid=5206958", "title": "Pieces of You", "text": "Pieces of You \u00e8 il primo album discografico in studio della cantautrice statunitense Jewel, pubblicato nel 1995.\nIl disco.\nIl disco \u00e8 stato prodotto da Ben Keith (collaboratore di Neil Young) e pubblicato dalla Atlantic Records.\nI singoli \"Who Will Save Your Soul\" e \"You Were Meant for Me\" sono stati diffusi tra il giugno e il novembre 1996.\nRiguardo alle vendite, l'album ha ottenuto uno straordinario successo negli Stati Uniti, raggiungendo la posizione numero 4 della Billboard 200 e venendo certificato dodici volte disco di platino dalla RIAA."}
{"id": "5206960", "revid": "47767", "url": "https://it.wikipedia.org/wiki?curid=5206960", "title": "Neftal\u00ed", "text": ""}
{"id": "5206967", "revid": "767487", "url": "https://it.wikipedia.org/wiki?curid=5206967", "title": "The Wop", "text": "The Wop \u00e8 un cortometraggio muto del 1913.\nProduzione.\nIl film fu prodotto dalla Independent Moving Pictures Co. of America (IMP).\nDistribuzione.\nDistribuito dalla Universal Film Manufacturing Company, il film - un cortometraggio in una bobina - usc\u00ec nelle sale cinematografiche statunitensi il 10 luglio 1913."}
{"id": "5206968", "revid": "205250", "url": "https://it.wikipedia.org/wiki?curid=5206968", "title": "B\u00e1rbara V\u00e9lez", "text": "Conosciuta anche come Barbie o Barbarita.\nBiografia.\nNata il 18 giugno 1994, nel quartiere di Quilmes, a Buenos Aires. Figlia di Alejandro Pucheta e Nazarena V\u00e9lez. Ha due fratelli pi\u00f9 piccoli da parte di sua madre, Gonzalo e Thiago.\nCarriera.\nBarbara debutt\u00f2 all'et\u00e0 di 16 anni. Da quando aveva 17 anni in poi ha lavorato per marchi d'abbigliamento, nell'estate 2011, per una delle opere di Gerardo Sofovich e Ren\u00e9 Bertrand, \"Flor de pito\", interpretando Lola Minicicci. Nel 2012, B\u00e0rbara interpreta il personaggio di una \"fan\", nella commedia teatrale di Pedro Afonso, \"Despedida de soltero\".\nHa debuttato in televisione nel 2013 nella serie tv \"Los Grimaldi\", interpretata e prodotta da sua madre Nazarena V\u00e9lez in onda sul Canal 9, ha anche preso parte alle opere teatrali del ciclo.\n\u00c8 stata una delle co-protagoniste della opera teatrale della commedia \"Familia de mujeres\", insieme alle attrici: Luisa Kuliok, Hayd\u00e9e Padilla, Gladys Florimonte, Luisa Albinoni, Dalma Maradona e Ernestina Pais per citarne alcune. Nel 2014 \u00e8 nella telenovela \"Una famiglia quasi perfetta\" che ha come protagonisti Gustavo Berm\u00fadez e Ana Mar\u00eda Orozco, dove Barbie interpreta il personaggio di Olivia Navarro, la figlia di Pablo Navarro e Mabel Gonz\u00e0les, interpretati rispettivamente da Fabi\u00e1n Vena e Adriana Salonia in onda su Telefe."}
{"id": "5206969", "revid": "125466664", "url": "https://it.wikipedia.org/wiki?curid=5206969", "title": "Grassetto da lavagna", "text": "Il grassetto da lavagna (noto anche con la forma inglese \"blackboard bold\") \u00e8 una famiglia di tipi di carattere usata comunemente per scrivere le lettere in stampatello maiuscolo in alcune notazioni matematiche (tipicamente per indicare alcuni insiemi numerici particolari). La caratteristica delle lettere in grassetto da lavagna \u00e8 quello di avere alcune aste raddoppiate, tipicamente quelle verticali o oblique.\nStoria.\nIl grassetto da lavagna nasce dalla tecnica usata per evidenziare in grassetto le lettere quando si scrive su una lavagna con il gessetto, raddoppiando le aste delle lettere o scrivendo con il gesso di traverso piuttosto che con l'estremit\u00e0. Nella tipografia a macchina da scrivere l'effetto di grassetto era invece tipicamente ottenuto ribattendo due volte ogni lettera con un leggero offset tra le due battiture. Questo metodo per ottenere manualmente un effetto tipografico \u00e8 stato poi riassorbito dalla stessa tipografia come nuovo stile dei caratteri, probabilmente a partire dalla pubblicazione del testo di analisi complessa di Gunning e Rossi (1965). L'origine dell'attribuzione \u00e8 talvolta attribuita a Nicolas Bourbaki ma, mentre i componenti del collettivo usavano o sostenevano la notazione nelle proprie pubblicazioni personali, i libri a nome di Bourbaki usavano solitamente il normale grassetto.\nAlcuni matematici non riconoscono distinzione fra il grassetto da lavagna e il comune grassetto, considerando il primo solo un metodo per raffigurare manualmente il grassetto alla lavagna, e impiegano solo il secondo nella produzione scritta. In merito, la 14\u00aa edizione (1993) del Chicago Manual of Style consiglia di \"confinare l'uso del grassetto da lavagna all'aula\", mentre l'edizione successiva (2003) indica che \"i simboli open-faced sono riservati per i sistemi numerici familiari\".\nCodifica.\nNel software tipografico TeX, standard de facto per la composizione tipografica di testi scientifici, il grassetto da lavagna viene tipicamente ottenuto impiegando il comando codice_1 fornito dal package codice_2, che include i font della American Mathematical Society. Ad esempio il codice codice_3 produce formula_1.\nIn Unicode, nel Basic Multilingual Plane (BMP) sono codificate nell'area \"Letterlike Symbols (2100\u2013214F)\" le lettere maiuscole in grassetto da lavagna di impiego pi\u00f9 comune (C, H, N, P, Q, R e Z), indicate come DOUBLE-STRUCK CAPITAL C ecc. I restanti caratteri sono codificati in grassetto da lavagna fuori dal BMP: le maiuscole (eccetto quelle gi\u00e0 presenti nel BMP) tra codice_4 e codice_5, le minuscole tra codice_6 e codice_7 e le cifre numeriche tra codice_8 e codice_9.\nLa seguente tabella riporta i caratteri Unicode in grassetto da lavagna, confrontati con il tipico rendering in LaTeX e indica l'interpretazione matematica, che in questo stile \u00e8 quasi univoca e universale.\nIn aggiunta, la lettera greca mi in grassetto da lavagna (non presente nella codifica Unicode) viene usata a volte per indicare il gruppo delle radici dell'unit\u00e0."}
{"id": "5206970", "revid": "767487", "url": "https://it.wikipedia.org/wiki?curid=5206970", "title": "Rude Club", "text": "Rude Club \u00e8 l'album della Oi! band Klasse Kriminale uscito nel 2014\nFormati e ristampe.\nL'album \u00e8 uscito sia in edizione Cd che Lp"}
{"id": "5206971", "revid": "506294", "url": "https://it.wikipedia.org/wiki?curid=5206971", "title": "Chinmoy Kumar Ghose", "text": ""}
{"id": "5206972", "revid": "506294", "url": "https://it.wikipedia.org/wiki?curid=5206972", "title": "Chinmoy Ghose", "text": ""}
{"id": "5206973", "revid": "506294", "url": "https://it.wikipedia.org/wiki?curid=5206973", "title": "Shri Chinmoy", "text": ""}
{"id": "5206975", "revid": "228587", "url": "https://it.wikipedia.org/wiki?curid=5206975", "title": "Breathless (Kenny G)", "text": "Breathless \u00e8 il sesto album discografico in studio del sassofonista statunitense Kenny G, pubblicato nel 1992.\nIl disco.\nIl disco \u00e8 stato pubblicato dalla Arista Records.\nHa avuto grande successo negli Stati Uniti, in quanto \u00e8 stato certificato disco di diamante dalla RIAA (oltre 12 milioni di copie vendute).\nIl brano \"Forever in Love\" ha vinto il Grammy Awards 1994 come \"miglior composizione strumentale\"."}
{"id": "5206976", "revid": "965985", "url": "https://it.wikipedia.org/wiki?curid=5206976", "title": "Breathless (album Kenny G)", "text": ""}
{"id": "5206977", "revid": "965985", "url": "https://it.wikipedia.org/wiki?curid=5206977", "title": "Best of The Doobies", "text": ""}
{"id": "5206988", "revid": "206466", "url": "https://it.wikipedia.org/wiki?curid=5206988", "title": "Saarland ai Giochi della XV Olimpiade", "text": ""}
{"id": "5206990", "revid": "585241", "url": "https://it.wikipedia.org/wiki?curid=5206990", "title": "Khirghisi", "text": ""}
{"id": "5206992", "revid": "93556", "url": "https://it.wikipedia.org/wiki?curid=5206992", "title": "Stingray (carro armato)", "text": "Lo Stingray \u00e8 un carro armato leggero (o carro da battaglia economico) prodotto dalla ex Cadillac Gage, ora Textron Marine &amp; Land Systems. Questo carro fu specificatamente progettato per utilizzare componenti comuni ad altri mezzi corazzati americani al fine di ridurne i costi. Realizzato inizialmente per il programma \"Armored Gun System\" dell'US Army, l'unico utilizzatore \u00e8 il Reale esercito thailandese.\nStingray I.\nIl programma \"Stingray\" fu lanciato nel 1983, con il primo prototipo pronto nell'agosto 1984. Al 2004 l'unico paese ad utilizzare il mezzo \u00e8 la Thailandia, con un ordine di 106 carri consegnati tra il 1988 ed il 1990. Il carro \u00e8 armato di un cannone inglese L7A3 rigato da 105 mm di calibro. Per quanto riguarda le prestazioni, la velocit\u00e0 massima \u00e8 di 71 km/h, con una pendenza massima superabile del 60%; il gradino massimo \u00e8 di 82 cm, mentre la profondit\u00e0 di guado superabile \u00e8 di 107 cm.\nStingray II.\nLo \"'Stingray II\" \u00e8 una versione migliorata dello \"Stingray\", sviluppata da Cadillac Gage come private venture per un mezzo corazzato destinato all'esportazione. La corazzatura, bench\u00e9 sottile, risulta adeguata per gli impieghi di cavalleria, ricognizione e supporto di fuoco per la fanteria leggera; infatti \u00e8 resistente ai proiettili perforanti da 14,5 mm. Ulteriore protezione pu\u00f2 essere ottenuta installando piastre di corazzatura aggiuntiva. Il raggio operativo \u00e8 aumentato di 40 km alla velocit\u00e0 di 48 km/h. Inoltre la potenza del motore dello \"Stingray II\" \u00e8 portata a 550\u00a0hp a 2.300 rpm.\nDescrizione.\nL'armamento principale \u00e8 costituito da una versione a bassa pressione del cannone rigato inglese Royal Ordnance L7 da 105\u00a0mm, installato in una torretta con asservimenti elettro-idraulici duplicati, per ridondanza, a capocarro e cannoniere, con backup manuale. Le dimensioni della torretta sono pensate per essere retrofittata sui carri leggeri M41 Walker Bulldog e M551 Sheridan. Per il cannone \u00e8 disponibile un sistema di stabilizzazione su due assi. La dotazione di munizioni \u00e8 di 8 proietti nella torretta, pi\u00f9 24 colpi nella riservetta posta nello scafo. L'armamento secondario comprende una mitragliatrice da 7,62 mm coassiale, con una riserva di 2.400 colpi, e una mitragliatrice Browning M2 da 12,7 antiaerea sul portello del capocarro, con una dotazione di 1.100 colpi. Il sistema di puntamento per il cannoniere \u00e8 composto da una camera termica diurna/notturna \"Hugues Hire\" della Hughes Electronics, stabilizzata su due assi, con telemetro laser integrato. Il capocarro dispone di sette iposcopi, oltre ad un display che ripete le immagini della termocamera del cannoniere. Il treno di rotolamento \u00e8 formato da 6 piccole ruote portanti, ruota motrice posteriore e tre ruotini reggi-cingolo.\nI principali miglioramenti introdotti sullo \"Stingray II\" sono un sistema digitale di controllo del fuoco pi\u00f9 performante, equipaggiamento NBC, mobilit\u00e0 migliorata e superiori capacit\u00e0 di ingaggio del bersaglio. La protezione \u00e8 aumentata sia dalla corazzatura migliorata, capace di resistere a colpi da 23\u00a0mm, che dall'installazione sulla torretta di 16 tubi lanciagranate fumogene, 8 per ogni lato."}
{"id": "5206996", "revid": "767487", "url": "https://it.wikipedia.org/wiki?curid=5206996", "title": "Master and Pupil", "text": "Master and Pupil \u00e8 un cortometraggio muto del 1912 diretto da J. Searle Dawley.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 28 giugno 1912."}
{"id": "5206997", "revid": "247222", "url": "https://it.wikipedia.org/wiki?curid=5206997", "title": "Leonardo Salimbeni (ingegnere)", "text": ""}
{"id": "5207002", "revid": "1924342", "url": "https://it.wikipedia.org/wiki?curid=5207002", "title": "All of Me (John Legend)", "text": "All of Me \u00e8 un singolo del cantante statunitense John Legend, pubblicato il 12 agosto 2013 come terzo estratto dal quarto album in studio \"Love in the Future\".\nIl singolo \u00e8 uno dei brani pi\u00f9 venduti della storia con circa 12,3 milioni di vendite.\nDescrizione.\nIl brano \u00e8 stato coscritto con Toby Gad e coprodotto da Dave Tozer. Si tratta di una dedica alla moglie del cantante, la modella Chrissy Teigen.\nHa raggiunto la vetta della Billboard Hot 100 statunitense nel maggio 2014.\nVideo musicale.\nIl videoclip del brano \u00e8 stato girato sul lago di Como alcuni giorni prima del matrimonio di John Legend con Teigen. Alla fine del video vi sono proprio alcune immagini del loro matrimonio."}
{"id": "5207005", "revid": "729019", "url": "https://it.wikipedia.org/wiki?curid=5207005", "title": "Armored Gun System", "text": "Il Armored Gun System era una competizione lanciata negli anni ottanta per un carro armato leggero, che avrebbe dovuto rimpiazzare il M551 Sheridan dell'82nd Airborne Division e gli HMMWV armati di missili filoguidati anticarro BGM-71 TOW del 2nd Cavalry Regiment.\nLa Cadillac Gage offr\u00ec il suo Stingray, con tradizionale equipaggio di 4 uomini. La FMC Corporation propose il Close combat Vehicle Light (CCVL), con una configurazione su 3 uomini. La Teledyne present\u00f2 l'Expeditionary tank, con innovativa torretta telecomandata ed equipaggio ridotto a due persone. Nel 1992 fu selezionato il progetto della FMC, che assunse la denominazione di M8 Armored Gun System."}
{"id": "5207007", "revid": "690118", "url": "https://it.wikipedia.org/wiki?curid=5207007", "title": "Armore Gun System", "text": ""}
{"id": "5207008", "revid": "1546219", "url": "https://it.wikipedia.org/wiki?curid=5207008", "title": "Gessetto", "text": "Il gessetto o gesso \u00e8 una stecca di solfato di calcio usata come materiale di scrittura su superfici adatte, tipicamente sulle lavagne. Il gessetto da lavagna \u00e8 tipicamente bianco, ma si trova in commercio in numerosi colori differenti.\nI gessetti vengono anche utilizzati per scrivere sul cemento e sui marciapiedi (in inglese \"sidewalk chalk drawing\"). Il disegno con il gesso \u00e8 un fenomeno di arte di strada al centro di eventi e concorsi. Artisti come Kurt Wenner, Ellis Gallagher e Julian Beever hanno realizzato complessi graffiti con gessetti e pastelli, spesso sfruttando l'anamorfismo."}
{"id": "5207011", "revid": "440860", "url": "https://it.wikipedia.org/wiki?curid=5207011", "title": "Oberpfaffenhofen", "text": ""}
{"id": "5207012", "revid": "599013", "url": "https://it.wikipedia.org/wiki?curid=5207012", "title": "Philip Bach", "text": "Carriera.\nClub.\nTrascorse l'intera carriera in Inghilterra.\nNazionale.\nConta una presenza con la nazionale inglese, collezionata nel 1899."}
{"id": "5207018", "revid": "767487", "url": "https://it.wikipedia.org/wiki?curid=5207018", "title": "Wesley Witherspoon", "text": "Carriera.\nHigh school e college.\nDopo aver giocato nella Berkmar High School ha giocato dal 2008 al 2012 a Memphis, nella Division I della NCAA; nel corso del quadriennio ha giocato in totale 121 partite con una media di 23,6 minuti a partita, facendo registrare medie di 8,2 punti, 3,7 rimbalzi, 1,1 assist, 1,2 palle recuperate e 0,5 stoppate a partita.\nProfessionista.\nSi dichiara eleggibile per il Draft NBA 2012, nel quale non viene scelto da nessuna squadra; nella \"pre-season\" della stagione 2012-13 ha fatto parte per un breve periodo del roster dei San Antonio Spurs, con i quali non \u00e8 per\u00f2 mai sceso in campo in partite NBA. Dopo essere stato tagliato \u00e8 passato ai Rio Grande Valley Vipers, squadra della NBDL, con cui ha giocato 15 partite con una media di 4,7 punti a partita in 12,1 minuti di media a gara; i Vipers prima della fine del campionato l'hanno ceduto agli Erie BayHawks, con i quali Witherspoon ha terminato la stagione 2012-13 giocando altre 11 partite in NBDL a 4,7 punti di media in 17,9 minuti di media a partita. Nella stagione 2013-14 ha giocato prima con il Nantes nella seconda serie francese (9,6 punti in 22,6 minuti di media per 16 partite) e successivamente con l'Air21 Express, squadra del campionato filippino, con cui ha giocato 12 partite con medie di 24,6 punti, 8,8 rimbalzi, 2,8 assist, 2 palle recuperate e 0,9 stoppate a partita. Dal settembre 2014 gioca con gli Helsinki Seagulls, squadra del campionato finlandese."}
{"id": "5207022", "revid": "889336", "url": "https://it.wikipedia.org/wiki?curid=5207022", "title": "Joseph Bache", "text": ""}
{"id": "5207026", "revid": "256263", "url": "https://it.wikipedia.org/wiki?curid=5207026", "title": "Afflicted", "text": ""}
{"id": "5207029", "revid": "767487", "url": "https://it.wikipedia.org/wiki?curid=5207029", "title": "The Bachelor's Waterloo", "text": "The Bachelor's Waterloo \u00e8 un cortometraggio muto del 1912 diretto da C.J. Williams.\nProduzione.\nIl film fu prodotto dalla Edison Company. \u00c8 conosciuto anche con il titolo \"The Bachelor's Waterloo: A Leap Year Story\".\nDistribuzione.\nDistribuito dalla General Film Company, il film - un cortometraggio di 198 metri - usc\u00ec nelle sale cinematografiche statunitensi il 17 gennaio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, il documentario \"A 50-Mile Ramble Through the Thousand Islands, St. Lawrence River\"."}
{"id": "5207031", "revid": "599013", "url": "https://it.wikipedia.org/wiki?curid=5207031", "title": "Herbert Bliss", "text": "Caratteristiche tecniche.\nBliss era un attaccante mobile, abile sottoporta ed anche nel guidare la linea d'attacco.\nCarriera.\nClub.\nInizi\u00f2 a giocare a calcio nel Willenhal FC squadra da cui, nell'aprile 1912, si trasferisce per la cifra di 10 sterline al , con la quale debutto l'8 aprile 1922 contro il .\nCon gli \"Spurs\" gioc\u00f2 per dieci anni segnando 112 gol in 315 presenze tra tutte le competizioni e disputatando, anche, le vittoriose finali di FA Cup 1920-1921 contro il e di FA Charity Shield 1921 contro il nelle quali si rese protagonista con due gol (uno per partita).\nIl 22 dicembre 1922 si trasfer\u00ec al ; mentre tre anni dopo si trasfer\u00ec al con la quale si ritir\u00f2 nel 1926.\nNazionale.\nDebutt\u00f2 con la nazionale inglese, il 9 aprile 1921, durante un'amichevole contro la ."}
{"id": "5207037", "revid": "767487", "url": "https://it.wikipedia.org/wiki?curid=5207037", "title": "Sleepy Brown", "text": "Carriera.\nOriginario della Georgia, \u00e8 membro del team di produzione Organized Noize assieme a Rico Wade e Ray Murray. Il gruppo \u00e8 associato alla LaFace Records.\nNel 1995 ha pubblicato il suo primo album.\nNegli anni 2000 si \u00e8 dedicato al lavoro di produzione e di artista \"featuring\". Ha collaborato con Ludacris, OutKast, Killer Mike, Beyonc\u00e9, Big Boi, Pharrell Williams e altri."}
{"id": "5207039", "revid": "599013", "url": "https://it.wikipedia.org/wiki?curid=5207039", "title": "Thomas Baddeley", "text": "Carriera.\nClub.\nTrascorse l'intera carriera in Inghilterra.\nNazionale.\nConta cinque presenze e una rete con la nazionale inglese, con cui ha esordito nel 1903."}
{"id": "5207040", "revid": "767487", "url": "https://it.wikipedia.org/wiki?curid=5207040", "title": "A 50-Mile Ramble Through the Thousand Islands, St. Lawrence River", "text": "A 50-Mile Ramble Through the Thousand Islands, St. Lawrence River \u00e8 un cortometraggio muto del 1912. Il nome del regista non viene riportato nei credit del film.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 105 metri - usc\u00ec nelle sale cinematografiche degli Stati Uniti il 17 gennaio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, la commedia \"The Bachelor's Waterloo\"."}
{"id": "5207041", "revid": "16758", "url": "https://it.wikipedia.org/wiki?curid=5207041", "title": "Premio Paul Loicq", "text": "Il Premio Paul Loicq o Paul Loicq Award \u00e8 un premio assegnato annualmente dalla federazione internazionale di hockey su ghiaccio a chi si sia distinto per lo straordinario contributo alla federazione stessa ed all'hockey su ghiaccio internazionale. \u00c8 intitolato al belga Paul Loicq, presidente della IIHF dal 1927 al 1947.\nIl premio \u00e8 stato assegnato per la prima volta nel 1998, ed il conferimento avviene durante la annuale \"induction ceremony\" dell'IIHF Hall of Fame."}
{"id": "5207044", "revid": "767487", "url": "https://it.wikipedia.org/wiki?curid=5207044", "title": "Gus Doerner", "text": "Carriera.\nGiocatore.\nHigh school e college.\nHa giocato prima alla Mackey High School e successivamente dal 1939 al 1942 ad Evansville in NCAA.\nProfessionista.\nNella stagione 1942-1943 ha giocato 4 partite in NBL con i Fort Wayne Pistons, segnando in totale 9 punti. Ha giocato con i Pistons anche nella stagione 1945-46, nel corso della quale ha giocato 11 partite segnando complessivamente 21 punti. A fine anno ha lasciato la squadra, continuando per\u00f2 a giocare in NBL per l'intera stagione 1946-47, nella quale ha vestito la maglia degli Indianapolis Kautskys giocando in tutto 43 partite con una media di 5,4 punti segnati a partita; a fine stagione ha anche fatto il suo esordio nei playoff della NBL, giocando in tutte e 5 le partite di postseason disputate dai Kautskys e mettendo a referto complessivi 59 punti, per una media di 11,8 punti segnati a partita.\nAllenatore.\nHa allenato la squadra della Fort Branch High School."}
{"id": "5207050", "revid": "767487", "url": "https://it.wikipedia.org/wiki?curid=5207050", "title": "A Question of Seconds", "text": "A Question of Seconds \u00e8 un cortometraggio muto del 1912. Il nome del regista non viene riportato nei credit del film che, prodotto dalla Edison, ha come interprete principale Mary Fuller.\nTrama.\nHardwell, un giovane ingegnere incaricato dei lavori di una linea ferroviaria, si innamora di Bonita, la figlia di un proprietario terriero. La ragazza, per\u00f2, \u00e8 concupita anche da Haligo Laderez, un ricco messicano, che vuole sbarazzarsi del rivale americano. Prima sobilla gli operai a scioperare per fermare i lavori della ferrovia, poi giunge a tentare di ucciderlo. Proprio quando lo ha intrappolato in mezzo alle rocce e sta per farlo saltare per aria con dell'esplosivo, giunge Bonita insieme allo sceriffo. I messicani si danno alla fuga e i due giovani innamorati ottengono la benedizione del padre di Bonita alle nozze.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 236 metri - usc\u00ec nelle sale cinematografiche statunitensi il 13 gennaio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, il documentario \"St. Johns, Newfoundland, and Its Surroundings\"."}
{"id": "5207051", "revid": "16758", "url": "https://it.wikipedia.org/wiki?curid=5207051", "title": "Paul Loicq Award", "text": ""}
{"id": "5207056", "revid": "2169985", "url": "https://it.wikipedia.org/wiki?curid=5207056", "title": "Magika Pallacanestro", "text": "L'A.S.D. Magika Pallacanestro \u00e8 una squadra di pallacanestro femminile di Castel San Pietro Terme fondata nel 2007.\nLe giocatrici sono soprannominate le \"maghette \"\nDopo aver vinto il campionato di Serie A3 2013-2014, dalla stagione successiva milita in Serie A2 sponsorizzata dalla Alfagomma.\nIl 25 aprile 2015 la Magika si \u00e8 laureata campione d'Italia under 19 vincendo la finale di Battipaglia contro le padrone di casa.\nNel dicembre 2015 la squadra ha disputato contro Carispezia La Spezia una partita del campionato di serie A2 che si \u00e8 conclusa, con la vittoria delle spezzine, dopo cinque tempi supplementari, record italiano per un incontro di serie A femminile.\nNel giugno 2016 perde contro Broni la sua seconda finale consecutiva per salire in A1.A fine campionate, nel luglio 2016, per problemi economici la Magika rinuncia ad iscrivere la prima squadra in serie A2 e prosegue l'attivit\u00e0 a livello giovanile.\nNella stagione 2017-2018 la Magika torna ad iscrivere la prima squadra ripartendo dalla serie C e nel giugno 2018 la Magika ottiene la promozione in serie B"}
{"id": "5207060", "revid": "21880", "url": "https://it.wikipedia.org/wiki?curid=5207060", "title": "Mazzucato", "text": ""}
{"id": "5207070", "revid": "965296", "url": "https://it.wikipedia.org/wiki?curid=5207070", "title": "Epitelio germinale", "text": ""}
{"id": "5207075", "revid": "1543377", "url": "https://it.wikipedia.org/wiki?curid=5207075", "title": "HMS Abdiel (M39)", "text": "La HMS \"Abdiel\" (M39) \u00e8 stata una posamine della che prest\u00f2 servizio per la Royal Navy durante la seconda guerra mondiale. Negli anni fu inserita nella Mediterranean Fleet (1941), nell'Eastern Fleet (1942), nella Home Fleet (1942-43), quindi di nuovo nella Mediterranean Fleet (1943). Fu affondata da una mina nel porto di Taranto nel 1943. Anche se progettata come posamine, la sua velocit\u00e0 e la capacit\u00e0 di carico la rendevano adatta per l'impiego come trasporto veloce.\nServizio.\nCanale della Manica.\nIl 22 marzo 1941 l'\"Abdiel\" interruppe le prove di accettazione con l'ordine di posare un campo minato, per contrastare l'uscita da Brest delle navi da battaglia tedesche e . Nelle operazioni 'GV', 'GX' e 'GY', l'\"Abdiel\" insieme con , , e scortate da , e , dal 23 al 28 marzo stese un campo minato in prossimit\u00e0 del Little Sole Bank a Ovest Sud Ovest di Brest.\nDal 17 al 30 aprile 1941 l'\"Abdiel\" tent\u00f2 di completare il suo programma di test ma venne nuovamente abbandonato quando le fu ordinato di unirsi all'incrociatore ed ai cacciatorpediniere \"Kelly\", \"Kipling\", , \"Jackal\", e . Il gruppo venne trasferito da Plymouth a Gibilterra, dove imbarc\u00f2 rifornimenti militari per Malta. Le navi vennero quindi aggregate alla Mediterranean Fleet.\nMediterraneo.\nDal 24 al 28 aprile 1941 partecip\u00f2 all'operazione Dunlop, \"Dido\" e \"Abdiel\" con i cacciatorpediniere , , e , rifornirono Malta e procedettero per Alessandria d'Egitto.\nIl 21 maggio 1941 stese un campo di 150 mine al largo di Akra Dhoukaton (Capo Dukato, l'estremit\u00e0 sud dell'isola di Lefkada, nel mar Ionio). Il giorno stesso furono persi su quel campo il cacciatorpediniere e la cannoniera oltre ai trasporti tedeschi \"Kybfels\" e \"Marburg\".\nNella notte tra il 26 ed il 27 maggio, scortato dai cacciatorpediniere e (della marina australiana), sbarc\u00f2 800 commandos britannici nella Baia di Suda.\nIl 31 maggio 1941 salp\u00f2 da Alessandria d'Egitto diretto a Sfakia, Creta, insieme all'incrociatore leggero e tre cacciatorpediniere. Nella notte successiva evacuarono 4.000 uomini da Creta.\nNel periodo compreso tra dicembre 1942 e aprile 1943, in cooperazione con la gemella ed il sommergibile posamine pos\u00f2 numerosi campi, per un totale di circa 2.000 mine, nel Canale di Sicilia.\nIl 9 gennaio 1943, dopo che stese un campo minato lungo la rotta di evacuazione dell'Asse dalla Tunisia, un convoglio italiano ci fin\u00ec dentro, con il cacciatorpediniere affondato, ed il seriamente danneggiato. Il 3 febbraio 1943 un altro convoglio italiano incroci\u00f2 l'ennesimo campo minato, a sud di Marettimo, isola al largo della punta occidentale della Sicilia, perdendo il cacciatorpediniere e la torpediniera .\nL'8 marzo 1943 stese ancora un campo minato sulle rotte di evacuazione dell'Asse, a nord di Capo Bon, Tunisia. Il 24 marzo un convoglio entra nel campo, con la perdita dei cacciatorpediniere e .\nIl 3 aprile 1943 min\u00f2 i passaggi tra i campi minati italiani X-2 e X-3, la cui localizzazione era stata scoperta dagli Alleati tramite le intercettazioni di Ultra ed i documenti catturati. Il 7 marzo un convoglio attravers\u00f2 il campo, perdendo la torpediniera .\nL'affondamento.\nL'\"Abdiel\", al comando del capitano David Orr-Ewing, DSO, affond\u00f2 nel porto di Taranto il 10 settembre 1943 dopo aver urtato una mina. Questa era stata posata solo poche ore prima da due imbarcazioni della 3\u00aa flottiglia che stavano abbandonando il porto: le motosiluranti tedesche \"S-54\" (tenente di vascello Klaus Degenhard-Smidt) e \"S-6 \"(guardiamarina Bl\u00f6mker).\nSulla base degli accordi seguiti alla firma dell'armistizio, e concordati dagli Alleati con il governo del maresciallo d'Italia Pietro Badoglio e con le autorit\u00e0 della Regia Marina, la sera dell'8 settembre ebbe inizio l'operazione britannica Slapstick che consisteva del trasporto a Taranto di un contingente di truppe britanniche della 1\u00aa divisione aviotrasportata. Le truppe si erano imbarcate a Biserta su cinque unit\u00e0 della Royal Navy, gli incrociatori leggeri del 12\u00ba squadrone, , e e sul posamine \"Abdiel\", a cui si aggiunse il grosso incrociatore statunitense . Per la loro copertura fu destinato un nucleo navale comprendente le corazzate e , salpate da Malta con la loro scorta di quattro cacciatorpediniere della 14\u00aa flottiglia: ; ; e .\nNello stesso tempo, in conformit\u00e0 con gli ordini impartiti con il promemoria Dick dal comandante in capo delle forze navali Alleate, ammiraglio Andrew Cunningham, anche le navi italiane della 5\u00aa Divisione navale, costituita dalle corazzate e , dagli incrociatori leggeri e , e dal cacciatorpediniere si misero in movimento da Taranto per trasferirsi nei porti degli Alleati.\nIl 9 settembre, ad iniziare dalle ore 17:00, gli incrociatori britannici cominciarono ad entrare nel Mar Grande e, mentre si portavano all'attracco nel porto mercantile per iniziare lo sbarco delle truppe, furono seguiti dalle corazzate che si ancorarono in rada. Verso le ore 24:00, mentre l'operazione per mettere a terra soldati era in pieno svolgimento, l'\"Abdiel\", che si era ancorato nel Mar Grande a circa 700 metri per sud-sudovest dal castello aragonese e quindi all'entrata del canale che porta al Mar Piccolo, ruotando sull'ancora fin\u00ec su una delle mine magnetiche tedesche posate nella notte precedente. In quel momento (erano le 00:15 del 10 settembre), l'\"Abdiel\" stava sbarcando i suoi quattrocento soldati del 6\u00ba battaglione paracadutisti (Royal Welsh). Per l'esplosione della mina TMA/B, il posamine, con le paratie dello scafo squarciate, si spezz\u00f2 in due tronconi e affond\u00f2 in soli due minuti alle coordinate . Con l'\"Abdiel\" si persero 48 uomini dell'equipaggio, inclusi 6 ufficiali, e 101 soldati. I feriti furono 126, tra cui 6 marinai, e 150 le tonnellate di materiale perduto, sotto forma di armi ed equipaggiamenti per le truppe. Le perdite umane potevano essere molte di pi\u00f9 se gli uomini della nave non si fossero trovati in coperta a causa del caldo opprimente nei locali inferiori.\nSubito dopo l'esplosione della mina, fu inviata in soccorso dell'\"Abdiel\" la nave ospedale italiana , che era adibita a soccorso dei naufraghi nelle acque territoriali di Taranto. Uscita dal Mar Piccolo, recuper\u00f2 parte dei superstiti del posamine, per poi trasferirli a terra dove ricevettero le prime cure e il ricovero negli ospedali della citt\u00e0 pugliese.\nGli ammiragli Brivonesi e Power convennero che la causa dell'esplosione che aveva portato alla perdita dell'\"Abdiel\" fosse stata causata da una mina o da una bomba Alleata a scoppio ritardato, ma \u00e8 da ritenere che l'ufficiale italiano ne sospettasse il motivo, evidentemente taciuto per non fare brutta figura con i nuovi alleati.\nVi \u00e8 inoltre un rapporto non confermato, per il quale gli impianti di demagnetizzazione della nave, molto rumorosi, erano in quel momento spenti, per consentire al personale a bordo di riposare meglio.\nLe perdite causate dalle mine magnetiche tedesche non furono limitate a quella del solo \"Abdiel\", dal momento che alle ore 13:50 del 22 settembre, durante un normale spostamento all'interno del Mar Grande, si verific\u00f2 un'esplosione che determin\u00f2 l'affondamento del rimorchiatore italiano \"Sperone\", con perdita quasi totale dei centocinquanta uomini circa che aveva a bordo per portarli in libera uscita dall'Isola di San Pietro a Taranto. Ci\u00f2 avvenne mentre dragamine italiani e Alleati stavano lavorando in un'opera di bonifica nel Mar Grande che, in una quindicina di giorni, port\u00f2 alla distruzione di ventuno mine."}
{"id": "5207082", "revid": "83531", "url": "https://it.wikipedia.org/wiki?curid=5207082", "title": "Unione Sportiva Anconitana 1968-1969", "text": "Questa pagina raccoglie le informazioni riguardanti l'Unione Sportiva Anconitana nelle competizioni ufficiali della stagione 1968-1969."}
{"id": "5207087", "revid": "729019", "url": "https://it.wikipedia.org/wiki?curid=5207087", "title": "Mike Bailey (calciatore)", "text": "Carriera.\nClub.\nHa preso parte al campionato inglese e a quello americano. \nCon i \"Wolves\" disput\u00f2 l'unica edizione del campionato dell'United Soccer Association, lega che poteva fregiarsi del titolo di campionato di Prima Divisione su riconoscimento della FIFA, nel 1967: quell'edizione della Lega fu disputata utilizzando squadre europee e sudamericane in rappresentanza di quelle della USA, che non avevano avuto tempo di riorganizzarsi dopo la scissione che aveva dato vita al campionato concorrente della National Professional Soccer League; la squadra di Los Angeles fu rappresentata per l'appunto dal Wolverhampton. I \"Wolves\" vinsero la Western Division e batterono in finale i Washington Whips che erano rappresentati dagli scozzesi dell'Aberdeen.\nPrima di dare l'addio al calcio giocato disput\u00f2 una stagione come giocatore-allenatore del Hereford United.\nNazionale.\nHa giocato due partite con la Nazionale inglese nel 1964."}
{"id": "5207093", "revid": "767487", "url": "https://it.wikipedia.org/wiki?curid=5207093", "title": "St. Johns, Newfoundland, and Its Surroundings", "text": "St. Johns, Newfoundland, and Its Surroundings \u00e8 un cortometraggio muto del 1912. Il nome del regista non viene riportato nei credit del film, un breve documentario di 67 metri.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company. Venne girato in Canada, a St. John's, Newfoundland, Terranova e Labrador.\nDistribuzione.\nDistribuito dalla General Film Company, il film - un documentario di 67 metri - usc\u00ec nelle sale cinematografiche degli Stati Uniti il 13 gennaio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, il thriller \"A Question of Seconds\"."}
{"id": "5207099", "revid": "767487", "url": "https://it.wikipedia.org/wiki?curid=5207099", "title": "Unione Sportiva Arezzo 1968-1969", "text": "Questa pagina raccoglie le informazioni riguardanti l'Unione Sportiva Arezzo nelle competizioni ufficiali della stagione 1968-1969."}
{"id": "5207122", "revid": "666668", "url": "https://it.wikipedia.org/wiki?curid=5207122", "title": "Square Dubrovnik", "text": ""}
{"id": "5207123", "revid": "1305772", "url": "https://it.wikipedia.org/wiki?curid=5207123", "title": "Himawari no Yakusoku", "text": ", conosciuto in Italia con il titolo La promessa del girasole, \u00e8 un singolo rilasciato da Motohiro Hata. \u00c8 stato pubblicato in due versioni, di cui un'edizione limitata disponibile fino alla fine di dicembre 2014. Questa canzone \u00e8 stata usata come sigla per \"Doraemon - Il film\"."}
{"id": "5207124", "revid": "1305772", "url": "https://it.wikipedia.org/wiki?curid=5207124", "title": "Interdizione giudiziale", "text": "L'interdizione, nel diritto civile italiano, \u00e8 il provvedimento con il quale il maggiorenne (o il minore emancipato) perde la capacit\u00e0 d'agire, ossia la capacit\u00e0 di compiere atti giuridici, al ricorrere dei presupposti previsti dalla legge.\nPresupposti.\nL'interdizione \u00e8 disciplinata dall'art. 414 e seguenti del codice civile che recita: \u00abIl maggiore di et\u00e0 e il minore emancipato, i quali si trovano in condizioni di abituale infermit\u00e0 di mente che li rende incapaci di provvedere ai propri interessi, sono interdetti quando ci\u00f2 \u00e8 necessario per assicurare la loro adeguata protezione\u00bb.\nIl provvedimento stesso \u00e8 subordinato alla verifica di un'infermit\u00e0 di mente abituale che comporti un'incapacit\u00e0 di provvedere ai propri interessi. Abituale deve ritenersi pure lo stato di incapacit\u00e0 mentale inframmezzato da momenti di piena capacit\u00e0 di agire: i cosiddetti \"lucidi intervalli\". A seguito dell'interdizione l'incapace non pu\u00f2 compiere alcun atto giuridico, n\u00e9 di ordinaria, n\u00e9 di straordinaria amministrazione. La sua posizione \u00e8 equiparata a quella del minore e, al pari di quest'ultimo, \u00e8 nominato, dal Giudice tutelare, un soggetto che provveda a rappresentare, e quindi sostituire, l'interdetto nella cura dei suoi interessi: il tutore (art. 424, co.1 ).\nL'interdizione ha effetto immediato dal giorno di pubblicazione della sentenza () e pu\u00f2 essere revocata soltanto su istanza di legittimi richiedenti () ma non dell'interdetto stesso.La sentenza di revoca produce effetto solo dopo il passaggio in giudicato e in seguito a essa si riacquisisce interamente la capacit\u00e0 di agire; salvo il caso in cui si accerti un'infermit\u00e0 meno grave, in questo caso l'interdizione diventa inabilitazione.\nNe consegue che tutti gli atti compiuti dopo la sentenza sono annullabili (art. 427), mentre quelli antecedenti la sentenza sono annullabili secondo le condizioni stabilite per gli atti dell'incapace naturale (art. 428).\nCon la legge n. 6 del 9 gennaio 2004 \u00e8 stato novellato il titolo XII del libro I del c.c. introducendo al capo I l'istituto dell'amministrazione di sostegno."}
{"id": "5207130", "revid": "287204", "url": "https://it.wikipedia.org/wiki?curid=5207130", "title": "Heidi Bruhl", "text": ""}
{"id": "5207135", "revid": "767487", "url": "https://it.wikipedia.org/wiki?curid=5207135", "title": "Tony's Oath of Vengeance", "text": "Tony's Oath of Vengeance \u00e8 un cortometraggio muto del 1912 diretto da Oscar Apfel.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 1\u00ba marzo 1912."}
{"id": "5207136", "revid": "599013", "url": "https://it.wikipedia.org/wiki?curid=5207136", "title": "Bernard Lamiti\u00e9", "text": "Biografia.\nNel 1972 miglior\u00f2 il primato nazionale francese del salto triplo saltando 16,50 m. Negli anni successivi l'avrebbe migliorato ulteriormente fino a raggiungere, nel 1979, la misura di 16,94 m.\nIn carriera ha vinto per tre volte la medaglia di bronzo ai Campionati europei indoor e per due volte \u00e8 stato primo ai Giochi del Mediterraneo. Ai Campionati europei assoluti ha ottenuto come miglior prestazione un quarto posto nell'edizione del 1978: in quell'occasione salt\u00f2 16,87 m, stessa misura del sovietico Anatoliy Piskulin che conquist\u00f2 il bronzo grazie ad un miglior secondo salto.\nHa partecipato a due edizioni dei Giochi Olimpici: e . In entrambe le occasioni ha raggiunto la finale che ha concluso rispettivamente al 10\u00ba e all'11\u00ba posto."}
{"id": "5207139", "revid": "110157", "url": "https://it.wikipedia.org/wiki?curid=5207139", "title": "Al\u00ec (azienda)", "text": "Al\u00ec S.p.A. o Al\u00ec Supermercati \u00e8 una catena italiana di supermercati, ipermercati e centri commerciali, che opera con i marchi di Al\u00ec e Al\u00ecper.\nStoria.\nNel 1958 a Padova, Francesco Canella rileva la licenza di un piccolo spaccio alimentare O.N.A.R.M.O. (Opera Nazionale Assistenza Religiosa e Morale agli Operai).\nNel 1971 viene aperto il primo supermercato a marchio \"Al\u00ec\" sempre a Padova. Nel 1979 la sede viene trasferita a Limena, nella provincia padovana.\nNel 1991 viene realizzato il primo centro commerciale a marchio \"Al\u00ecper\" ad Abano Terme, sempre nel padovano. Nel 1998 la sede torna a Padova. Nel 2003 nasce \"Unix Profumerie\" marchio attivo nella profumeria. Nel 2012 viene inaugurato il 100\u00b0 punto vendita.\nIl 29 marzo 2017 \"Unix Profumerie\" \u00e8 stata ceduta al gruppo piemontese Modus.\nPunti vendita.\nAl\u00ec \u00e8 presente sul territorio con i marchi \"Al\u00ec,\" supermercati con superficie fino a 1.500 m\u00b2, e \"Al\u00ecper,\" di superficie compresa tra i 2.000 e i 5.000 m\u00b2, spesso inseriti in veri e propri centri commerciali. La provincia in cui l'insegna \u00e8 maggiormente diffusa \u00e8 Padova, ma il marchio \u00e8 presente in altre province del Veneto e dell'Emilia-Romagna.\nIn particolare Al\u00ec \u00e8 presente in:\nIl gruppo.\n\"Al\u00ec Group S.r.l.\" oltre ai marchi \"Al\u00ec\" e \"Al\u00ecper\" possiede anche il marchio \"Al\u00ec\" \"Immobiliare\".\nSponsorizzazioni.\nDal 1991 sostiene la squadra di calcio dell'Abano Calcio in Serie D. Inoltre sostiene la Padova Marathon."}
{"id": "5207141", "revid": "69142075", "url": "https://it.wikipedia.org/wiki?curid=5207141", "title": "Al\u00ecper", "text": ""}
{"id": "5207142", "revid": "69142076", "url": "https://it.wikipedia.org/wiki?curid=5207142", "title": "UNIX Profumerie", "text": ""}
{"id": "5207144", "revid": "1543377", "url": "https://it.wikipedia.org/wiki?curid=5207144", "title": "Dolores Turchi", "text": "Biografia.\nNata da una famiglia originaria di Pisa, \u00e8 stata insegnante elementare, dedicandosi nel contempo alla saggistica, che l'ha vista occuparsi della storia delle tradizioni popolari.\n\u00c8 stata direttrice dal 1989 al 1991 della rivista \"Sardigna Antiga\", dal 1992 al 1995 della rivista \"Sardegna Antica \u2013 culture mediterranee\". Nel 1997 ha fondato e ha diretto per 20 anni la rivista semestrale di cultura \"Sardegna Mediterranea\". Nel 2003 ha fondato la casa editrice Iris.\n\u00c8 stata promotrice di convegni di linguistica sarda, ha fatto docenza in corsi universitari su temi legati alla cultura ed alle tradizioni sarde ed \u00e8 stata premiata per la saggistica nel 2004 al festival della letteratura sarda di Bono; al suo libro \"Lo Sciamanesimo in Sardegna\" \u00e8 stato assegnato nel 2001 il \"Premio Osilo Il Libro dell'Anno\" e nel 2009 il premio Amistade di Olbia. Nel 2007 ha ricevuto il premio giornalistico Funtana Elighe di Silanus. Nel 2011 le \u00e8 stato assegnato il premio \"Il Mirto d'Oro\" (Brunella); nel 2012 le \u00e8 stata dedicata la sesta edizione di \"Donne Sarde di ieri e di oggi: omaggio a Dolores Turchi\" San Giovanni Suergiu; nel 2013 il comune di Riola Sardo le ha conferito la cittadinanza onoraria. Inoltre, nel corso degli anni, ha partecipato a numerosi documentari con interviste su argomenti vari."}
{"id": "5207153", "revid": "196390", "url": "https://it.wikipedia.org/wiki?curid=5207153", "title": "Religione mongola", "text": ""}
{"id": "5207157", "revid": "158913", "url": "https://it.wikipedia.org/wiki?curid=5207157", "title": "Gerhart Johann Robert Hauptmann", "text": ""}
{"id": "5207164", "revid": "54193", "url": "https://it.wikipedia.org/wiki?curid=5207164", "title": "Direttiva 2012/28/UE su taluni utilizzi consentiti di opere orfane", "text": ""}
{"id": "5207166", "revid": "54193", "url": "https://it.wikipedia.org/wiki?curid=5207166", "title": "Direttiva 2012/28/UE", "text": ""}
{"id": "5207168", "revid": "693426", "url": "https://it.wikipedia.org/wiki?curid=5207168", "title": "Religione nell'Impero mongolo", "text": ""}
{"id": "5207170", "revid": "767487", "url": "https://it.wikipedia.org/wiki?curid=5207170", "title": "The Jewels (film)", "text": "The Jewels \u00e8 un cortometraggio muto del 1912. Il nome del regista non viene riportato nei credit del film.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 30 gennaio 1912."}
{"id": "5207208", "revid": "484362", "url": "https://it.wikipedia.org/wiki?curid=5207208", "title": "Som kirghizo", "text": ""}
{"id": "5207222", "revid": "149485", "url": "https://it.wikipedia.org/wiki?curid=5207222", "title": "Campionati europei di hockey su pista 1937", "text": "I Campionati Europei 1937 furono la 10\u00aa edizione dei campionati europei di hockey su pista; la manifestazione venne disputata in Inghilterra nella citt\u00e0 di Herne Bay dal 14 al 17 maggio 1937.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo fu vinto dalla nazionale inglese per la 10\u00aa volta nella sua storia."}
{"id": "5207223", "revid": "484362", "url": "https://it.wikipedia.org/wiki?curid=5207223", "title": "Som uzbeco", "text": ""}
{"id": "5207227", "revid": "481666", "url": "https://it.wikipedia.org/wiki?curid=5207227", "title": "A.F. Lavagnino", "text": ""}
{"id": "5207230", "revid": "69142574", "url": "https://it.wikipedia.org/wiki?curid=5207230", "title": "Al\u00ec Supermercati", "text": ""}
{"id": "5207235", "revid": "69142636", "url": "https://it.wikipedia.org/wiki?curid=5207235", "title": "Al\u00ec Immobiliare", "text": ""}
{"id": "5207243", "revid": "991694", "url": "https://it.wikipedia.org/wiki?curid=5207243", "title": "Calcio Este", "text": ""}
{"id": "5207244", "revid": "986213", "url": "https://it.wikipedia.org/wiki?curid=5207244", "title": "Barth\u00e9lemy Adoukonou", "text": "Biografia.\nBarth\u00e9lemy Adoukonou \u00e8 nato il 24 agosto 1942 ad Abomey, dipartimento di Zou e vicariato apostolico di Ouidah (oggi nella diocesi di Abomey), nella parte meridionale dell'allora colonia francese del Dahomey (oggi Repubblica del Benin); \u00e8 discendente di una famiglia reale della sua citt\u00e0 natale.\nFormazione e lavoro accademico.\nDopo aver ricevuto l'istruzione primaria, sentendo maturare una precoce vocazione al sacerdozio, ha quindi ricevuto la formazione secondaria nei seminari di Abomey e Bohicon; in seguito si \u00e8 trasferito a Roma, in Italia, dove ha frequentato la Pontificia universit\u00e0 urbaniana per gli studi di filosofia e teologia. Al termine del percorso, ha ricevuto l'ordinazione sacerdotale il 16 dicembre 1966, nella basilica di San Pietro in Vaticano, per imposizione delle mani del cardinale Krikor Bedros XV Aghagianian, prefetto della Congregazione di Propaganda Fide; si \u00e8 incardinato, ventiquattrenne, come presbitero della diocesi di Abomey. Tra gli altri seminaristi, insieme a lui \u00e8 stato ordinato anche il futuro cardinale George Pell.\nNel 1967 \u00e8 stato nominato docente presso il Seminario minore \"Santa Giovanna d'Arco\" di Ouidah, divenendo poi cappellano e docente allo \"Aufiais College\" di Cotonou nel 1968 ed infine vicario parrocchiale nella parrocchia \"San Francesco d'Assisi\" a Bohicon nel 1970, dove \u00e8 rimasto per un anno. Nel 1971 ha cominciato il percorso post-laurea prima in Francia, dove ha studiato sociologia della religione a Parigi, e poi in Germania, dove ha proseguito la formazione in teologia all'Universit\u00e0 di Ratisbona; qui la discussione della sua tesi di dottorato \u00e8 stata anticipata dal giugno al marzo del 1977 perch\u00e9 il suo relatore, il professor Joseph Ratzinger, era stato appena promosso arcivescovo metropolita di Monaco e Frisinga da papa Paolo VI.\nLo stesso anno \u00e8 rientrato in patria, dove nei setti anni seguenti ha ricoperto gli incarichi di rettore del Seminario minore \"San Paolo\" a Djim\u00e9, professore missionario presso l'Universit\u00e0 dell'Africa Occidentale ad Abidjan, in Costa d'Avorio, docente di metodologia della ricerca nelle scienze umane e sociali presso l'Universit\u00e0 dello Stato ad Abomey-Calavi e presso il Seminario maggiore \"San Gallo\" a Ouidah. Nel 1984 si \u00e8 nuovamente trasferito nella capitale francese per studiare all'Universit\u00e0 di Parigi-Cartesio, dove ha conseguito il dottorato di Stato, lettere e scienze umane quattro anni dopo. Tornato in Africa, dal 1988 al 1999 \u00e8 stato rettore del Seminario propedeutico del Benin ad Akpro-Miss\u00e9r\u00e9t\u00e9, vicino alla capitale Porto-Novo. \u00c8 stato poi, per quattro mandati, segretario generale della Conferenza episcopale regionale dell'Africa occidentale francofona (CERAO) e dell'Associazione delle conferenze episcopali dell'Africa occidentale anglofona (AECAWA) finch\u00e9 non sono state entrambe soppresse il 1\u00ba settembre 2009 per dare origine alla Conferenza episcopale regionale dell'Africa occidentale.\nLavoro in Curia romana.\nIn ambito della Curia romana \u00e8 stato consultore del Pontificio consiglio per la promozione dell'unit\u00e0 dei cristiani e membro della Commissione teologica internazionale per un primo mandato dal 1982 al 1987 e poi per un secondo mandato conclusosi nel 1997, lavorando a stretto contatto con il cardinale Ratzinger. In seguito \u00e8 succeduto al francese Bernard Ardura come consultore della Congregazione delle cause dei santi, divenendo responsabile della postulazione per la causa di canonizzazione di diverse figure del cattolicesimo francese come Robert Schuman e Claire de Castelbajac.\nDal 4 al 25 ottobre 2009 ha preso parte come esperto alla II assemblea speciale per l'Africa del Sinodo dei vescovi, svoltosi nella Citt\u00e0 del Vaticano, con tema \"La Chiesa in Africa a servizio della riconciliazione, della giustizia e della pace. \"Voi siete il sale della terra ... Voi siete la luce del mondo\" (Mt 5, 13.14)\".\nIl 3 dicembre dello stesso anno papa Benedetto XVI lo ha nominato, sessantasettenne, segretario del Pontificio consiglio della cultura; \u00e8 succeduto al sessantunenne padre Ardura, contestualmente nominato presidente del Pontificio comitato di scienze storiche. Il presidente del dicastero Gianfranco Ravasi, rivolgendosi al pontefice, aveva suggerito l'eventuale aggiunta di una figura proveniente dall'Africa per assisterlo, anche per via dell'eccessiva italianizzazione della Curia; il papa ha colto l'occasione affermando di avere un candidato, dando il nome di Adoukonou a Ravasi.\n\u00c8 stato il primo africano a ricoprire questo ufficio ed il quinto nominato in Curia romana dal pontefice tedesco, che aveva espresso il desiderio di una migliore rappresentazione dell'Africa all'interno della Chiesa cattolica per bocca del cardinale Tarcisio Bertone gi\u00e0 all'assemblea speciale del Sinodo dei vescovi due mesi prima.\nMinistero episcopale.\nIl 10 settembre 2011 papa Benedetto XVI lo ha elevato alla dignit\u00e0 episcopale assegnandogli, sessantanovenne, la sede titolare di Zama Minore. Ha ricevuto la consacrazione episcopale l'8 ottobre seguente, nella basilica di San Pietro in Vaticano, per imposizione delle mani del cardinale Tarcisio Bertone, S.D.B., segretario di Stato di Sua Santit\u00e0, avendo come co-consacranti il cardinale Gianfranco Ravasi, presidente del Pontificio consiglio della cultura, e Giuseppe Bertello, presidente designato del Governatorato e della Pontificia commissione per lo Stato della Citt\u00e0 del Vaticano nonch\u00e9 futuro cardinale; insieme a lui, \u00e8 stato ordinato vescovo anche Giuseppe Sciacca.\nDue giorni dopo, il 10 ottobre, insieme a monsignor Sciacca ed ai rispettivi familiari, \u00e8 stato ricevuto in udienza dal pontefice, che il 29 dicembre successivo lo ha nominato anche membro del Pontificio consiglio delle comunicazioni sociali per un mandato di un quinquennio.\nAdoukonou \u00e8 anche membro del \"Ratzinger Sch\u00fclerkreis\", un gruppo informale composto da ex allievi del professor Ratzinger, e come tale ha partecipato alla riunione annuale del dicembre 2011, in cui si \u00e8 discusso della nuova evangelizzazione.\nIl 29 marzo 2014 papa Francesco lo ha confermato nel suo incarico di segretario del Pontificio consiglio della cultura. Il 7 aprile dello stesso anno ha tenuto uno degli interventi durante la conferenza stampa di presentazione del Convegno \"La Chiesa in Africa dal Concilio Vaticano II al Terzo Millennio. Omaggio dell'Africa ai Papi Giovanni XXIII e Giovanni Paolo II\"; svoltasi alla Pontificia universit\u00e0 urbaniana dal 24 al 25 aprile seguenti, l'incontro ha riunito vescovi, sacerdoti, teologi, studiosi e personalit\u00e0 della cultura africana per un bilancio sulla realizzazione del Concilio Vaticano II nel Continente Africano.\nL'11 aprile 2015 ha ricevuto una copia della bolla d'indizione del Giubileo straordinario della misericordia in rappresentanza dell'Africa durante la celebrazione dei primi Vespri della seconda domenica di Pasqua.\nIl 24 agosto 2017 papa Francesco ha accettato la sua rinuncia dall'incarico di segretario del Pontificio consiglio della cultura per raggiunti limiti d'et\u00e0, ai sensi dell'art. 5 \u00a7 2 della costituzione apostolica \"Pastor Bonus\", divenendone segretario emerito il giorno del suo settantacinquesimo compleanno; il 28 ottobre successivo gli \u00e8 succeduto Paul Tighe, fino ad allora segretario aggiunto del medesimo dicastero. Il 23 settembre dello stesso anno \u00e8 stato ricevuto in udienza dal papa. In seguito \u00e8 tornato in Benin dove ha assunto la direzione di un istituto di antropologia, il \"Laboratoire d'anthropologie du sage intellectuel communautaire\".\nOltre al nativo francese, parla anche italiano e tedesco.\nPosizioni morali.\nDifesa della cultura africana.\nMons. Adoukonou \u00e8 un forte sostenitore del ruolo dell'Africa all'interno della Chiesa cattolica. Egli \u00e8 il fondatore di \"Sillon Noir\", un movimento di riflessione sulla diffusione della cultura che si basa sugli \"intellettuali della comunit\u00e0\". Nel 1970 ha affermato la sua volont\u00e0 di cooperare alla diffusione della cultura e di scoprire la necessit\u00e0 di recuperare tutto ci\u00f2 che era sacro nelle culture africane, tra cui il anche il vud\u00f9; in primo luogo frainteso, \u00e8 riuscito ad attirare alcuni professori universitari attorno alle sue idee grazie alla traduzione della prima settimana degli esercizi spirituali di Sant'Ignazio di Loyola in lingua locale, il \"suo\" per i cristiani. Essa sostiene che la teologia africana deve provenire dalla sua antropologia.\nIn un'intervista con Gianluca Buccini, pubblicata dall'Osservatore Romano, il quotidiano giornaliero della Santa Sede, il 26 febbraio 2010, Adoukonou ha dichiarato:\nEducazione sessuale.\nSulle strategie contro l'AIDS, la \"Catholic Documentation Information International\" ha pubblicato che nel marzo 2009 Adoukonou ha firmato un documento insieme al cardinale Th\u00e9odore-Adrien Sarr, presidente della Conferenza Episcopale Regionale dell'Africa Occidentale, il quale afferma che: \"\u00c8 un crimine contro l'umanit\u00e0 privare i bambini, gli adolescenti e i giovani della formazione necessaria per la loro mente a padroneggiare il corpo e le sue pulsioni che si chiama educazione sessuale. In questo senso, la pubblicit\u00e0 per la distribuzione di profilattici potrebbe benissimo non essere altro che l'irresponsabilit\u00e0 e un crimine contro l'umanit\u00e0\".\nIl rapporto con Joseph Ratzinger.\nAlla fine degli anni 1970, il futuro vescovo Adoukonou si \u00e8 trasferito all'Universit\u00e0 di Ratisbona, in Germania, dove ha conosciuto il professor Joseph Ratzinger. Come gi\u00e0 citato, il futuro papa ha apprezzato molto le sue doti al punto tale di consegnare alcuni suoi scritti a papa Paolo VI. Inoltre, i due sono stati stretti collaboratori nella Commissione teologica internazionale, di cui il porporato tedesco era presidente. Dopo la morte di papa Giovanni Paolo II, quando il cardinale tedesco \u00e8 stato eletto pontefice nel conclave del 2005, Adoukonou \u00e8 stato molto felice di questa scelta e si \u00e8 congratulato con lui, descrivendolo come un \"teologo geniale, che non leggeva la lezione che aveva preparato dalla sua scrivania, ma sembrava leggerla nel cielo. Aveva una profonda visione panoramica storica e sintetica come si addice a un tedesco e anche chiara, specifica per un latino. Il cristocentrismo del suo pensiero mi ha incantato\".\nGenealogia episcopale.\nLa genealogia episcopale \u00e8:"}
{"id": "5207245", "revid": "991694", "url": "https://it.wikipedia.org/wiki?curid=5207245", "title": "Este Calcio", "text": ""}
{"id": "5207246", "revid": "991694", "url": "https://it.wikipedia.org/wiki?curid=5207246", "title": "AC Este", "text": ""}
{"id": "5207250", "revid": "1921867", "url": "https://it.wikipedia.org/wiki?curid=5207250", "title": "Avrai ragione tu (ritratto)", "text": "Avrai ragione tu (ritratto) \u00e8 un singolo del rapper italiano Caparezza, pubblicato il 14 novembre 2014 come quarto estratto dal sesto album in studio \"Museica\".\nDescrizione.\nSeconda traccia di \"Museica\", \"Avrai ragione tu (ritratto)\" trae ispirazione dal quadro di Dmitri Vrubel \"Mio Dio, aiutami a sopravvivere a questo amore mortale\". Riguardo a ci\u00f2, lo stesso Caparezza ha dichiarato: \nVideo musicale.\nIl video, diretto da Roberto Tafuro e girato presso gli Elica Studio di Roma, \u00e8 stato pubblicato il 24 novembre 2014 attraverso il canale YouTube del rapper. In esso appare in un cameo di pochi secondi il pianista Giovanni Allevi.\nIl video contiene anche un riferimento al brano \"Ja o\u010den' rad, ved' ja, nakonec, vozvra\u0161\u010dajus' domoj\" (\"Sono molto felice, perch\u00e9 sto finalmente ritornando a casa\") del baritono russo \u0116duard Chil', brano conosciuto per essere diventato un famoso meme."}
{"id": "5207251", "revid": "484362", "url": "https://it.wikipedia.org/wiki?curid=5207251", "title": "Kirghizo", "text": ""}
{"id": "5207256", "revid": "1855146", "url": "https://it.wikipedia.org/wiki?curid=5207256", "title": "Pietro Napoli Signorelli", "text": "Biografia.\nSignorelli nacque e crebbe a Napoli, figlio di Nicoletta Signorelli e del notaio Angelo Antonio de Napoli. Intraprese studi di giurisprudenza secondo il volere del padre notaio, li port\u00f2 a compimento e svolse per qualche tempo la professione di avvocato. Nel periodo universitario ebbe modo di seguire le lezioni del celebre illuminista partenopeo Antonio Genovesi, le cui idee lo influenzarono notevolmente, come testimonia la sua prima opera, \"Degli affetti umani\" - un \u00ab trattato morale esposto ai giovani \u00bb che fu stampato a Napoli nel 1754. Parallelamente, Signorelli and\u00f2 sviluppando interesse verso il teatro, cimentandosi inoltre nella composizione di commedie, andate tuttavia perdute.\nNel 1765, morto il padre, si trasfer\u00ec a Madrid, dove rimase quasi vent'anni, affascinato da una \u00ab gran nazione \u00bb, dedito allo studio della storia e delle umane lettere. In Spagna entr\u00f2 a far parte di un gruppo di letterati autoctoni decisi a rinnovare la letteratura spagnola - con una particolare attenzione al teatro -, secondo i precetti illuministici. Tale gruppo di letterati, tra cui possono citarsi Nicolas Fern\u00e1ndez de Morat\u00edn, suo figlio Leandro, Tom\u00e1s de Iriarte, Ignacio Ayala e Jos\u00e9 Cadalso, faceva capo alle riunioni della \"Tertulia literaria de la fonda de San Sebasti\u00e1n\". In opposizione alla tradizione iberica del secolo precedente e al gusto popolareggiante, si ispirava ai francesi della \"trag\u00e9die classique\" (cio\u00e8 Corneille e Racine), a Moli\u00e8re e a Voltaire, autore che sar\u00e0 sempre centrale nella riflessione storica e letteraria di Napoli Signorelli.\nDurante la permanenza a Madrid, Signorelli scrisse due delle sue opere pi\u00f9 importanti, definendo la propria inclinazione per la storia della letteratura e della cultura: nel 1777 vede la luce la \"Storia de' teatri antichi e moderni\", mentre tra il 1784 e il 1786 vengono pubblicate le \"Vicende della coltura nelle due Sicilie\", gi\u00e0 ultimate prima dell'ottobre del 1782.\nLa filosofia su cui si reggono queste due opere \u00e8 il voltairismo moderato. Nella prima, si enuncia del teatro la funzione morale; con il trionfo della ragione vengono eliminate \u00ab le passioni smoderate \u00bb. L'opera teatrale, pur non tralasciando la variet\u00e0 e la piacevolezza, deve essere governata dall'armonia e dalla verosimiglianza, proponendo fatti e argomenti che abbiano un valore universale. Il Napoli Signorelli indaga la storia del teatro con una prospettiva molto ampia, analizzando gli autori greci e, tra i moderni, tutti quelli appartenenti alle maggiori letterature europee. La \"Storia\" mette in luce il perfezionamento del genere all'interno dei singoli popoli, secondo una concezione del progresso non estranea alle lezioni di Vico e Cesarotti.\nAnche la \"Vicenda della coltura nelle due Sicilie\" risente dell'insegnamento voltairiano, e concepisce la storia come insieme delle vicende della \u00ab coltura \u00bb, dei filosofi e dei principi illuminati. \u00ab Borbonico di cuore, liberale per isbaglio d'una corte accecata dall'odio che portava alla libert\u00e0 \u00bb, secondo il giudizio di Manzoni, Signorelli vi condanna l'anarchia popolare e la ribellione di Masaniello. Lo scrittore mantenne in effetti sempre una certa distanza dalle ideologie rivoluzionarie, nonostante Carlo III prima, e Ferdinando IV poi (1799) lo mandassero in esilio. Pur avendo ricoperto delle cariche nella Rivoluzione napoletana del 1799, la valut\u00f2 con molta severit\u00e0, tradendo di fatto una maggior vicinanza alla politica illuminata e riformatrice dei due sovrani che lo esiliarono.\nPartito da Napoli, visse a Milano tra il 1800 e il 1804, insegnando \u00ab poesia rappresentativa \u00bb al Liceo di Brera e lavorando, come \u00ab direttore di declamazione \u00bb, presso l'Accademia del Teatro Patriottico. Negli \"Elementi di poesia drammatica\" (1801) si occup\u00f2 nuovamente del teatro, visto come unico strumento capace di educare la societ\u00e0, in quanto riesce ad unire l'utilit\u00e0 al diletto, secondo un concetto tipicamente razionalistico e sensistico, vicino alla sensibilit\u00e0 neoclassica. Signorelli rientr\u00f2 infine nella citt\u00e0 natale, dove visse serenamente gli ultimi anni, morendovi il 1\u00ba aprile 1815. Postumi apparvero due scritti, \"Sulla satira antica e moderna\" e \"Ricerche sul sistema melodrammatico\"."}
{"id": "5207258", "revid": "484362", "url": "https://it.wikipedia.org/wiki?curid=5207258", "title": "Prefettura autonoma chirghisa di Kizilsu", "text": ""}
{"id": "5207279", "revid": "196390", "url": "https://it.wikipedia.org/wiki?curid=5207279", "title": "Pelmatozoa", "text": ""}
{"id": "5207282", "revid": "484362", "url": "https://it.wikipedia.org/wiki?curid=5207282", "title": "Alatau chirghiso", "text": ""}
{"id": "5207293", "revid": "149485", "url": "https://it.wikipedia.org/wiki?curid=5207293", "title": "Campionati europei di hockey su pista 1938", "text": "I Campionati Europei 1938 furono l'11\u00aa edizione dei campionati europei di hockey su pista; la manifestazione venne disputata in Belgio ad Anversa dal 26 al 30 maggio 1938.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo fu vinto dalla nazionale inglese per l'11\u00aa volta nella sua storia."}
{"id": "5207308", "revid": "380453", "url": "https://it.wikipedia.org/wiki?curid=5207308", "title": "Gigantes de Carolina (pallavolo maschile)", "text": "I Gigantes de Carolina sono una franchigia pallavolistica maschile portoricana, con sede a Carolina: militano nel campionato portoricano di Liga de Voleibol Superior Masculino.\nStoria.\nI Nuevos Gigantes de Carolina vengono fondati nel 2004, dopo l'acquisto del titolo dei Rebeldes de Moca, esordendo nella LVSM nella stagione 2005. Nella stagione 2010 raggiungono per la prima volta la finale scudetto, vincendo il primo campionato della propria storia ai danni dei Plataneros de Corozal. Nel 2014 la franchigia cambia nome in \"Gigantes de Carolina\". Nel campionato 2015 i \"Gigantes\" tornare a giocare la finale scudetto, sconfitti in questo caso dai Mets de Guaynabo."}
{"id": "5207325", "revid": "1543377", "url": "https://it.wikipedia.org/wiki?curid=5207325", "title": "Midraridi", "text": "I Midraridi o \"Ban\u016b Midr\u0101r\" (, o in berbero \"\u0100it Midr\u0101r\") furono una dinastia berbera che govern\u00f2 Sigilmassa fino alla sua caduta nel 976-7.\nIn merito all'origine della dinastia esistono varie tradizioni: una sostiene che, in una data della seconda met\u00e0 dell'VIII secolo (forse il 757-8), un gruppo di 4.000 kharigiti sufriti si sarebbe raccolto in quelle regioni maghrebine, a prudenziale distanza dal Califfato abbaside e dall'Emirato degli Omayyadi di al-Andalus (entrambi sunniti), nei pressi del gi\u00e0 esistente centro abitato di Sigilmassa, e prescelse come sua guida (\"im\u0101m\") un uomo di colore, che si chiamava \u02bf\u012as\u0101 ibn Mazyad, detto al-Aswad (Il nero), proveniente da Mikn\u0101s.\nDopo 15 anni di regno, costui sarebbe stato ucciso nel 772 dai suoi sudditi che, evidentemente scontenti per il suo operato, lo impiccarono a un albero, scegliendo per sostituirlo il berbero Ab\u016b l-Q\u0101sim Samgh\u016b ibn W\u0101s\u016bl (che anni prima era stato il pioniere di quell'insediamento religioso), il quale sarebbe rimasto al potere per 13 anni, fino alla sua morte naturale nel 784 e al quale sarebbe succeduto il figlio Ab\u016b l-Waz\u012br al-Y\u0101s e, nel 790, l'altro suo figlio Ab\u016b l-Munta\u1e63ir al-Yasa\u02bf. Sarebbe stato il figlio di questi, di nome Midr\u0101r (\"L'elargitore di copiosa pioggia\"), \nUna seconda tradizione attribuisce invece l'avvio della dinastia proprio ad Ab\u016b l-Q\u0101sim Samgh\u016b (nipote di un \u02bf\u012as\u0101 ibn Yaz\u012bd che avrebbe fondato nel 757 Sigilmassa) a un musulmano andaluso sfuggito alla repressione scatenata dall'Emiro di Cordova al-Hakam ibn Hisham dopo il fallimento dell'\"insurrezione del \"raba\u1e0d\"\" (quartiere) della capitale omayyade dell'818, mentre un'ultima tradizione (riportata da al-Bakr\u012b) indica come fondatore della dinastia un fabbro di nome Midr\u0101r ibn \u02bfAbd All\u0101h, un musulmano nero originario di Cordova. \nAffermatosi commercialmente come capolinea della \"via dell'oro\", lo Stato midraride prefer\u00ec riconoscersi vassallo degli Omayyadi di al-Andalus piuttosto che destarne la cupidigia e vederselo come avversario in grado di distruggerlo facilmente e, per ottenere ci\u00f2, fu inevitabile che si mettesse la sordina al messaggio sufrita, decisamente eversivo agli occhi non solo dei sunniti.\nGrazie alle loro capacit\u00e0, i Midraridi riuscirono a sopravvivere anche all'impetuosa e irresistibile avanzata dei Fatimidi ismailiti, che li mantennero al loro posto, in veste di vassalli.\nLa dinastia croll\u00f2 solo nel 976-7 quando Sigilmassa fu presa dal berbero Khazr\u016bn b. Fulful b. Khazar al-Maghr\u0101w\u012b, alleato degli Omayyadi del Califfato di Cordova, che guidava i berberi Zan\u0101ta. Egli regn\u00f2 sulle aree gi\u00e0 midraridi, e cos\u00ec fece suo figlio W\u0101n\u016bd\u012bn e suo nipote Mas\u02bf\u016bd, fino alla conquista almoravide del 1055. "}
{"id": "5207326", "revid": "56620", "url": "https://it.wikipedia.org/wiki?curid=5207326", "title": "John Dunning, I barone Ashburton", "text": "Divenne avvocato il 2 luglio 1756, ma nei primi sei anni di carriera non riscosse notevoli successi. L'occasione di guadagnare fama gli si present\u00f2 nel 1762, quando il celebre avvocato John Glynn si ammal\u00f2 improvvisamente delegando a Dunning le sue carte e nominandolo suo attendente.\nNello stesso anno difese la British East India Company dai rivali olandesi. \nIn giovent\u00f9 si distinse come sostenitore della libert\u00e0 di stampa e di pensiero, tanto da essere considerato uno dei pi\u00f9 stretti seguaci di John Wilkes.\nNel 1763, a seguito delle persecuzioni di Giorgio III d'Inghilterra verso i wilkesiani, prese le difese di Wilkes in una serie di celebri orazioni.\nNel 1765 si distinse nel processo \"Leach v. Money\". Nel 1766 fu nominato giudice a Bristol e il 28 gennaio 1768 solicitor general nell'amministrazione del duca di Grafton.\nNel marzo 1768 fu eletto parlamentare whig per Calne su raccomandazione di William Petty, II conte di Shelburne. Nonostante la sua carica di \"solicitor\" non intervenne nel dibattito sull'espulsione di Wilkes dal parlamento.\nNel gennaio 1770 lasci\u00f2 la carica di solicitor; il 30 marzo dello stesso anno venne sostituito da Edward Thurlow.\nIl 12 ottobre 1770 contest\u00f2 a Welbore Ellis di non poter rinchiudere nella torre di Londra Richard Oliver. Fu rieletto per Calne nel 1774; nel 1776 support\u00f2 senza successo la mozione presentata da John Cavendish sui possedimenti americani.\nNel 1778 strinse un'alleanza politica con George Saville, supportando le sue mozioni sulla Chiesa cattolica e sul sistema pensionistico (il re utilizzava le pensioni per tenere in scacco il Parlamento) ed ottenendo l'erezione di un monumento a William Pitt il Vecchio a Westminster Abbey.\nSuccessivamente chiese al re di non dissolvere il parlamento, arrivando a costituire un gruppo d'opposizione autonoma di 51 persone. Nel 1780 fu rieletto per Calne e propose la rielezione di Fletcher Norton come \"speaker\"; fu per\u00f2 eletto Cornwall con 203 voti contro 134. Nel 1782 si oppose alla continuazione della guerra contro gli indipendentisti americani, divenendo poi uno dei pi\u00f9 accesi sostenitore di Charles Watson-Wentworth, II marchese di Rockingham, passando cos\u00ec alla maggioranza.\nIl 27 marzo 1782 entr\u00f2 a far parte del consiglio privato e l'8 aprile fu creato \"Barone Ashburton di Ashburton nel Devon\". Il 17 aprile fu nominato cancelliere del ducato di Lancaster. Morto il 1\u00ba luglio 1782 Rockingham continu\u00f2 l'incarico. Il successore di Rockingham, il suo vecchio protettore William Petty, II conte di Shelburne, lo tenne come consigliere nelle cause legali.\nDopo il governo Shelburne fu convocato da Giorgio III, che gli chiese consigli sulla formazione di un nuovo governo. Fu effettivamente l'ultima apparizione pubblica di Dunning, cui fu garantita una pensione di \u00a34000 ed un tranquillo ritiro ad Exmouth.\nAll'epoca tuttavia la sua salute aveva gi\u00e0 iniziato a declinare e la morte lo colse dopo appena 4 mesi di ritiro, il 18 agosto 1783."}
{"id": "5207330", "revid": "1080988", "url": "https://it.wikipedia.org/wiki?curid=5207330", "title": "MAC", "text": ""}
{"id": "5207332", "revid": "298229", "url": "https://it.wikipedia.org/wiki?curid=5207332", "title": "Justin Forsett", "text": "Carriera professionistica.\nSeattle Seahawks.\nForsett fu scelto nel corso del settimo giro del Draft 2008 dai Seattle Seahawks. Fu svincolato dopo una sola gara di stagione regolare, il 5 settembre 2008.\nIndianapolis Colts.\nIl giorno successivo, Forsett firm\u00f2 con gli Indianapolis Colts, da cui fu ancora svincolato un mese dopo.\nRitorno ai Seahawks.\nIl 9 ottobre 2008, Forsett rifirm\u00f2 con la squadra di allenamento di Seattle. L'anno successivo avrebbe dovuto competere con Julius Jones e Edgerrin James ma dopo che James fu svincolato, divenne il secondo running back nelle gerarchie della squadra. Il 15 novembre, subentrando all'infortunato Jones, corse 123 yard e segn\u00f2 il primo touchdown in carriera. Partito come titolare nel turno successivo contro i Minnesota Vikings, segn\u00f2 il suo secondo touchdown con una corsa da 9 yard, ricevendo anche 8 passaggi per 80 yard. Il 29 novembre, contro i St. Louis Rams, corse un record in carriera di 130 yard e segn\u00f2 due touchdown. Col ritorno di Julius Jones nella settimana 13 contro i San Francisco 49ers, Forsett torn\u00f2 nel ruolo di seconda scelta. Nelle due stagioni successive, con l'arrivo del suo ex compagno di college Marshawn Lynch, ebbe poche occasioni di mettersi in luce, segnando complessivamente tre touchown. Alla fine della stagione 2011 non gli fu rinnovato il contratto.\nHouston Texans.\nForsett firm\u00f2 con gli Houston Texans il 2 giugno 2012. Il Giorno del Ringraziamento, il 22 novembre 2012, Justin segn\u00f2 un touchdown dopo una corsa di 81 yard, la pi\u00f9 lunga nella storia della franchigia.\nJacksonville Jaguars.\nForsett firm\u00f2 coi Jacksonville Jaguars il 15 marzo 2013. Il 9 dicembre fu inserito in lista infortunati a causa di un problema al piede. L'11 marzo 2014 fu svincolato.\nBaltimore Ravens.\nForsett firm\u00f2 un contratto annuale coi Baltimore Ravens il 4 aprile 2014. Inizialmente avrebbe dovuto il terzo running back della squadra dietro a Ray Rice e Bernard Pierce, ma fu promosso come titolare all'inizio della stagione a causa della sospensione e il conseguente licenziamento di Rice e gli infortuni di Pierce. Anche dopo il ritorno in salute di quest'ultimo tuttavia conserv\u00f2 il suo posto. Nella settimana 10, contro i Tennessee Titans, fece registrare l'allora massimo stagionale di 112 yard corse e 2 touchdown nella vittoria 21-7. Per questa prestazione fu premiato come miglior giocatore offensivo della AFC della settimana. Due settimane dopo stabil\u00ec un nuovo record in carriera correndo 182 yard e segnando due touchdown che contribuirono a battere i Saints che venivano da una striscia di 14 vittorie consecutive in casa. Grazie a questa prestazione, per la seconda volta in stagione fu premiato come giocatore offensivo della AFC della settimana e per la prima volta in carriera come running back della settimana. La sua stagione regolare si chiuse al quinto posto nella NFL con 1.266 yard corse e 8 touchdown, entrambi nuovi record in carriera. And\u00f2 a segno su ricezione anche nel secondo turno di playoff ma i Ravens furono eliminati dai Patriots. A fine anno fu convocato per il suo primo Pro Bowl al posto dell'infortunato Arian Foster e inserito al 65\u00ba posto nel NFL Top 100, la classifica dei migliori cento giocatori della stagione.\nIl marzo 2015, Forsett firm\u00f2 coi Ravens un rinnovo contrattuale triennale del valore di 9 milioni di dollari. La sua stagione 2015 inizi\u00f2 in sordina, prima di correre 150 yard nel quarto turno, che coincise con la prima vittoria stagionale di Baltimore. Nella settimana 11, Forsett si ruppe un braccio dopo un placcaggio di Aaron Donald dei Rams, venendo costretto a chiudere la sua stagione, che termin\u00f2 con 641 yard corse e 2 TD in dieci presenze, tutte come titolare.\nNel 2016, la sua ultima stagione, Forsett, gioc\u00f2 con Ravens, Detroit Lions e Denver Broncos. Il 3 maggio 2017 annunci\u00f2 il proprio ritiro."}
{"id": "5207338", "revid": "163662", "url": "https://it.wikipedia.org/wiki?curid=5207338", "title": "Pietro Napoli-Signorelli", "text": ""}
{"id": "5207341", "revid": "1699816", "url": "https://it.wikipedia.org/wiki?curid=5207341", "title": "Rude (singolo)", "text": "Rude \u00e8 il singolo di debutto della band canadese \"Magic!\" estratto il 24 febbraio 2014 dal loro primo album in studio \"Don't Kill the Magic\", raggiungendo subito la posizione numero sei della chart canadese, mentre a livello internazionale la canzone \u00e8 arrivata in vetta alle classifiche negli Stati Uniti e in Regno Unito e ha raggiunto il picco della top ten nelle classifiche di Australia, Nuova Zelanda, Irlanda, Danimarca, Paesi Bassi e Svezia.\nComposizione.\nLa canzone \u00e8 stata composta e scritta dalla stessa band sotto l'influenza e basata su una storia veramente accaduta al cantante del gruppo, Nasri, che aveva vissuto un rapporto malsano con una ragazza: nel corso di una discussione con la fidanzata, il cantante ha deciso di fondare con alcuni amici la band. Come lo descrive Nasri, la coppia viveva in quel periodo un'\"atmosfera oscura\"; \"Rude \"presenta nel suo complesso uno stile raggae.\nVideo musicale.\nIl video musicale mostra delle scene in cui Nasri e la sua band cantano e suonano all'interno di un garage alternate ad altrettante scene che mostrano il cantante durante una relazione con la sua fidanzata, interpretata dalla modella Ayla Parker: dopo questo egli chiede pi\u00f9 volte al padre (Brian Knudson) della ragazza la sua mano per il matrimonio, ma l'uomo per tutto il video rifiuter\u00e0 e non spiegher\u00e0 neppure il perch\u00e9. Alla fine i due si sposano in gran segreto a poca distanza dal garage in cui la band stava suonando, e la ragazza abbandona per sempre suo padre.\nIl video \u00e8 stato pubblicato su YouTube dalla band il 5 dicembre 2013 e ha ottenuto la certificazione Vevo per aver ricevuto di visualizzazioni.\nPromozione.\nIl 9 dicembre 2013 la band, ha presentato live per la prima volta, la canzone \"Rude\" su \"Sunrise\" programma televisivo australiano. Nel giugno 2014, la band si esib\u00ec in una versione acustica della canzone in \"On Air with Ryan Seacrest\". Nel mese di luglio, si sono esibiti su \"The View\" e al \"The Tonight Show Starring Jimmy Fallon\". Il 10 agosto, invece, si sono esibiti durante la manifestazione dei \"Teen Choice Award\"."}
{"id": "5207344", "revid": "599013", "url": "https://it.wikipedia.org/wiki?curid=5207344", "title": "Norinco", "text": "La China North Industries Corporation (anche Norinco), \u00e8 una societ\u00e0 cinese con attivit\u00e0 in diversi settori, soprattutto riguardo alla produzione di veicoli e di armi da fuoco.\nStoria.\nFondata nel 1980 con il sostegno del governo cinese e controllata dalla \"Commissione statale della Scienza, Tecnologia e Industria per la Difesa Nazionale\" (COSTIND), la China North Industries Corporation (NORINCO) \u00e8 stata classificata tra le prime fra le 500 pi\u00f9 grandi imprese statali della Cina in termini di totale attivo e ricavi.\nNel 1999 la Norinco era costituita da un raggruppamento di 160 aziende e occupava pi\u00f9 di 700.000 dipendenti diretti. Controllava circa 30 istituti di ricerca e pi\u00f9 di 200 impianti di produzione.\nAttivit\u00e0.\nProduce veicoli (camion, auto e moto), macchinari, strumenti ottici-elettronici, attrezzature per lo sfruttamento di giacimenti di petrolio, prodotti chimici, prodotti industriali leggeri, esplosivi civili e militari, armi da fuoco e munizioni, ed \u00e8 anche coinvolta in progetti di costruzione di infrastrutture civili a livello nazionale.\nProduce anche sistemi di tiro di precisione, per la guerra anfibia, sistemi a lungo raggio per la neutralizzazione delle armi, antiaerei ed anti-missile, sistemi informativi e prodotti per la visione notturna, sistemi di distruzione ad alto potenziale.\nLa Norinco possiede la licenza per la fabbricazione di armi in Albania, Egitto e Pakistan, tra gli altri e secondo il \"Jane's World Armies\" esporta ogni anno 2 miliardi di dollari di armi da fuoco, di cui circa il 70% \u00e8 destinato ad usi civili."}
{"id": "5207346", "revid": "123524919", "url": "https://it.wikipedia.org/wiki?curid=5207346", "title": "Margherita di Huntingdon", "text": "Origine.\nEra figlia del conte di Northumbria e di Huntingdon, Enrico di Scozia, e di Ada de Warenne (secondo l'abate e storico normanno, del XII secolo, priore dell'abbazia di Bec e sedicesimo abate di Mont-Saint-Michel, Robert de Torigny, Guglielmo I di Scozia era figlio di Enrico di Scozia e di Ada de Warenne e, sia secondo la \"Genealogia Comitum Richemundi\u00e6 post conquestum Angli\u00e6\", sia secondo \"The Chronicle of the reigns of Henry II and Richard I 1169-1192\", Margherita era la sorella di Guglielmo I).\nSempre secondo Robert de Torigny, la madre, Ada de Warenne, era figlia di Guglielmo II di Varenne ( \u2020 1138), e di Elisabetta di Vermandois, che, secondo la \"Genealogi\u00e6 Scriptoris Fusniacensis\", era a sua volta figlia di Ugo di Francia detto \"il grande\" e della contessa di Vermandois, Adelaide.\nEnrico di Scozia, ancora secondo Robert de Torigny, era il figlio del re di Scozia, Davide I e di Maud di Northumbria, a sua volta figlia di Waltheof, conte di Northumbria e di Huntingdon, (decapitato nel 1075) e della moglie, Judith di Lens.\nBiografia.\nMargherita, nel 1160, fu data in moglie al conte di Richmond, duca di Bretagna e conte di Tr\u00e9guier e di Guingamp, Conan IV. Questi, secondo la \"Chronica sancti Sergii Andegavensis\", era figlio del primo conte di Richmond, Alano III (il Nero) e di Berta di Bretagna, a sua volta, secondo l'\"Ex Chronico Britannico Altero\", figlia del duca di Bretagna, conte di Rennes e conte di Nantes, Conan III e della moglie (come attesta il monaco e cronista inglese, vissuto tra l'XI e il XII secolo, Orderico Vitale), Matilde FitzRoy ( \u2020 dopo il 1128), figlia illegittima del re d'Inghilterra e duca di Normandia, Enrico I Beauclerc.\nNel 1158, alla morte di Goffredo VI d'Angi\u00f2 conte di Nantes, del Maine e d'Angi\u00f2, Conan IV era entrato in aperto conflitto con il fratello del defunto, il re d'Inghilterra e duca di Normandia, Enrico II, cugino di Margherita, per il possesso della contea di Nantes, che faceva parte del ducato di Bretagna, della quale si era impadronito, riunendo tutta la Bretagna sotto il suo controllo. Enrico II gli revoc\u00f2 il titolo di conte di Richmond e la sua eredit\u00e0 paterna, che poi gli restitu\u00ec dopo la riappacificazione nel settembre dello stesso anno. Il matrimonio tra Conan IV e Margherita fu molto probabilmente concordato con Enrico II per consolidare questa rappacificazione.\nEnrico II continu\u00f2 a promuovere segretamente ribellioni nel ducato di Bretagna, sino a che, nel 1168, secondo il monaco benedettino, inglese, del XIII secolo, Matteo di Parigi, Conan cedette, e dichiar\u00f2 erede la sua unica figlia, Constanza, di circa sette anni e acconsent\u00ec al matrimonio (fidanzamento) di Costanza con il figlio di Enrico II, Goffredo, di circa dieci anni; la decisione fu ben accolta in tutta la Bretagna.\nDopo il matrimonio e prima del 1169, Conan, la moglie Margherita e la sorella Costanza, confermarono una donazione all'abbazia di Saint-Georges de Rennes.\nMargherita rimase vedova in seguito alla morte di Conan nel 1169 (secondo la \"Chronica sancti Sergii Andegavensis\"), o nel 1171 (secondo Robert de Torigny, secondo l'\"Ex Chronico Britannico Altero\", secondo l'\"Ex Chronico Kemperlegiensis\", che precisa anche il giorno (20 febbraio) e ancora secondo l'\"Ex Chronico Ruyensis C\u0153nobii\") o ancora nel 1170, secondo la \"Genealogia Comitum Richemundi\u00e6 post conquestum Angli\u00e6\", che ci informa inoltre che fu sepolto nel monastero di B\u00e9gard.A Conan succedette la figlia Costanza, ma di fatto al governo del ducato ci fu il fidanzato, Goffredo, sotto la reggenza di Guglielmo Hammon.\nSecondo un documento riportato nel \"Dugdale Monasticon VI\" (non consultato) Margherita, nel 1171, si rispos\u00f2, in seconde nozze, con Humphrey III de Bohun ( \u2020 1181), erede della contea di Hereford, che governava per conto della madre, Margherita di Hereford.\nMargherita poi si spos\u00f2 in terze nozze con Guglielmo FitzPatrick di Hertburn o di Washington.\nCome viene riportato dagli \"Annales de Burton\" Margherita, ricordata come madre di Constanza, sorella di Guglielmo, re di Scozia e madre del conte, Enrico (\"Eodem anno obiit Margareta mater pr\u00e6dict\u00e6 Constanti\u00e6, A.D. 1201, soror Willelmi regis Scoti\u00e6, mater Henrici de Boum, comitis Herefordi\u00e6\") mor\u00ec nel 1201.\nFigli.\nMargherita a Conan diede almeno due figli:\nAl secondo marito, Humphrey, invece diede un figlio e una figlia:\nMargherita avrebbe avuto forse un'altra figlia con Humphrey o Conan:\nAl terzo marito, Guglielmo, diede tre figli:\nNella cultura.\nMargherita di Huntingdon \u00e8 un personnagio secondario del romanzo \"Devil\u2019s Brood\" (2008) di Sharon Kay Penaman."}
{"id": "5207347", "revid": "110157", "url": "https://it.wikipedia.org/wiki?curid=5207347", "title": "Sens\u014d-ji", "text": "Il \u00e8 un complesso templare buddhista situato nel quartiere Asakusa di T\u014dky\u014d, in Giappone. \u00c8 il tempio pi\u00f9 antico della citt\u00e0, e uno dei pi\u00f9 importanti. Un tempo appartenente alla setta Tendai, si rese indipendente dopo la seconda guerra mondiale. Vicino al tempio si trova il santuario Asakusa.\nStoria.\nIl tempio \u00e8 dedicato al bodhisattva Kannon (Avalokite\u015bvara). Secondo una leggenda, nel 628 due pescatori, Hinokuma Hamanari e Hinokuma Takenari, trovarono una statua d'oro di Kannon nel fiume Sumida. Il capo del villaggio, Hajino Nakamoto, riconobbe la sacralit\u00e0 della statua e decise di conservarla nella sua casa ad Asakusa, opportunamente trasformata in tempio in modo che tutti potessero venerarla.\nIl primo vero tempio dedicato alla statua fu costruito nel 645. Durante i primi anni dell'era Tokugawa, fu scelto da Tokugawa Ieyasu come tempio tutelare del suo clan. Il santuario Nishinomiya, legato al culto di Inari, si trova all'interno del complesso del Sens\u014d-ji. Sul torii che indica l'accesso al santuario \u00e8 stata applicata una targa che riporta la lista di coloro che hanno contribuito alla costruzione del torii, avvenuta nel 1727.\nNel corso della seconda guerra mondiale, il tempio fu colpito da bombardamenti aerei e raso al suolo. Venne in seguito ricostruito, ed \u00e8 considerato oggi un simbolo di rinascita e di pace dai giapponesi. In particolare, un albero \u00e8 cresciuto all'interno del tronco di un precedente albero, distrutto dai bombardamenti, diventando perci\u00f2 un simbolo di questa rinascita.\nCaratteristiche principali.\nIl Sens\u014d-ji \u00e8 il luogo in cui si svolge uno dei pi\u00f9 grandi e importanti festival giapponesi, il Sanja Matsuri, che si tiene nella primavera inoltrata e dura dai tre ai quattro giorni. Il numero di persone che accorrono all'evento \u00e8 tale che le strade vicine al tempio vengono chiuse al traffico per agevolare il flusso della folla.\nL'entrata del tempio \u00e8 contrassegnata dalla famosa Kaminarimon, la \"porta del tuono\". Essa ospita un'enorme lanterna di carta, dipinta di rosso con caratteri di colore nero. Dalla Kaminarimon si estende la Nakamise-doori, una strada affollata di negozi, fino alla H\u014dz\u014dmon (la \"porta della casa del tesoro\"), che costituisce l'entrata vera e propria al recinto del tempio. Qui si trovano un'imponente pagoda a cinque piani e il padiglione principale con la statua di Kannon.\nIl Sens\u014d-ji \u00e8 una meta turistica molto frequentata, sia dai giapponesi che dagli stranieri. Di conseguenza, nei suoi dintorni sono sorti diversi negozi specializzati nella vendita di oggetti tradizionali della cultura giapponese, cos\u00ec come ristoranti che offrono cibo tradizionale giapponese (ramen, sushi, tempura, ecc.). La Nakamise-doori, in particolare, \u00e8 costeggiata da una lunga fila di negozietti che vendono ventagli, \"ukiyo-e\", kimono, rotoli buddhisti, dolci tipici, senza dimenticare oggetti pi\u00f9 moderni ma altrettanto iconici come pupazzetti di Godzilla, magliette personalizzate e accessori per cellulari. Molti di questi negozi sono gestiti dagli eredi di antichi proprietari, che hanno iniziato la loro attivit\u00e0 grazie alle entrate economiche assicurate dal grande flusso di pellegrini al tempio.\nNel tempio si trovano molti distributori di omikuji, e un giardino nel tradizionale stile giapponese.\nNakamise-d\u014dri.\nLa \u00e8 la strada che collega la Kaminarimon all'entrata del tempio, costituita dalla H\u014dz\u014dmon. Si dice che la Nakamise-doori sia sorta nei primi anni del XVIII secolo, quando gli abitanti del luogo ottennero il permesso di aprire i propri negozi nelle vicinanze del tempio. Nel maggio del 1885 il governo di T\u014dky\u014d ordin\u00f2 la chiusura di tutti i negozi e, a dicembre dello stesso anno, la zona venne ricostruita in mattoni. Molti negozi vennero distrutti a causa del grande terremoto del Kant\u014d del 1923. Ricostruiti in cemento nel 1925, vennero rasi al suolo nuovamente dai bombardamenti avvenuti durante la seconda guerra mondiale.\nLa strada \u00e8 lunga circa 250 metri, e annovera circa 90 negozi."}
{"id": "5207350", "revid": "123472115", "url": "https://it.wikipedia.org/wiki?curid=5207350", "title": "Francesco Gallucci", "text": "Autore di libri e saggi di marketing \u00e8 tra i massimi esperti di neuromarketing e marketing emozionale.\nFormazione e carriera.\nLaureato in Scienze Politiche nel 1980 presso l'Universit\u00e0 Statale di Milano, nel 1981 consegue il Master in Human Resources Development and Industrial Relationships presso l'Sda dell'Universit\u00e0 Bocconi di Milano. E' uno dei pionieri del neuromarketing in Italia, disciplina di frontiera nel mondo delle ricerche sui consumatori di cui studia le reazioni emozionali e cognitive a stimoli sensoriali che riguardano gran parte degli ambiti della comunicazione e dell'esperienza d'uso di prodotti e servizi.\nCollabora con riviste di management, \u00e8 docente di Neuromarketing per il Design presso il Politecnico di Milano e di alcuni master di Comunicazione \u00e8 stato docente di Marketing Strategico presso il Politecnico di Torino. Il modello che sta alla base della sua ricerca sviluppa in chiave neuroscientifica la relazione stimolo-risposta, evidenziando la rilevanza delle emozioni quali fattori determinanti dei processi decisionali. I campi di applicazione di tale modello sono molto vasti, dalla Neuroeconomia alla Neuropolitica, dal Neuromanagement al Neuroselling, ma gli ambiti verso cui si \u00e8 indirizzata la sua ricerca sono il marketing e la comunicazione e pi\u00f9 in generale i comportamenti dei consumatori nei momenti decisionali. \nHa fondato nel 2016 insieme a Caterina Garofalo Ainem (Associazione Italiana Neuromarketing) di cui \u00e8 Vicepresidente e Direttore Scientifico. \u00c8 anche Direttore Scientifico del Laboratorio di Smart Brain e di DIP, \u00e8 stato Direttore Scientifico presso la Fondazione Organismo di Ricerca GTechnology e fondatore e Direttore del Dipartimento di Neuromarketing di Aism (Associazione Italiana Studi di Marketing).\nPensiero.\nIl punto di partenza \u00e8 l'assunto che l'abbondanza di informazione genera scarsit\u00e0 di attenzione. L'attenzione \u00e8 diventata una risorsa preziosa in una situazione in cui l'overload d'informazioni, di pubblicit\u00e0 e di stimoli visivi tende a sommergere le persone riducendo il tempo che si ha a disposizione per distinguere ci\u00f2 che \u00e8 importante da ci\u00f2 che non lo \u00e8. In una societ\u00e0 cos\u00ec densa di informazioni le persone cercano risposte ai propri bisogni, ma spesso tali bisogni non sono espliciti e si manifestano attraverso reazioni emotive a specifiche situazioni, quali ad esempio le decisioni di acquisto, con l'obiettivo di rendere pi\u00f9 semplice la decisione. L'individuo tende ad adottare strategie che implichino un carico cognitivo compatibile con i limiti di elaborazione delle informazioni del proprio sistema cerebrale. Quanto pi\u00f9 \u00e8 complessa la situazione decisionale tanto pi\u00f9 le persone tendono ad utilizzare regole molto semplici, riducendo la quantit\u00e0 di informazioni necessarie alla decisione, adottando dei comportamenti che ritengono consoni (o pi\u00f9 efficaci) per completare l'azione in corso. In tale contesto fluido e complesso, il mondo del Marketing e della Comunicazione sta subendo profonde trasformazioni, ma rimane ancorato a teorie e costrutti logici ormai inadeguati. I metodi del Marketing vanno completamente ripensati, ponendo in luce la dimensione inconsapevole dei comportamenti legati all'economia di acquisto. Gallucci affronta questo nodo irrisolto e dimostra che gli strumenti di Marketing non riescono ad esplorare abbastanza in profondit\u00e0 e non sono in grado di far esprimere ai consumatori quello che davvero pensano. Infatti, il 95% dei nostri processi mentali ha luogo nell'inconscio e le decisioni sono prese prima a livello profondo e poi risultano evidenti a livello razionale. Per portare alla luce i desideri dei clienti \u00e8 necessario perci\u00f2 comprendere, durante una qualunque esperienza, quali sono prima di tutto i fattori che attraggono l'attenzione e riescono quindi a guidare lo sguardo e la conseguente raccolta di informazioni, e successivamente verificare quali di tali fattori riescono a trasformare la semplice attenzione in coinvolgimento (engagement) o in persuasione (nel caso di una decisione di acquisto). L'utilizzo degli strumenti resi disponibili dalle neuroscienze, quali l'eye-tracking o l'EEG-biofeedback, consentono al Marketing di avere risposte precise e rigorose favorendo cos\u00ec lo sviluppo di un Marketing pi\u00f9 scientifico e capace di interagire con i consumatori pi\u00f9 in profondit\u00e0."}
{"id": "5207369", "revid": "606039", "url": "https://it.wikipedia.org/wiki?curid=5207369", "title": "Bufo marinus", "text": ""}
{"id": "5207370", "revid": "599013", "url": "https://it.wikipedia.org/wiki?curid=5207370", "title": "Yurika Sema", "text": "Ha una sorella pi\u00f9 giovane, tennista professionista anche lei (Erika Sema): il padre \u00e8 algerino.\nCarriera.\nA livello juniores ha vinto 3 titoli ITF di singolare e 14 di doppio. Come professionista ha ottenuto i suoi migliori risultati raggiungendo il primo turno nel singolare agli US Open nel 2009.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "5207371", "revid": "247222", "url": "https://it.wikipedia.org/wiki?curid=5207371", "title": "L'Homme qui rit", "text": ""}
{"id": "5207377", "revid": "767487", "url": "https://it.wikipedia.org/wiki?curid=5207377", "title": "Promotore creditizio", "text": "Il promotore creditizio \u00e8 un collaboratore del mediatore creditizio, di cui questi si avvale per il contatto con il pubblico, nell'ambito della sua attivit\u00e0 di collegamento tra istituti di credito, banche o intermediari finanziari e la potenziale clientela interessata all'accesso al credito.\nLa figura \u00e8 stata introdotta dal decreto legislativo 141/2010, in recepimento della direttiva comunitaria 2008/48/CE, riguardante i contratti di credito ai consumatori, come \"collaboratore\" - entrato nel linguaggio comune di settore anche con il termine di \"promotore creditizio\".\nIl promotore creditizio \u00e8 un consulente in grado di valutare la situazione creditizia e le esigenze del cliente, cercare il prodotto pi\u00f9 adatto, gestire le pratiche e le relazioni con l'istituto bancario. \nProfilo professionale.\nIl profilo professionale \u00e8 definito dal decreto legislativo 141/2010 nell'articolo 128-novies alla voce \"Dipendenti e collaboratori\".\nI promotori creditizi operano in regime monomandatario per il mediatore creditizio e sono ad esso equiparati per quanto riguarda i requisiti di accesso alla professione e lo svolgimento dell'attivit\u00e0. \nI mediatori creditizi hanno l'obbligo di assicurare e verificare, attraverso l'adozione di adeguate procedure interne, che i propri dipendenti e collaboratori, di cui si avvalgono per il contatto con il pubblico, rispettino le norme loro applicabili, possiedano i requisiti di onorabilit\u00e0 e professionalit\u00e0 e curino l'aggiornamento professionale. Tali soggetti sono tenuti a superare una prova valutativa, i cui contenuti sono stabiliti dall'OAM. I dipendenti e i promotori creditizi delle societ\u00e0 di mediazione creditizia devono superare una prova valutativa per poter essere inseriti nelle liste che i mediatori forniscono all'OAM e che sono consultabili pubblicamente sul sito dell'organismo. \nRequisiti.\nI collaboratori devono essere in possesso dei requisiti di onorabilit\u00e0 e professionalit\u00e0 indicati nell'art. 128-septies, comma 1, lettere d) ed e), del TUB, ad esclusione del superamento dell'apposito esame."}
{"id": "5207378", "revid": "810120", "url": "https://it.wikipedia.org/wiki?curid=5207378", "title": "Medicina palliativa", "text": ""}
{"id": "5207379", "revid": "305330", "url": "https://it.wikipedia.org/wiki?curid=5207379", "title": "Gian Domenico Borasio", "text": "Biografia.\nLaureato all'Universit\u00e0 Ludwig Maximilian di Monaco, dopo un periodo di specializzazione diviene docente di Medicina palliativa presso la medesima universit\u00e0. Autore di articoli scientifici e saggi, \u00e8 stato ascoltato come esperto della materia dal Parlamento italiano e dal Bundestag che ha adottato nel 2009 una sua proposta di legge per rendere obbligatoria la materia di medicina palliativa nel corso di studi universitario medico.\nNel 2009 insieme al neurologo Carlo Alberto Defanti e l'anestesista Amato De Monte, dell'ospedale Santa Maria della Misericordia di Udine, \u00e8 estensore della decisione di sospendere l'alimentazione e l'idratazione di Eluana Englaro.\nDal 2011 \u00e8 professore ordinario di cure palliative presso l'Universit\u00e0 di Losanna.\nPremi e riconoscimenti.\nIl suo libro \"\u00dcber das Sterben\" (\"Saper morire\") \u00e8 stato premiato dalla rivista \"Bild der Wissenschaft\" come \"libro scientifico dell'anno 2012\" nella categoria \"Esplosivo\"."}
{"id": "5207397", "revid": "1226", "url": "https://it.wikipedia.org/wiki?curid=5207397", "title": "The Maze Runner (serie di romanzi)", "text": ""}
{"id": "5207398", "revid": "124765400", "url": "https://it.wikipedia.org/wiki?curid=5207398", "title": "Quinn the Eskimo (Mighty Quinn)", "text": "Quinn the Eskimo (Mighty Quinn) \u00e8 un brano musicale folk rock composto da Bob Dylan ed originariamente inciso durante le sessioni dei \"The Basement Tapes\" nel 1967. La canzone venne pubblicata per la prima volta nel gennaio 1968 con il titolo \"Mighty Quinn\" dal gruppo rock britannico Manfred Mann diventando un elevato successo di classifica. In seguito \u00e8 stata reinterpretata da numerosi artisti, spesso con il titolo abbreviato in \"Mighty Quinn\".\nIl brano.\nNonostante la cover dei Manfred Mann avesse raggiunto il primo posto in classifica in Gran Bretagna, Dylan, non tenne mai particolarmente in considerazione la canzone, definendola nulla pi\u00f9 di una semplice \"ninna ninna\", e pubblic\u00f2 la propria versione solo due anni dopo, tra l'altro in una versione dal vivo proveniente dall'esibizione al Festival dell'isola di Wight del 31 agosto 1969, nel controverso album \"Self Portrait\".\nIl soggetto della canzone \u00e8 l'arrivo in citt\u00e0 del \"mitico Quinn\" (un eschimese), in grado di tramutare le sofferenze in gioia e il caos in pace, attirando anche l'attenzione degli animali. Presumibilmente Dylan per il titolo della canzone si ispir\u00f2 al personaggio interpretato da Anthony Quinn nel film \"Ombre bianche\" del 1960. Nel 2004 un articolo apparso sul \"Chicago Tribune\" avanz\u00f2 l'ipotesi che il titolo del brano derivasse da Gordon Quinn, cofondatore della Kartemquin Films, che aveva dato a Dylan e Howard Alk assistenza non accreditata per il montaggio del documentario \"Eat the Document\".\nVariazioni del titolo.\nLa prima uscita ufficiale della canzone ad opera dei Manfred Mann, che sal\u00ec in vetta alla classifica inglese nel febbraio 1968, si ebbe a nome \"Mighty Quinn\". Quando Dylan pubblic\u00f2 la versione live della canzone nel suo album \"Self Portrait\", nel giugno 1970, la traccia venne indicata come \"The Mighty Quinn (Quinn the Eskimo)\". Questo titolo venne mantenuto quando la stessa versione del vivo fu inclusa nella compilation \"Bob Dylan's Greatest Hits, Vol. 2\" nel novembre 1971. Quando la registrazione originale di Dylan datata 1967 proveniente dai \"basement tapes\" venne infine alla luce pubblicata sul cofanetto antologico \"Biograph\" del 1985, il pezzo venne intitolato Quinn the Eskimo (The Mighty Quinn); e questo \u00e8 il titolo ufficiale della canzone indicato sul sito web ufficiale di Bob Dylan.\nCuriosit\u00e0:\nIl ritornello della canzone, \u201cCome all without, come all within, you\u2019ll not see nothing like the mighty Quinn\u201d, viene solitamente utilizzato dai tifosi della squadra inglese di rugby degli Harlequins di Londra, sostituendo la parola Quins \u2013 tradizionale abbreviazione del nome della squadra Harlequins \u2013 all\u2019originale della canzone \u201cQuinn\u201d."}
{"id": "5207402", "revid": "845929", "url": "https://it.wikipedia.org/wiki?curid=5207402", "title": "Novorossia", "text": ""}
{"id": "5207404", "revid": "123922981", "url": "https://it.wikipedia.org/wiki?curid=5207404", "title": "Big Music", "text": "Big Music \u00e8 il sedicesimo album in studio del gruppo musicale britannico Simple Minds, pubblicato nell'ottobre 2014."}
{"id": "5207407", "revid": "633110", "url": "https://it.wikipedia.org/wiki?curid=5207407", "title": "8 cm Feldkanone M. 99", "text": "Il 8 cm Feldkanone M. 99 era un cannone campale austro-ungarico impiegato dall'Esercito imperial regio durante la prima guerra mondiale.\nIl cannone fu progettato in fretta a causa dei rapidi progressi dei paesi vicini dell'Austria nella modernizzazione delle loro artiglierie. I progettisti apportarono solo le innovazioni che non avrebbero ritardato lo sviluppo dell'arma. Per esempio furono valutati vari freni di sparo idraulici ma alla fine vennero tutti rigettati in quanto richiedevano ulteriore tempi di messa a punto. Il \"M. 99\" conservava anche la canna in bronzo dei suoi predecessori, ma con otturatore eccentrico a vite interrotta, che ne aumentava la cadenza di tiro. L'affusto era quello del 9 cm Feldkanone M. 75/96 con lievi modifiche ai vomeri per ridurre le forze di rinculo."}
{"id": "5207410", "revid": "110157", "url": "https://it.wikipedia.org/wiki?curid=5207410", "title": "Storytone", "text": "Storytone \u00e8 il trentacinquesimo album discografico in studio del musicista canadese Neil Young, pubblicato nel novembre 2014.\nIl disco.\nL'album venne distribuito in due formati: disco singolo, con arrangiamenti orchestrali delle canzoni, e versione deluxe con inclusi brani anche in versione acustica senza big band. Successivamente, Young pubblic\u00f2 anche una terza versione dell'album intitolata \"Mixed Pages of Storytone\", che mischiava elementi di entrambe le versioni precedenti.\n\"Storytone\" \u00e8 il secondo album in studio pubblicato da Neil Young nel 2014, dopo il prevalentemente lo-fi \"A Letter Home\".\nOrigine.\nNel marzo 2014, Neil Young espresse la volont\u00e0 di incidere un disco con un'orchestra al completo, dichiarando: \u00abMi piaceva l'idea di fare un disco con un'orchestra al completo, dal vivo - in registrazione mono con l'ausilio di un unico microfono. Volevo fare qualcosa del genere dove veniva registrato quello che davvero uno suonava sul momento, con un solo punto di vista, come si faceva una volta\u00bb.\nDurante il tour estivo di Neil Young &amp; Crazy Horse, il gruppo esegu\u00ec una nuova canzone intitolata \"Who's Gonna Stand Up?\", che successivamente sarebbe apparsa sull'album, senza l'apporto dei Crazy Horse.\nRegistrazione.\nScrivendo sul suo sito ufficiale, Young raccont\u00f2 le sedute di registrazione delle due versioni di \"Storytone\": \u00abPer prima cosa, ho registrato le canzoni al Capitol Records con i miei vecchi amici Niko Bolas e Al Schmitt. Le cantai da solo con l'unica strumentazione che desideravo utilizzare. Non ci furono sovraincisioni o abbellimenti di sorta. La musica risultante proviene direttamente dal mio cuore, ed \u00e8 diretta a voi. Poi, entrai negli studi MGM dove era stata registrata la colonna sonora del film \"Il mago di Oz\". Assistito dai migliori musicisti di Hollywood, con arrangiamenti ed orchestrazioni di Christ Walden e Michael Bearden, cantai sette brani di \"Storytone\" dal vivo per la seconda volta. Le cantai nel microfono di Barbra Streisand, con un sound antico che mi piaceva molto. Andai anche sul Sunset Boulevard per incidere le restanti tre canzoni con una big band in un vecchio studio di Hollywood restaurato conosciuto ora come East West. Tutte le performance sono dal vivo senza effetti di studio. Rimasi semplicemente in piedi a cantare dentro un microfono con l'aggiunta occasionale di note d'armonica tra una strofe e l'altra, mentre i musicisti suonavano\u00bb.\nScrittura e composizione.\nMolte delle tracce sull'album si ispirano alla recente relazione sentimentale nata tra Young e l'attrice Daryl Hannah, e al suo divorzio dalla moglie con la quale era sposato da trentasei anni, Pegi Young. Riguardo ai brani sull'album, Young disse: \u00abQueste canzoni sono state scritte durante un periodo di profondi cambiamenti nella mia vita. Tutto quello che voglio condividere con il mio pubblico \u00e8 l\u00ec dentro\u00bb."}
{"id": "5207429", "revid": "1442080", "url": "https://it.wikipedia.org/wiki?curid=5207429", "title": "Perthshire", "text": "Perthshire, ufficialmente contea di Perth (Lingua gaelica scozzese: \"Siorrachd Pheairt\") \u00e8 una ex contea scozzese, ora una \"registration county\", sita nel centro della Scozia. Essa si estende da Strathmore, ad est, al Passo di Drumochter a nord, Rannoch Moor e Ben Lui ad ovest e Aberfoyle a sud. Fu una contea vera e propria tra il 1890 e il 1930.\nPerthshire \u00e8 nota come \"big county\" (\"grossa contea\") ed offre una gran variet\u00e0 di paesaggi, dalle ampie valli, ricche per la loro agricoltura, ad est, alle montagne dell'ovest (Highlands meridionali).\nStoria amministrativa.\nPerthshire, fu amministrativamente parlando, una contea dal 1890 al 1975, governata da un Consiglio di contea. Questo governo locale fu superato nel 1930, allorch\u00e9 ne venne formato un altro che comprendeva, come organo di governo, anche la confinante, piccola contea di Kinross-shire.\nNel 1975 anche questo Consiglio venne a sua volta sostituito e suddiviso, in base alla Legge sulle amministrazioni locali del 1973, fra il Central Scotland e le regioni del Tayside:\nIl sistema a \"doppia conduzione\" introdotto nel 1975 venne superato nel 1996 da un sistema a \"conduzione unica\".\nIl territorio del precedente consiglio \u00e8 ora suddiviso tra le aree di governo locale del Clackmannanshire, Perth e Kinross e Stirling.\nLa zona inclusa nel Dundee nel 1975 pass\u00f2 sotto il Perth e Kinross.\nConfini.\nPrima degli anni 1890 i confini del Perthshire erano irregolari: le parrocchie di Culross e Tulliallan formavano un'exclave a qualche miglia di distanza dal resto della contea, sui confini del \nClackmannanshire e Fife, mentre la parte settentrionale della parrocchia di Logie un'exclave dello Stirlingshire nella contea.\nSeguendo le raccomandazioni della Commissione del consiglio per i confini, istituita con la legge del governo locale scozzese del 1889, Culross e Tulliallan furono trasferiti al Fife e l'intera parrocchia di Logie venne inclusa nello Stirlingshire.\n\"Burgh\".\nDagli anni 1890 la contea comprendeva i seguenti \"burgh\", che si trovavano in gran parte al di fuori della giurisdizione del Consiglio di contea:\nLa legge scozzese del 1929 sul governo locale suddivise, a partire dal 1930, i \"burgh\" in due classi: i \"large burghs\" (grossi \"burgh\"), che ottenevano poteri ulteriori dal Consiglio di contea, ed i \"small burghs\", che persero gran parte della loro autonomia.\nDei dodici \"burgh\" del Perthshire, solo Perth divenne un \"large burgh\". Vi erano dieci \"small burgh\": essendo Blairgowrie e Rattray stati uniti in un unico \"burgh\". Nel 1947 Pitlochry divenne uno \"small burgh\".\nParrocchie civili.\nNel 1894 furono istituiti consigli parrocchiali per le parrocchie civili, sostituenti i precedenti consigli di parrocchia; a loro volta essi vennero sostituiti dai consigli distrettuali nel 1930.\nSeguendo la variazioni dei confini determinate dalla legge del governo locale scozzese del 1889, la contea conteneva le seguenti parrocchie civili:\nDistretti.\nNel 1930 l'area delle \"landward\" dei Consigli locali (la parte all'esterno dei confini del \"burgh\") venne suddivisa in cinque distretti, sostituendo i Consigli parrocchiali istituiti 1894:\nGeografia.\nCitt\u00e0 e villaggi.\nIl Perthshire comprende le citt\u00e0 di Perth e le seguenti alter citt\u00e0 e villaggi (vedi anche l'elenco delle Parrocchie civili):"}
{"id": "5207440", "revid": "599013", "url": "https://it.wikipedia.org/wiki?curid=5207440", "title": "The Corsican Brothers", "text": ""}
{"id": "5207442", "revid": "1494169", "url": "https://it.wikipedia.org/wiki?curid=5207442", "title": "Davvero", "text": ""}
{"id": "5207446", "revid": "297059", "url": "https://it.wikipedia.org/wiki?curid=5207446", "title": "Disfunzione autonomica", "text": ""}
{"id": "5207447", "revid": "297059", "url": "https://it.wikipedia.org/wiki?curid=5207447", "title": "Neuropatia autonomica", "text": ""}
{"id": "5207451", "revid": "767487", "url": "https://it.wikipedia.org/wiki?curid=5207451", "title": "Viviane (film)", "text": "Viviane (\"\u05d2\u05d8 - \u05d4\u05de\u05e9\u05e4\u05d8 \u05e9\u05dc \u05d5\u05d9\u05d5\u05d9\u05d0\u05df \u05d0\u05de\u05e1\u05dc\u05dd\") \u00e8 un film del 2014 diretto da Ronit Elkabetz e Shlomi Elkabetz.\nTrama.\nViviane Amsalem chiede il divorzio da tre anni, ma il marito Elijah non \u00e8 d'accordo. In Israele non \u00e8 consentito n\u00e9 il matrimonio civile, n\u00e9 il divorzio civile, e solo i rabbini possono legittimare un matrimonio o il suo scioglimento. Ma la separazione \u00e8 possibile solo con il pieno consenso del marito, che alla fine ha pi\u00f9 potere dei giudici."}
{"id": "5207453", "revid": "633110", "url": "https://it.wikipedia.org/wiki?curid=5207453", "title": "9 cm Feldkanone M. 75/96", "text": "Il 9 cm Feldkanone M. 75/96 era un cannone campale austro-ungarico, versione modernizzata del 9 cm Feldkanone M. 75. Fu impiegato dall'Esercito imperial regio durante la prima guerra mondiale.\nPraticamente tutti i M. 75 furono modernizzati nel 1898. Per ragioni di costo, il nuovo cannone conservava la canna in bronzo del pezzo originale, anche se in realt\u00e0 riprogettata per resistere ai pi\u00f9 potenti propellenti che stavano entrando in uso. Venne introdotto un blocco sul focone per impedire il fuoco accidentale ad otturatore aperto. Un vomero con molla sulla coda d'affusto riduceva la corsa di rinculo dai 5-6 metri del M. 75 a 80 centimetri, a patto per\u00f2 che il vomero fosse piantato nel terreno (quindi non era impiegabile su suolo roccioso). Venne anche introdotta una leva sulla coda d'affusto per aumentarne la depressione, necessaria nelle aree montagnose. All'inizio della Grande Guerra su parte dei pezzi fu installato uno scudo blindato."}
{"id": "5207458", "revid": "85539858", "url": "https://it.wikipedia.org/wiki?curid=5207458", "title": "You're Dead!", "text": "You're Dead! \u00e8 il quinto album discografico in studio del produttore e musicista di musica elettronica statunitense Flying Lotus, pubblicato nel 2014."}
{"id": "5207465", "revid": "287204", "url": "https://it.wikipedia.org/wiki?curid=5207465", "title": "The Messenger (Johnny Marr)", "text": "The Messenger \u00e8 il primo album discografico da solista del musicista inglese Johnny Marr (membro dei The Smiths). L'album \u00e8 uscito nel febbraio 2013."}
{"id": "5207484", "revid": "125361232", "url": "https://it.wikipedia.org/wiki?curid=5207484", "title": "Dalibor Gruba\u010devi\u0107", "text": "Biografia.\nDalibor Grubacevic nato a Koprivnica, Croazia, dove \u00e8 cresciuto ed ha completato gli studi.\nSin da giovanissimo, ha dimostrato di avere un eccezionale talento per la musica e all'et\u00e0 di sei anni ha iniziato a suonare la chitarra e pianoforte.\nPi\u00f9 avanti essendo diventato membro della Societ\u00e0 Artistica Culturale locale \"Koprivnica\" ha anche imparato a suonare il \"tamburica\", strumento nazionale croato.\nNegli anni novanta divent\u00f2 sempre pi\u00f9 attratto dal rock'n'roll ed ispirato dai Beatles, divenne membro della pop-rock band \"The Bugs\".\nContinu\u00f2 la sua formazione e viaggio musicale, scoprendo e studiando le forme della musica classica e le opere dei compositori, frequentando lezioni private con la Prof.ssa Natalija Imbri\u0161ak ed il Maestro Miljenko Prohaska. Nel 1993 intraprese gli studi di assistenza sociale presso la facolt\u00e0 di legge in Zagabria.\nDue anni pi\u00f9 tardi interruppe gli studi per dedicarsi totalmente alla musica.\nSino ad oggi, ha collaborato con i pi\u00f9 prominenti direttori Croati come: Branko I\u0161tvan\u010di\u0107 (\"Il fantasma nella palude\", \"Il Ponte alla fine del mondo\"), Miro Andri\u0107 (\"Il tesoro acquatico della Croazia\"), Miro Brankovi\u0107 (\"Alla ricerca di Marco Polo\"), Nenad Puhovski (\"Insieme\"), Zoran Budak (\"Hebrang\"), Vi\u0161nja Stare\u0161ina (\"La voce silenziosa\"), e altri film per la quale ha composto la colonna sonora.\nDurante la composizione delle colonne sonore, Grubacevic combin\u00f2 con molto successo vari generi musicali ed orchestra classica con strumenti e suoni elettronici.\nOltre alle colonne sonore per rappresentazioni, film e documentari cos\u00ec come per spot pubblicitari, Gruba\u010devi\u0107 come musicista ha ottenuto equalmente successo nei campi del pop, rock ed ethno music.\nA parte la Croazia le sue composizioni ed arrangiamenti musicali sono stati eseguiti in Macedonia, Montenegro, Canada, USA, Giappone, Inghilterra, Italia, Israele e Georgia.\nHa collaborato sino ad oggi con molti compositori Croati e stranieri, musicisti e produttori musicali, ad esempio: \nEric Ewazen, Alan Holley, Simply Brass Quintet, Miroslav Eva\u010di\u0107, Zoran D\u017eorlev, con cantanti come: \nTo\u0161e Proeski, Sa\u0161a Lozar, Aleksandar Mitevski, Daniel Kajmakoski e Dario Pankovski.\nDalibor Gruba\u010devi\u0107 \u00e8 un membro dell'Associazione Croata di Compositori e dell'Societ\u00e0 Croata degli artisti indipendenti."}
{"id": "5207487", "revid": "767487", "url": "https://it.wikipedia.org/wiki?curid=5207487", "title": "The Corsican Brothers (film 1912)", "text": "The Corsican Brothers \u00e8 un cortometraggio muto del 1912 diretto da Oscar Apfel e J. Searle Dawley.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 9 febbraio 1912."}
{"id": "5207488", "revid": "21880", "url": "https://it.wikipedia.org/wiki?curid=5207488", "title": "Encrinida", "text": ""}
{"id": "5207489", "revid": "21880", "url": "https://it.wikipedia.org/wiki?curid=5207489", "title": "Encrinidae", "text": ""}
{"id": "5207491", "revid": "860143", "url": "https://it.wikipedia.org/wiki?curid=5207491", "title": "513 (numero)", "text": "Cinquecentotredici (513) \u00e8 il numero naturale dopo il 512 e prima del 514."}
{"id": "5207493", "revid": "1305772", "url": "https://it.wikipedia.org/wiki?curid=5207493", "title": "Taiga (album)", "text": "Taiga \u00e8 il quinto album discografico in studio della musicista e cantante statunitense di origine russa Zola Jesus. Il disco \u00e8 stato pubblicato nel 2014.\nIl disco.\nSi tratta del primo album dell'artista uscito per la Mute Records. Esso \u00e8 coprodotto da Nika Roza Danilova (Zola Jesus) e Dean Hurley. \nIl titolo \u00e8 riferito alla taiga, parola russa che indica la foresta boreale.\nIl video del singolo \"Dangerous Days\" \u00e8 stato pubblicato nel giugno 2014 ed \u00e8 diretto da Timothy Saccenti."}
{"id": "5207494", "revid": "260676", "url": "https://it.wikipedia.org/wiki?curid=5207494", "title": "Lapidario del Capitolium di Brescia", "text": "Il lapidario del Capitolium di Brescia \u00e8 una raccolta di iscrizioni, lapidi ed epitaffi di et\u00e0 romana custodita nella cella centrale del tempio. La collezione, estesa a tutte le pareti del locale, \u00e8 stata composta a partire dal 1830 per volere di Luigi Basiletti e Giovanni Labus e si \u00e8 arricchita nei decenni successivi, garantendo la conservazione di numerosissimi manufatti. \u00c8 ancora oggi visibile all'interno del percorso espositivo del tempio.\nStoria.\nI lavori all'area archeologica del Capitolium vengono avviati nel 1823 sotto la guida di Luigi Basiletti, con il forte interesse della municipalit\u00e0 alla riscoperta delle rovine. Tra il 1825 e il 1826 gli sforzi del cantiere, al quale partecipano attivamente anche l'archeologo Giovanni Labus e Rodolfo Vantini vengono ripagati con la liberazione dei resti del pronao e la sensazionale scoperta del deposito dei bronzi romani in un'intercapedine. Negli anni successivi vengono portate alla luce altre emergenze archeologiche, quali il teatro, la basilica e i resti del foro, portando alla raccolta di un consistente quantitativo di reperti lapidei. Le tre celle del tempio vengono ricostruite nel 1830 dal Vantini proprio per adibirvi il Museo Patrio, con l'idea lungimirante di esporre in una sistemazione ragionata il patrimonio cos\u00ec rinvenuto. In tale prospettiva non era assente un certo entusiasmo risorgimentale e patriottico, nonch\u00e9 una volont\u00e0 di autopromozione di tutti i personaggi coinvolti nei vari aspetti, soprattutto quello finanziario, della campagna archeologica, tra cui molte personalit\u00e0 cittadine e membri dell'Ateneo bresciano.\nL'allestimento museale viene pensato appositamente dai responsabili degli scavi, i quali propongono una disposizione delle lapidi \"secondo il metodo praticato nel Museo Vaticano\" (Basiletti), cio\u00e8 tutte incassate nel muro seguendo una \"distribuzione scientifica combinata con la disposizione simmetrica\" (Labus). La collezione si dilata rapidamente: nel neonato lapidario del tempio confluiscono da tutto il bresciano numerosissimi manufatti, tra cui are, iscrizioni onorarie e sepolcrali, stele funerarie, miliari e basi di monumenti, gi\u00e0 appartenenti alla municipalit\u00e0, donate da privati o rastrellate nel territorio. Per le molte lapidi che non era possibile, per varie ragioni, trasferire nel Capitolium viene addirittura approntato un trasloco \"virtuale\", apponendo sulla parete della cella una fedele riproduzione ad affresco. Negli anni 1940, dopo la parziale ricostruzione del pronao del tempio e gli altri lavori di restauro estesi a tutta l'area archeologica, anche il lapidario del Capitolium viene sistemato, assumendo l'aspetto definitivo.\nIl lapidario.\nLe numerose lapidi sono distinte in categorie, in modo da facilitare il loro riconoscimento e la lettura. Esse forniscono numerose informazioni su molti aspetti della vita di \"Brixia\" e del suo territorio, a partire dalle le divinit\u00e0 venerate, tra cui Minerva, Mercurio, Giove, Giunone, Ercole, Apollo e Vittoria, affiancate da altre di origine celtica. Vi si trovano inoltre imperatori, menzionati in dediche e in monumenti, per esempio Druso, Germanico, Claudio, Antonino Pio, Marco Aurelio, Aureliano, Settimio Severo e Vespasiano. Interessante l'iscrizione che celebra la costruzione dell'acquedotto ad opera di Tiberio e Germanico. Numerosissime, infine, sono le iscrizioni funerarie, che tramandano la memoria di persone di ogni levatura e classe sociale."}
{"id": "5207497", "revid": "633110", "url": "https://it.wikipedia.org/wiki?curid=5207497", "title": "8 cm Feldkanone M. 17", "text": "Il 8 cm Feldkanone M. 17 era un cannone campale austro-ungarico realizzato dalla \u0160koda. Fu impiegato dall'Esercito imperial regio durante la prima guerra mondiale. Dopo la dissoluzione dell'Impero, pass\u00f2 negli arsenali di Austria, Cecoslovacchia e Regno dei Serbi, Croati e Sloveni. Durante la seconda guerra mondiale, le armi di questi paesi cadute nelle mani della Germania nazista furono immesse in servizio dalla Wehrmacht con le denominazioni rispettivamente di \"7,65 cm FK 17(\u00f6)\", \"7,65 cm FK 17(t)\" e \"7,65 cm FK 303(j)\".\nIl cannone era di disegno convenzionale, anche se con alcune caratteristiche uniche. L'affusto era montato su un assale eccentrico, ribassato, che riduceva la sagoma del pezzo ed aumentava la stabilit\u00e0 durante il fuoco; inoltre l'assale curvo consentiva di brandeggiare la culla senza spostare le ruote, anche se l'angolo di brandeggio veniva limitato per evitare che la canna, rinculando, colpisse l'affusto. Questi accorgimenti rendevano il tiro molto accurato. I serventi viaggiavano in piedi su predellini contro lo scudo, invece che seduti contromarcia sullo scudo come nei pezzi coevi. Il cannone, attaccato al suo avantreno, era trainato da tre pariglie di cavalli. Su terreni impervi, l'affusto era scomponibile in tre carichi."}
{"id": "5207499", "revid": "1775883", "url": "https://it.wikipedia.org/wiki?curid=5207499", "title": "Hozier (album)", "text": "Hozier \u00e8 il primo eponimo album discografico in studio del cantautore irlandese Hozier, pubblicato nel 2014. L'album, coprodotto da Rob Kirwan, \u00e8 uscito in Italia il 13 gennaio del 2015."}
{"id": "5207501", "revid": "287204", "url": "https://it.wikipedia.org/wiki?curid=5207501", "title": "514 (numero)", "text": "Cinquecentoquattordici (514) \u00e8 il numero naturale dopo il 513 e prima del 515."}
{"id": "5207502", "revid": "297031", "url": "https://it.wikipedia.org/wiki?curid=5207502", "title": "Atlante Catalano", "text": ""}
{"id": "5207503", "revid": "1100311", "url": "https://it.wikipedia.org/wiki?curid=5207503", "title": "Allenatori dell'Associazione Calcistica Perugia Calcio", "text": "Questa voce raccoglie le informazioni riguardanti gli allenatori dell'Associazione Calcistica Perugia Calcio.\nStoria.\nIn pi\u00f9 di un secolo di storia societaria dal 1905 a oggi, alla guida del Perugia, societ\u00e0 calcistica italiana con sede nell'omonimo capoluogo umbro, si sono avvicendati oltre una cinquantina di allenatori; la maggior parte di loro pescati nel \"bel paese\", e una manciata provenienti da paesi esteri quali Ungheria (4), Cecoslovacchia e Jugoslavia (1 a testa). Nel suo primo ventennio di vita il sodalizio non annover\u00f2 una tale figura all'interno del proprio organico: il primo tecnico biancorosso a tutti gli effetti nonch\u00e9 il primo straniero, Emerich Hermann, arriv\u00f2 solo nel 1929, chiamato in Umbria nel momento in cui la cosiddetta \"scuola danubiana\" di cui era esponente godeva in Europa della massima popolarit\u00e0.\nTra le pi\u00f9 importanti parentesi tecniche del club, nella prima met\u00e0 degli anni 1930 ci furono quelle di Andr\u00e1s Kuttik (1932-1933) e Cesare Migliorini (1933-1935); il primo port\u00f2 per la prima volta i grifoni in Serie B, mentre il secondo raggiunse l'apice del primo ciclo vincente della storia perugina, sfiorando l'approdo in massima categoria. Non possono essere dimenticate le varie epoche di Ilario Castagner (1974-1980, 1993-1995 e 1998-1999), ricordato soprattutto per essere stato l'allenatore di quella squadra \"dei miracoli\" che, nel corso degli anni 1970, accompagn\u00f2 alla prima promozione in Serie A del 1975 e al secondo posto in massima categoria, il miglior piazzamento assoluto del club nei campionati nazionali, del 1979 \u2014 con il conseguimento di uno storico record d'imbattibilit\u00e0 \u2014; Castagner \u00e8 anche il biancorosso che ha messo a referto pi\u00f9 panchine in massima categoria (170). Serse Cosmi, alla guida della formazione della sua citt\u00e0 nei primi anni 2000 (2000-2004), e nuovamente dal 2020, oltre a essere protagonista della seconda avventura del Perugia in A \u00e8 stato fin qui l'unico capace di portarlo, nel 2003, alla vittoria continentale di un trofeo dell'UEFA, la Coppa Intertoto; sempre nello stesso anno Cosmi spinse i biancorossi al miglior risultato di sempre in Coppa Italia, raggiungendo le semifinali.\nIl pi\u00f9 longevo allenatore del club rimane tuttora Guido Mazzetti il quale, a periodi alterni, ricopr\u00ec l'incarico per quattordici stagioni dal 1950 al 1972; tra le altre cose, fu colui che nel 1967 riport\u00f2 la societ\u00e0 tra i cadetti, dopo ben diciannove anni trascorsi nelle serie minori. Le tante annate in biancorosso hanno inoltre contribuito a fare di Mazzetti il tecnico pi\u00f9 presente nella storia della B (626) nonch\u00e9 quello dei grifoni con pi\u00f9 panchine nella medesima categoria (192). Di rilievo anche i trascorsi di Mario Malatesta (1945-1946 e 1949-1950), Mario Colautti (1986-1989), Pierfrancesco Battistini (2010-2012) e Andrea Camplone (2012-2015), tutti vincitori di campionati e coppe durante la loro militanza perugina; Battistini, in particolare, nella stagione 2010-2011 diede nuovo impulso alla storia del club riportandolo nel calcio professionistico.\nTra gli altri, Giovanni Galeone fu l'allenatore, nel 1997, della seconda promozione in A, mentre le 34 panchine perugine maturate da Carlo Mazzone nell'annata 1999-2000 hanno concorso a fare del tecnico romano il pi\u00f9 presente (792) nella storia della massimo campionato italiano. In ambito confederale, Castagner e Cosmi sono i soli ad aver guidato i grifoni in una delle principali competizioni continentali, rispettivamente nelle annate 1979-1980 e 2003-2004, in entrambe le occasioni in Coppa UEFA. Infine ancora Castagner, assieme a Battistini, sono gli unici a essere stati premiati con riconoscimenti individuali, a livello nazionale, durante il loro lavoro a Perugia \u2014 il primo con il Seminatore d'oro della FIGC quale miglior allenatore della Serie A 1978-1979, e il secondo con la Panchina d'argento dell'AIAC come miglior tecnico della Seconda Divisione 2011-2012.\nLista degli allenatori.\nDi seguito l'elenco degli allenatori del club dall'anno della fondazione fino a oggi.\nRiconoscimenti.\nSono qui riportati i nominativi degli allenatori militanti nel club destinatari di riconoscimenti conferiti dagli organismi calcistici nazionali."}
{"id": "5207504", "revid": "599013", "url": "https://it.wikipedia.org/wiki?curid=5207504", "title": "Torneo di Wimbledon 2009 - Qualificazioni singolare femminile", "text": "Le qualificazioni del singolare femminile del Torneo di Wimbledon 2009 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale."}
{"id": "5207507", "revid": "287204", "url": "https://it.wikipedia.org/wiki?curid=5207507", "title": "515 (numero)", "text": "Cinquecentoquindici (515) \u00e8 il numero naturale dopo il 514 e prima del 516."}
{"id": "5207508", "revid": "767487", "url": "https://it.wikipedia.org/wiki?curid=5207508", "title": "The Patent Housekeeper", "text": "The Patent Housekeeper \u00e8 un cortometraggio muto del 1912. Il nome del regista non viene riportato nei credit del film.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 145 metri - usc\u00ec nelle sale cinematografiche statunitensi il 9 marzo 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, il documentario \"New York Poultry, Pigeon and Pet Stock Association, Madison Square Garden\"."}
{"id": "5207509", "revid": "767487", "url": "https://it.wikipedia.org/wiki?curid=5207509", "title": "Conor O'Brien", "text": "Carriera.\nClub.\nNativo di Long Island, O'Brien \u00e8 stato uno dei giocatori pi\u00f9 rinomati alla Bucknell University, finendo la sua carriera 2\u00ba nella storia della scuola in assist e 9\u00ba per risultati. \u00c8 anche stato chiamato in prima squadra nella All-Patriot League due volte, vincendo il campionato Offensive Player of the Year Award per due volte. Inoltre \u00e8 diventato a Bucknell il primo All-American in 33 anni di storia ed \u00e8 stato finalista per il Trofeo Hermann, dato a il giocatore pi\u00f9 bravo della nazione dell'anno. O'Brien non \u00e8 stato seguito da un club MLS e invece ha firmato per i Blokhus FC nel terzo livello della Danimarca.\nAl termine della stagione 2010-11, ha firmato un contratto di diciotto mesi con il S\u00f8nderjyskE nella Superligaen. Nel suo primo anno, ha segnato tre gol in venticinque presenze in campionato. Dopo aver segnato quattro gol in venti partite di campionato nella prima met\u00e0 del 2012-13 nella Superliga danese, il contratto di O'Brien \u00e8 scaduto e lui non ha scelto di rassegnare le dimissioni con il club.\nIl 29 gennaio 2013, il Nordsj\u00e6lland ha annunciato l'ingaggio di O'Brien, col numero 4. Ha debuttato il 3 marzo, schierato titolare nella vittoria per 1-0 sull'Horsens. Il 20 maggio ha segnato la prima rete, che ha sancito il successo per 1-0 sull'Esbjerg. Il 7 agosto ha giocato la prima partita nelle competizioni europee per club, venendo impiegato in sostituzione di Jens Stryger Larsen contro lo Zenit San Pietroburgo, nel terzo turno di qualificazione alla Champions League 2013-2014.\nIl 31 agosto 2013, l'Odense ha annunciato l'ingaggio di O'Brien, che ha firmato un accordo biennale con la nuova squadra. Ha scelto la maglia numero 14. Ha esordito il 15 settembre, schierato titolare nella sconfitta per 2-1 sul campo del Br\u00f8ndby. L'11 settembre ha trovato la prima rete, nella vittoria per 1-9 sul campo dell'Udfordringen, sfida valida per la DBUs Landspokalturnering 2013-2014. Il 31 luglio 2014, ha rescisso consensualmente il contratto che lo legava al club.\nSuccessivamente allo svincolo dall'Odense, si \u00e8 accordato con gli austriaci del Wiener Neustadt. Il 23 agosto 2014 ha debuttato con questa maglia, schierato titolare nel successo per 5-4 sull'Admira Wacker M\u00f6dling: nella stessa sfida, ha trovato la prima rete in Bundesliga. Ha totalizzato 31 presenze e 4 reti in quella stagione, tra campionato e coppa.\nIl 31 agosto 2015, i danesi dell'Horsens hanno reso noto d'aver ingaggiato O'Brien, che ha firmato un accordo biennale col nuovo club. Il 7 settembre successivo sono state sbrigate le ultime formalit\u00e0 burocratiche ed il calciatore si \u00e8 messo a disposizione della squadra, scegliendo di vestire la maglia numero 4. Ha esordito con questa casacca, in 1. Division, in data 13 settembre: ha sostituito Mikkel Jespersen nel 3-0 inflitto allo HB K\u00f8ge. Il 3 ottobre ha trovato la prima rete, nel pareggio interno per 1-1 contro il Fredericia. Al termine di questa prima stagione in squadra, ha contribuito al ritorno in Superligaen dell'Horsens. \u00c8 rimasto in squadra sino alla fine di questa seconda annata, svincolandosi.\nLibero da vincoli contrattuali, in data 31 agosto 2017 \u00e8 stato ingaggiato dallo Start, compagine di 1. divisjon \u2013 secondo livello del campionato norvegese. Si \u00e8 legato al nuovo club con un contratto valido fino al successivo 31 dicembre. Ha scelto la maglia numero 4, come aveva fatto gi\u00e0 precedentemente in carriera. Ha esordito in squadra il 3 settembre, schierato titolare nella vittoria per 1-3 maturata sul campo del Jerv. Al termine dell'annata, lo Start ha conquistato la promozione in Eliteserien.\nIl 7 settembre 2018, O'Brien ha firmato ufficialmente un contratto valido fino al termine della stagione.\nStatistiche.\nPresenze e reti nei club.\n\"Statistiche aggiornate al 2 settembre 2020.\""}
{"id": "5207512", "revid": "287204", "url": "https://it.wikipedia.org/wiki?curid=5207512", "title": "516 (numero)", "text": "Cinquecentosedici (516) \u00e8 il numero naturale dopo il 515 e prima del 517."}
{"id": "5207513", "revid": "178076", "url": "https://it.wikipedia.org/wiki?curid=5207513", "title": "Cima Dormilleuse", "text": ""}
{"id": "5207514", "revid": "1941276", "url": "https://it.wikipedia.org/wiki?curid=5207514", "title": "Point of No Return (Keyshia Cole)", "text": "Point of No Return \u00e8 il sesto album in studio della cantante statunitense Keyshia Cole, pubblicato nell'ottobre 2014."}
{"id": "5207527", "revid": "633110", "url": "https://it.wikipedia.org/wiki?curid=5207527", "title": "8 cm Feldkanone M. 18", "text": "Il 8 cm Feldkanone M. 18 era un cannone campale austro-ungarico realizzato dalla B\u00f6hler ed impiegato limitatamente dall'Esercito imperial regio durante la prima guerra mondiale.\nIl calibro standard per i cannoni da campagna austro-ungarici era di 76,5 mm, ma quando la prima guerra mondiale fin\u00ec erano in corso prove con il pi\u00f9 pesante M. 18 in calibro 83,5 mm, cosicch\u00e9 solo 6 di questi cannoni erano stati consegnati prima della fine delle ostilit\u00e0. Le informazioni sul servizio post-bellico non sono chiare, ma sembra che il M. 18 dopo la dissoluzione dell'Impero, pass\u00f2 negli arsenali austriaci. Con l'Anschluss, queste armi furono requisite dalla Wehrmacht con la denominazione \"8 cm leichte Feldkanone 18(\u00f6)\", ma probabilmente non furono immesse in servizio a causa della munizione non standard.\nIl M. 18 era basato un progetto molto pi\u00f9 innovativo rispetto al 8 cm Feldkanone M. 17 della \u0160koda. L'assale ribassato permetteva all'intero affusto di brandeggiare senza spostare n\u00e9 il vomero n\u00e9 le ruote. Per l'impiego in montagna potevano essere installate uno speciale set di ruote pi\u00f9 piccole e poteva, inoltre, essere scomposto in tre carichi, distribuiti su altrettanti carrelli a trazione animale."}
{"id": "5207531", "revid": "21880", "url": "https://it.wikipedia.org/wiki?curid=5207531", "title": "Pentacrinitidae", "text": ""}
{"id": "5207532", "revid": "21880", "url": "https://it.wikipedia.org/wiki?curid=5207532", "title": "Pentacrinitina", "text": ""}
{"id": "5207533", "revid": "767487", "url": "https://it.wikipedia.org/wiki?curid=5207533", "title": "New York Poultry, Pigeon and Pet Stock Association, Madison Square Garden", "text": "New York Poultry, Pigeon and Pet Stock Association, Madison Square Garden \u00e8 un cortometraggio muto del 1912. Il nome del regista non viene riportato nei credit del film, un documentario girato al Madison Square Garden.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un documentario di 160 metri - usc\u00ec nelle sale cinematografiche degli Stati Uniti il 9 marzo 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, la commedia \"The Patent Housekeeper\"."}
{"id": "5207537", "revid": "61051", "url": "https://it.wikipedia.org/wiki?curid=5207537", "title": "Mundialito 1988", "text": "Il Mundialito 1988 fu la quinta e ultima edizione del Mundialito, competizione a inviti per nazionali di calcio femminile. Si disput\u00f2 in Trentino-Alto Adige, in Italia, dal 20 al 30 luglio 1988.\nL' vinse il titolo per la seconda volta battendo in finale le campionesse uscenti e ospiti dell' per 2-1.\nFormato.\nParteciparono alla competizione 5 nazionali, con l'Italia che schier\u00f2 anche una seconda formazione, per un totale di 6 squadre, che furono divise in due gironi da tre. Le prime due classificate di ciascun girone si qualificarono per le semifinali."}
{"id": "5207539", "revid": "287204", "url": "https://it.wikipedia.org/wiki?curid=5207539", "title": "Incidente della metropolitana di Mosca del 2014", "text": "L\u2019incidente della metropolitana di Mosca del 2014 \u00e8 avvenuto il 15 luglio 2014 alle ore 8.40 (ora di Mosca, UTC+4), quando un treno della metropolitana di Mosca \u00e8 deragliato tra le stazioni di Park Pobedy e Slavjanskij Bul'var sulla linea Arbatsko-Pokrovskaja.\nCon 24 vittime e circa 160 feriti \u00e8 stato il pi\u00f9 grave incidente nella storia della metropolitana di Mosca e il secondo occorso a causa di un guasto tecnico, dopo quello della stazione di Aviamotornaja nel 1982.\nAntefatti.\nLa metropolitana di Mosca \u00e8 una delle pi\u00f9 frequentate al mondo: viene utilizzata ogni giorno mediamente da 9 milioni di persone, \u00e8 lunga 325,4 chilometri e comprende almeno 194 stazioni. Nonostante abbia una buona fama di affidabilit\u00e0, negli ultimi anni ha sofferto di cattiva gestione, continui tagli dei costi, scarsa manutenzione e interruzioni del servizio.\nL'evento.\nIl deragliamento avvenne 300 metri dopo la stazione di Park Pobedy, in direzione di quella di Slavjanskij Bul'var, dove vi \u00e8 uno scambio ferroviario che porta ad un ramo non utilizzato della linea Kalininskaja. Lo scambio era stato installato appena una settimana prima dell'incidente.\nIl deragliamento ha provocato un calo di tensione sulla linea ed un altro convoglio, che si trovava nella stessa galleria a circa 200 metri da Slavjanskij Bul'var, \u00e8 rimasto bloccato e i passeggeri sono stati fatti evacuare. Non ci sono stati feriti su quel treno.\nInizialmente si \u00e8 parlato di un picco di tensione come possibile causa dell'incidente, ma la cosa non \u00e8 stata confermata e le indagini non sono ancora concluse. I passeggeri del treno hanno riferito che l'impatto \u00e8 avvenuto frontalmente e i vagoni si sono accatastati uno sull'altro. Soltanto gli ultimi due vagoni sono rimasti sui binari e hanno subito solo lievi danni.\nVittime.\n24 persone hanno perso la vita a causa dell'incidente e 118 persone sono state portate in ospedale, di cui 42 in gravi condizioni. 17 delle vittime erano cittadini russi, 2 venivano dal Tagikistan, 2 dalla Cina e 3 da Ucraina, Moldavia e Kirghizistan rispettivamente. Altre 200 persone sono state evacuate dalla metropolitana. Il macchinista del treno \u00e8 sopravvissuto, ma \u00e8 stato sottoposto ad un intervento chirurgico alla testa.\nUn testimone ha riferito che:\nUn portavoce della commissione dei trasporti ha affermato che a mezzogiorno l'evacuazione delle persone dalle stazioni coinvolte era completa. Il sospetto di un attacco terroristico \u00e8 stato quasi subito allontanato. Nella prima mattina del 17 luglio il personale ha terminato la rimozione dei rottami trovando altre vittime. Alla fine 17 corpi sono stati rinvenuti tra i rottami, mentre le altre vittime sono morte per le ferite riportate entro 24 ore dall'incidente. Le riparazioni nella galleria sono cominciate all'una di notte del 18 luglio e si sono concluse alle sei del mattino dello stesso giorno.\nIndagini.\nIl 15 luglio il Comitato investigativo della Federazione Russa ha aperto un'indagine sull'incidente. Gli investigatori hanno supervisionato il luogo dell'evento e interrogato testimoni e dipendenti. Vladimir Markin, il rappresentante del Comitato investigativo, ha affermato che sono state prese in considerazione diverse possibili cause per l'incidente, le quali erano tutte tecniche e nessuna aveva a che fare con un possibile attacco terroristico.\nIl 16 luglio due dipendenti della metropolitana, che avevano lavorato all'installazione del nuovo scambio, sono stati arrestati con l'accusa di negligenza. Secondo gli inquirenti, essi hanno installato scorrettamente lo scambio due mesi prima utilizzando un cavo spesso 3 mm invece dei dispositivi necessari per bloccare in sicurezza il deviatoio, che conduce in una galleria incompleta. Il cavo si \u00e8 poi spezzato e lo scambio si \u00e8 bloccato in una posizione intermedia, causando il deragliamento del treno. Un altro fattore che secondo gli investigatori ha contribuito al deragliamento \u00e8 stata la velocit\u00e0, in quanto il treno precedente, che ha attraversato lo scambio circa 3 o 4 minuti prima dell'incidente, procedeva a bassa velocit\u00e0 e per questo non \u00e8 deragliato.\nIl 22 luglio Ivan Besedin, amministratore delegato della metropolitana di Mosca, \u00e8 stato rimosso dal suo incarico dal sindaco Sergey Sobyanin. Besedin \u00e8 stato sostituito dall'ex AD del ramo ad alta velocit\u00e0 delle Ferrovie russe Dmitry Pegov, con l'obiettivo di ripristinare la fiducia nella sicurezza della metropolitana."}
{"id": "5207540", "revid": "1941276", "url": "https://it.wikipedia.org/wiki?curid=5207540", "title": "Woman to Woman (album)", "text": "Woman to Woman \u00e8 il quinto album discografico in studio della cantante statunitense Keyshia Cole, pubblicato nel 2012."}
{"id": "5207542", "revid": "1941276", "url": "https://it.wikipedia.org/wiki?curid=5207542", "title": "Calling All Hearts", "text": "Calling All Hearts \u00e8 il quarto album discografico in studio della cantante statunitense Keyshia Cole, pubblicato nel 2010."}
{"id": "5207543", "revid": "633110", "url": "https://it.wikipedia.org/wiki?curid=5207543", "title": "10 cm Feldhaubitze M. 99", "text": "Il 10\u00a0cm Feldhaubitze M. 99 era un obice campale austro-ungarico impiegato dall'Esercito imperial regio durante la prima guerra mondiale.\nIl pezzo era di disegno antiquato ed obsoleto gi\u00e0 al momento dell'introduzione in servizio. Montava infatti una canna in bronzo ed era privo di freno di sparo; per limitare la corsa di rinculo montava un inefficace vomero a molla. Nonostante i suoi limiti, il \"M. 99\" era l'obice campale standard dell'Imperial regio Esercito allo scoppio della prima guerra mondiale.\nLa canna del \"M. 99\" equipaggiava anche l'obice da montagna 10 cm Gebirgshaubitze M. 99. Tuttavia, a causa dei pochi esemplari prodotti di quest'ultimo, presso i reparti fu largamente sostituito dagli \"M. 99\" standard con la carreggiata dell'affusto ridotta a 1,3 m (per l'uso sui sentieri di montagna) e con l'eliminazione dei sedili per i serventi (per risparmiare peso)."}
{"id": "5207544", "revid": "339392", "url": "https://it.wikipedia.org/wiki?curid=5207544", "title": "Klim Ivanovich Churyumov", "text": ""}
{"id": "5207545", "revid": "690118", "url": "https://it.wikipedia.org/wiki?curid=5207545", "title": "10,4 cm FK M 15", "text": ""}
{"id": "5207547", "revid": "1941276", "url": "https://it.wikipedia.org/wiki?curid=5207547", "title": "A Different Me", "text": "A Different Me \u00e8 il terzo album discografico in studio della cantante statunitense Keyshia Cole, pubblicato nel 2008."}
{"id": "5207576", "revid": "1941276", "url": "https://it.wikipedia.org/wiki?curid=5207576", "title": "Just Like You (Keyshia Cole)", "text": "Just Like You \u00e8 il secondo album discografico in studio della cantante statunitense Keyshia Cole, pubblicato nel 2007."}
{"id": "5207577", "revid": "767487", "url": "https://it.wikipedia.org/wiki?curid=5207577", "title": "Main (gruppo musicale)", "text": "I Main sono un gruppo musicale britannico di genere ambient formato nel 1991 dai chitarristi Robert Hampson e Scott Dowson, membri dei Loop.\nIl loro stile all'inizio era debitore del kraut rock e della psichedelia per poi svilupparsi a partire dal primo album \"Motion Pool\" in una musica ambientale sostenuta dalle chitarre elettriche con un sottofondo di voci e rumori surreali e dove scompare del tutto il ritmo.\nIl gruppo ha interrotto l'attivit\u00e0 nel 2006 ed il leader si \u00e8 dedicato all'attivit\u00e0 da solista. Quattro anni dopo Hampson ha riformato il gruppo con il musicista tedesco Stephan Mathieu."}
{"id": "5207579", "revid": "1941276", "url": "https://it.wikipedia.org/wiki?curid=5207579", "title": "The Way It Is (Keyshia Cole)", "text": "The Way It Is \u00e8 il primo album discografico in studio della cantante statunitense Keyshia Cole, pubblicato nel 2005."}
{"id": "5207580", "revid": "633110", "url": "https://it.wikipedia.org/wiki?curid=5207580", "title": "15 cm schwere Feldhaubitze M. 94", "text": "Il 15 cm schwere Feldhaubitze M. 94 era un obice pesante austro-ungarico impiegato dall'Esercito imperial regio durante la prima guerra mondiale.\nIl \"M. 94\" era dotato di canna in bronzo ed era privo di freno di sparo; era dotato robusti cunei di legno dietro alle ruote che, opportunamente puntellati, riportavano il pezzo nella posizione originaria. La canna venne modificata nel 1899; questi pezzi, denominati M. 99, sono riconoscibili per la forma ottagonale della canna. Entrambe le bocche da fuoco potevano essere incavalcate su una vasta variet\u00e0 di affusti, a seconda dell'impiego, incluso un affusto con carreggiata di soli 1,13 metri per l'impiego in montagna.\nNei primi anni del XX secolo sia gli obici \"M. 94\" che \"M. 99\" furono modificati al fine di aumentarne l'elevazione a 65\u00b0, irrobustendo di conseguenza gli orecchioni e le ruote per resistere ai maggiori sforzi di rinculo alle alte elevazioni; le armi cos\u00ec modificate furono denominate rispettivamente M. 94/4 e M. 99/4."}
{"id": "5207582", "revid": "110157", "url": "https://it.wikipedia.org/wiki?curid=5207582", "title": "Decimo (nome)", "text": "Origine e diffusione.\nRiprende il \"praenomen\" romano \"Decimus\", che vuol dire letteralmente \"decimo\"; tradizionalmente veniva attribuito al decimo figlio, analogamente a quanto avveniva con i nomi Primo, Secondo, Terzo, Quarto, Quinto, Sesto, Settimo, Ottavio e Nono. Alla stessa etimologia risale anche il nome Decio.\nEra particolarmente diffuso durante il Medioevo, ed \u00e8 accentrato in Toscana e in Emilia-Romagna.\nOnomastico.\nNessun santo ha mai portato questo nome, che quindi \u00e8 adespota; l'onomastico ricorre quindi il 1\u00ba novembre, festa di Ognissanti."}
{"id": "5207585", "revid": "729019", "url": "https://it.wikipedia.org/wiki?curid=5207585", "title": "Coppa del Mondo di slittino su pista naturale 2010", "text": "La Coppa del Mondo di slittino su pista naturale 2009-10, diciottesima edizione della manifestazione organizzata dalla Federazione Internazionale Slittino, ebbe inizio il 16 dicembre 2009 a Novoural'sk, in Russia e si concluse il 27 febbraio 2010 a Garmisch-Partenkirchen, in Germania. Furono disputate diciotto gare, sei nel singolo uomini, nel singolo donne e nel doppio in cinque differenti localit\u00e0. Nella classifica finale dell'anno venivano scartati uno tra i peggiori punteggi ottenuti."}
{"id": "5207586", "revid": "729019", "url": "https://it.wikipedia.org/wiki?curid=5207586", "title": "Battaglia della strettoia", "text": "La battaglia della strettoia (, \"Giorno della strettoia\") fu un fatto d'armi combattuto per tre giorni nel luglio del 730 nell'attuale passo uzbeko di Tashtakaracha dagli aggressori turchi Turgesh e dai loro alleati sogdiani, dello Sh\u0101sh (NO del Fergh\u0101na) e del Fergh\u0101na da un lato e dagli Arabi e dai Persiani khorasanici, rimasti fedeli al Califfato omayyade, dall'altro.\nLa battaglia.\nI Turgesh avevano posto l'assedio a Samarcanda, e il suo comandante, Ab\u016b l-\u02bfAl\u0101\u02be Sawra b. al-\u1e24urr b. Abjar al-Ab\u0101n\u012b al-Tam\u012bm\u012b, richiese urgentemente rifornimenti al governatore di recente nomina del Khorasan, al-Junayd ibn 'Abd al-Rahman al-Murri. L'esercito di Junayd fu per\u00f2 attaccato dai Turgesh mentre attraversava il passo del Tashtakaracha, e sebbene le forze omayyadi s'impegnassero strenuamente per lasciare quel difficoltoso teatro di battaglia e raggiungere Samarcanda, soffr\u00ec di spaventose perdite (tra 25.000 e 30.000 uomini), mentre i 12.000 guerrieri di Sawra, che comandava la retroguardia, furono quasi del tutto annichiliti assieme al loro comandante. Con tale scontro - del quale sopravvive la cronaca in uno dei pi\u00f9 dettagliati resoconti storici, dovuto alla penna di \u1e6cabar\u012b nella sua \"Storia dei profeti e dei re\" - si blocc\u00f2 anche per almeno un decennio il processo espansivo islamico in Asia Centrale.\nAntefatti.\nLa regione della Transoxiana era stata conquistata dai musulmani di Qutayba ibn Muslim durante il califfato di al-Wal\u012bd I (\"reg.\" 705\u2013715), nel quadro delle operazioni della conquista islamica della Persia e del Khurasan a met\u00e0 del VII secolo. la lealt\u00e0 verso i conquistatori delle locali popolazioni iraniche e turche e dei loro signori (\"dehq\u0101n\") che godevano di grande autonomia, malgrado il crollo dell'Impero persiano sasanide rimase tuttavia volatile e nel 719, esse inviarono una petizione alla dinastia Tang in Cina e ai loro vassalli Turgesh perch\u00e9 li aiutassero militarmente a respingere i musulmani. Come risposta, i Turgesh avviarono i loro attacchi nel 720, e i Sogdiani lanciarono incursioni per colpire le truppe califfali. Essi furono sgominati con grande brutalit\u00e0 dal governatore del Khorasan, Sa\u02bf\u012bd b. \u02bfAmr al-\u1e24arash\u012b, ma nel 724 il suo successore, Muslim b. Sa\u02bf\u012bd al-Kil\u0101b\u012b, pat\u00ec un grave rovescio nel cosiddetto \"Giorno della sete\") mentre tentava di assoggettare la Valle del Ferghana. Per i successivi anni, le forze omayyadi si limitarono ad agire sulla difensiva. Furono fatti sforzi per placare il rancore della popolazioni locali convertite all'Islam, giustamente esasperate dalle ingiustizie fiscali operate ai loro danni dalle miopi autorit\u00e0 omayyadi ma nel 728 una rivolta su vasta scala, affiancata da un'ulteriore invasione dei Turgesh port\u00f2 all'abbandono di buona parte della Transoxiana, salvo la regione attorno a Samarcanda da parte delle forze califfali omayyadi.\nNella speranza di rovesciare la situazione, ai primi del 730 il Califfo Hisham ibn 'Abd al-Malik (\"reg.\" 723\u2013743) nomin\u00f2 un nuovo governatore del Khor\u0101s\u0101n, nella persona dell'esperto al-Junayd ibn 'Abd al-Rahman al-Murri, che era riuscito a pacificare il Sind in veste di governatore di quella regione recentemente conquistata. La difficile situazione del tempo \u00e8 ben descritta dal fatto che al-Junayd ebbe la necessit\u00e0 di farsi scortare da una truppa montata di uomini, coi quali attravers\u00f2 l'Oxus (Amu Darya), e che fu attaccato dal \"Khagn\" dei Turgesh mentre tentava di riunirsi con le forze del governatore precedente, Ashras ibn 'Abd Allah al-Sulami, che l'anno precedente era giunto fino a Bukhara e che era stato impegnato nella dura campagna, chiosata dalla sanguinosa Battaglia di Baykand.\nSebbene fortemente pressato, al-Junayd e la sua scorta furono in grado di respingere l'attacco e di congiungersi con le forze di Ashras. Bukh\u0101ra e gran parte della Sogdiana furono riprese immediatamente dopo, e l'esercito dei Turgesh si ritir\u00f2 verso settentrione, in direzione di Samarcanda. Le forze islamiche lo tallonarono e colsero una vittoria nella battaglia combattuta nei pressi della citt\u00e0. Al-Junayd poi si ritir\u00f2 con le sue truppe per svernare a Merv. Durante l'inverno esplosero nuove rivolte a sud dell'Oxus, in \u1e6cokh\u0101rist\u0101n, che era rimasto tranquillo fino ad allora sotto il governo islamico. Al-Junayd fu obbligato a rifugiarsi a Balkh, da cui distacc\u00f2 dei suoi soldati per reprimere la ribellione. Ci\u00f2 per\u00f2 lo lasci\u00f2 pericolosamente indebolito quando, ai primi del 731, i Turgesh strinsero d'assedio Samarcanda, costringendolo a richiedere rinforzi e rifornimenti al governatore della citt\u00e0, Sawra b. al-\u1e24urr b. Abjar al-Ab\u0101n\u012b al-Tam\u012bm\u012b. Malgrado l'opinione dei veterani khorasanici del suo esercito, che lo avevano consigliato di attendere per riunire tutte le sue forze e di non attraversare l'Oxus con meno di uomini, al-Junayd decise di mettersi immediatamente in marcia alla volta di Samarcanda.\nBattaglia.\nAl-Junayd non avrebbe potuto avanzare lungo l'antica Strada Reale persiana, che conduceva dall'est di Bukh\u0101ra a Samarcanda, che era controllata dai Turgesh. Condusse invece il suo esercito a Kish, a circa 70\u00a0km a sud di Samarcanda. L\u00ec fu accolto dalla notizia dei suoi esploratori che i Turgesh avevano spedito loro distaccamenti per danneggiare i pozzi che si trovavano lungo il loro tragitto di marcia. I suoi consiglieri suggerirono inizialmente una strada a ovest, attorno alle montagne della Catena dello Zarafshan, tra Kish e Samarcanda, attraverso il villaggio di al-Muhtaraqa, ma al-Mujashshir ibn Muzahim al-Sulami, uno dei capi khorasanici, lo ammon\u00ec per contro che i Turgesh avrebbero facilmente appiccare il fuoco ai pascoli non coltivati lungo la via. Egli favoriva invece un avvicinamento pi\u00f9 diretto lungo la strada ripida ma breve (circa 2\u00a0km) del Passo di Tashtakaracha, ed espresse la possibilit\u00e0 che ci\u00f2 avrebbe consentito di cogliere di sorpresa i Turgesh. Al-Junayd segu\u00ec il consiglio di al-Mujashshir e si accamp\u00f2 prima dell'imboccatura del Passo. La decisione era impopolare tra i soldati, per buona parte khorasanici, che non avevano fiducia nell'\"estraneo\" al-Junayd. Anche i consueti dissidi tribali riemersero, a alcuni cominciarono a disertare. Imperterrito, al-Junayd avanz\u00f2 con circa 28.000 uomini. Il corso dei successivi eventi \u00e8 dettagliatamente descritto nella \"Storia dei profeti e dei re\" di \u1e6cabar\u012b, che a sua volta attinge al lavoro di uno dei primi storici Ab\u016b l-\u1e24asan al-Mad\u0101\u02bein\u012b, redatto circa un secolo dopo gli avvenimenti.\nI due eserciti che si scontrarono nel Passo di Tashtakaracha rappresentavano due differenti filosofie militari. Mentre gli eserciti omayyadi disponevano di un apprezzabile contingente di cavalleria, sia leggera sia pesante, il loro punto nodale restava pur sempre la fanteria, nella misura in cui in battaglia la cavalleria araba spesso si limitava alle schermaglie durante le fasi iniziali per poi smontare e combattere appiedata. Questo cozzava completamente con le modalit\u00e0 di combattimento dei Turgesh, un tipico regno nomade centroasiatico, le cui forze militari erano composte esclusivamente dalla cavalleria. La loro abilit\u00e0 senza pari nell'equitazione, tanto pi\u00f9 degli arcieri a cavallo], e la loro naturale resistenza li rendeva avversari estremamente pericolosi, faceva loro adottare uno stile di combattimento fluido e altamente mobile, caratterizzato da finte, imboscate e finte ritirate che essi sfruttavano abilmente per affliggere gli Arabi, notevolmente pi\u00f9 lenti. Come scrive lo storico Hugh N. Kennedy, \"quando i nomadi [Turgesh] si allearono con i locali principi iranici, essi espressero quella che forse era la pi\u00f9 fiera contrapposizione che i primi eserciti musulmani avessero mai incontrato\".\nSostenuti dai governanti della Sogdiana, dello Sh\u0101sh e del Fergh\u0101na, i Turgesh attaccarono l'esercito omayyade all'interno del Passo, due giorni dopo aver lasciato Kish (un venerd\u00ec), a sei \"farsakh\" \u2014 ca. 24\u00a0km \u2014 di distanza da Samarcanda. I Turgesh attaccarono mentre le forze arabe erano ferme in cerca di cibo. L'avanguardia araba, sotto \u02bfUthm\u0101n ibn \u02bfAbd All\u0101h ibn al-Shikhkhir, fu sovrastata dalla superiore forza nemica, ma al-Junayd fu in grado di dispiegare il grosso del suo esercito, schierato secondo l'appartenenza tribale, coi Tam\u012bm e gli Azd sulla destra e i Rabi'a sulla sinistra.\nGli Arabi eressero in fretta terrapieni di fronte alle loro linee, e riuscirono a contenere l'iniziate attacco Turgesh diretto contro la destra dello schieramento arabo. Al-Junayd, che si era collocato al centro per dirigere la battaglia, raggiunse quindi i ranghi degli Azd, che lo accolsero con animosit\u00e0: il loro vessillifero si dice gli avesse detto: \"Se vinciamo sar\u00e0 per il tuo beneficio; se moriamo, tu non piangerai su di noi. Per la mia vita, se noi vinciamo e sopravviver\u00f2, non ti rivolger\u00f2 pi\u00f9 alcuna parola\". Al-Tabari riporta che quest'uomo e diciassette successivi porta-bandiera furono uccisi durante la battaglia, indicativa della brutalit\u00e0 dello scontro.\nGli Arabi inizialmente affrontarono l'attacco dei Turgesh a cavallo, ma le loro perdite aumentarono e l'araldo di al-Junayd ordin\u00f2 loro di smontare e combattere appiedati, accovacciati dietro le trincee e formando un muro di lance. Questa misura aiut\u00f2 i musulmani a restare saldi sul terreno, tanto che alla fine entrambe le parti si stancarono, mettendo fine alla battaglia per quel giorno. Le pi\u00f9 pesanti perdite furono rappresentate per gli Arabi dagli sbandati e dal bagaglio, formato dalla logistica e dalle prede belliche guadagnate da \u02bfAbd All\u0101h ibn Mu\u02bfammar ibn Sumayr al-Yashkur\u012b presso Kish: entrambe furono perdute e gli uomini addetti a ci\u00f2 attaccati dai Turgesh e di fatto annichiliti.\nIl giorno seguente, i Turgesh lanciarono nuovi attacchi contro gli Arabi, respinti per\u00f2 da questi. Glio Arabi ingaggiarono vigorosi contrattacchi ogni volta che i Turgesh si avvicinavano, e il \"Khaghan\" ordin\u00f2 alle sue truppe di assediare gli Arabi invece di aggredirli. Dopo aver resistito all'assalto iniziale, al-Junayd sped\u00ec messaggeri al comandante della guarnigione d Samarcanda, Sawra, ordinandogli di fornirgli aiuto con le forze a sua disposizione. Sawra e la guarnigione di Samarcanda erano inizialmente riluttanti in quella che sembrava loro una missione suicida, ma il tono ultimativo di al-Junayd obblig\u00f2 Sawra a ubbidire alla sua ingiunzione. Lasciandosi alle spalle una piccola guarnigione, Sawra guid\u00f2 12.000 uomini fuori da Samarcanda e con l'aiuto di una guida del posto, tent\u00f2 di raggiungere al-Junayd percorrendo un sentiero lungo un \"farsakh\" \u2014 all'incirca 5\u20136\u00a0km \u2014 che attraversava le montagne. L\u00ec si scontr\u00f2 per\u00f2 coi Turgesh che, si dice, messi sull'avviso da Ghurak, il re sogdiano di Samarcanda, appiccarono il fuoco all'erba secca. Il luogotenente di Sawra consigli\u00f2 una cauta avanzata, sotto la protezione di un muro di lance, una tattica ben sperimentata per contrastare attacchi di cavalleria ma Sawra, sapendo che le sue truppe erano stanche e demoralizzate, decise invece di lanciare una carica di cavalleria contro i Turgesh, nella speranza di rompere almeno in parte il loro forte schieramento e di raggiungere cos\u00ec al-Junayd.\nLe truppe di Sawra, \"esasperati dal calore e dalla sete\", secondo una descrizione fornita da H.A.R. Gibb, caricarono i Turgesh e ruppero in effetti il loro fronte, ma la battaglia presto divenne caotica, con entrambi gli schieramenti accecati dal fumo, dalla polvere e dalle fiamme roventi. Infine l'esercito arabo perse la sua coesione, si disperse e fu fatta a pezzi dalla cavalleria Turgesh. Salvo un migliaio di sopravvissuti, il resto dell'esercito musulmano per\u00ec.\nAl-Junayd ne approfitt\u00f2 per dirigersi rapidamente verso Samarcanda, ma appena i suoi soldati uscirono dal Passo, i suoi ufficiali lo convinsero ad accamparsi e a passare la nottata l\u00ec, anzich\u00e9 dirigersi subito verso la citt\u00e0. Il consiglio era sensato, dal momento che i Turgesh li avrebbero raggiunti e avrebbero probabilmente annientato l'esercito di al-Junayd sul terreno aperto, ma le fortificazioni dell'accampamento non poterono essere completate prima del giorno seguente, quando i Turgesh rinnovarono i loro attacchi. A quel punto, gli Arabi erano pressati a tal punto che al-Junayd promise persino la libert\u00e0 agli schiavi se avessero combattuto. Molti fecero cos\u00ec, usando le coperte delle selle come armatura protettiva. Gli attacchi dei Turgesh furono respinti e, malgrado le gravi perdite, l'esercito omayyade pot\u00e9 raggiungere Samarcanda dopo tre giorni di dura battaglia.\nEpilogo e conseguenze.\nAl-Junayd rimase a Samarcanda per quasi quattro mesi, fino all'ottobre del 731, consentendo al suo esercito di riprendersi. I Turgesh nel frattempo si occuparono di Bukhara, che assediarono. Al-Junayd decise di scontrarsi ancora con essi in combattimento, a riusc\u00ec a infliggere alcuni rovesci ai Turgesh ai primi di novembre, togliendo il loro assedio sotto Bukhara, in cui entr\u00f2 nel giorno di Mihragan (una festa celebrativa zoroastriana).\nAl-Junayd quindi torn\u00f2 a Merv, lasciando una guarnigione poco pi\u00f9 che simbolica di 800 uomini davanti a Samarcanda e, una volta che i Turgesh ebbero lasciato il nord della regione per l'arrivo dell'inverno, evacu\u00f2 la citt\u00e0 dai suoi abitanti musulmani.\nMalgrado Samarcanda fosse soccorsa e l'esercito arabo scampasse alla totale distruzione, la battaglia fu una catastrofe tattica e strategica per gli Omayyadi. Secondo Khalid Yahya Blankinship, fu \"un'autentica vittoria di Pirro\" per le altre perdite patite dai musulmani. In effetti, le fonti parlano di come il Califfo Hisham considerasse parimenti due catastrofi la sconfitta di Ab\u016b \u02bfUqba al-Jarrah al-Jarr\u0101\u1e25 b. \u02bfAbd All\u0101h al-\u1e24akam\u012b contro i Khazari nella battaglia di Marj Ardabil un anno prima e quella di al-Junayd contro i Turgesh al Passo di Tashtakaracha. Lo storico Ibn A'tham al-Kufi, nel suo \"Kit\u0101b al-fut\u016b\u1e25\" (Libro delle conquiste), calcola le perdite musulmane in uomini almeno su un totale schierato di o , mentre poeti del tempo innalzavano questa cifra gi\u00e0 imponente addirittura a . A giudicare dal numero dei rimpiazzi inviati in Khorasan o arruolati in esso in seguito alla battaglia, Blankinship stima il numero di morti tra i e i . Sebbene anche i Turgesh soffrissero pesanti perdite \u2014 Ibn A\u02bftham parla della indimostrabile cifra di 10.000 caduti \u2014 le perdite arabe nella battaglia provocarono un rapido deterioramento della posizione islamica in Asia centrale. Al-Junayd rimase Governatore del Khorasan fino alla sua morte ai primi del 734, ma a quel tempo i musulmani avevano perso il controllo dei territori a nord dell'Oxus, salvo Bukh\u0101ra, Kish e la regione del \u1e62agh\u0101niy\u0101n.\nGli eventi della Strettoia accrebbero la disaffezione khorasanica oper il regime omayyade e i suoi rappresentanti, come esemplificato dalle parole del vessillifero degli Azd ad al-Junayd. Anche \u1e6cabar\u012b riporta le parole \u2014 anche se forse si tratta di un'aggiunta successiva \u2014 di un altro Khorasanico ad al-Junayd prima della battaglia: \"Sib usa dire che alcune truppe del Khurasan sarebbero morti per colpa di un uomo amante del lusso dei Qays. Noi temiamo che sia tu a essere quell'uomo\". Secondo Blankinship, questi passaggi, e anche brani poetici sprezzanti per la leadership di al-Junayd, sono l'eloquente testimonianza della frustrazione khorasanica per essere \"obbligati a combattere di continuo in ingrate campagne a favore di generali vanagloriosi in uno dei peggiori fronti del califfato, da un governo centrale la cui forza siriana d'\u00e9lite non aveva fino a quel momento, a giudizio dei Khorasanici, affrontato disagi simili\". Blankinship osserva che \"dopo il Giorno della strettoia, molti \"laqab\" tribali khorasanici non apparvero pi\u00f9 nelle formazioni militari khorasaniche, portando a credere che chi li portava era morto in combattimento. Alcune truppe khorasaniche sopravvissero, naturalmente, ma le loro formazioni militari erano abbinate a quelle siriane. Cos\u00ec appare, in particolare dall'enfasi di \u1e6cabar\u012b, che il Giorno della Strettoia fu in pratica un tornante nella guerra coi Turchi, almeno per ci\u00f2 che riguardava i Khorasanici [...].\"\nIl periodo seguente in Khorasan fu turbolento, con le rivolte di al-Harith ibn Surayj e il fermento anti-omayyade tra gli Arabi del Khorasan, rendendo necessaria l'introduzione di truppe siriane fedeli nella provincia, oltre ai 20.000 Iracheni inviati dopo la battaglia della strettoia. Solo nel 739\u2013741, dopo il collasso del Khaganato Turgesh, a seguito dell'uccisione del suo capo Su Lu,il nuovo Governatore del Khorasan, Nasr ibn Sayyar, fu in grado di restaurare abbondantemente la posizione del califfato in Transoxiana, estendendo ancora il controllo musulmano a Samarcanda.\nAll'indomani delle battute d'arresto subite alla Strettoia, a Marj Ardabil e in altri disastri simili, la necessit\u00e0 di rinforzare le instabili frontiere stressarono le risorse militari e finanziarie del Califfato e facilitarono in definitiva la successiva vittoriosa \"Rivoluzione\" organizzata e portata a compimento dagli Abbasidi."}
{"id": "5207587", "revid": "767487", "url": "https://it.wikipedia.org/wiki?curid=5207587", "title": "Resurrection (New Found Glory)", "text": "Resurrection \u00e8 l'ottavo album in studio del gruppo musicale statunitense New Found Glory, pubblicato il 7 ottobre 2014 dalla Hopeless Records.\nL'8 ottobre 2015 \u00e8 stato ripubblicato in una nuova edizione chiamata \"Resurrection: Ascension\"."}
{"id": "5207589", "revid": "579714", "url": "https://it.wikipedia.org/wiki?curid=5207589", "title": "Festa di Maria Santissima della Sacra Lettera e del Sacro Capello", "text": ""}
{"id": "5207591", "revid": "69146432", "url": "https://it.wikipedia.org/wiki?curid=5207591", "title": "Rievocazione storica dell'arrivo del Sacro Capello", "text": ""}
{"id": "5207592", "revid": "599013", "url": "https://it.wikipedia.org/wiki?curid=5207592", "title": "Familial", "text": "Familial \u00e8 il primo album in studio da solista del musicista inglese Philip Selway, pubblicato il 30 agosto 2010 dalla Bella Union Records e il 31 agosto 2010 negli Stati Uniti e in Canada dalla Nonesuch Records.\nAlle registrazioni hanno partecipato Lisa Germano, Sebastian Steinberg, Glenn Kotche e Pat Sansone."}
{"id": "5207594", "revid": "767487", "url": "https://it.wikipedia.org/wiki?curid=5207594", "title": "The Heir Apparent", "text": "The Heir Apparent \u00e8 un cortometraggio muto del 1912 diretto da Oscar Apfel.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi l'8 marzo 1912."}
{"id": "5207605", "revid": "599013", "url": "https://it.wikipedia.org/wiki?curid=5207605", "title": "John Ball (calciatore)", "text": "Carriera.\nConta una presenza con la Nazionale inglese, collezionata nel 1927."}
{"id": "5207606", "revid": "298229", "url": "https://it.wikipedia.org/wiki?curid=5207606", "title": "Georgie Gent", "text": "Nata Georgie Stoop, ha preso poi il cognome del marito.\nCarriera.\nNel corso della sua carriera ha vinto 2 titoli ITF di singolare e 2 di doppio. Nei tornei del Grande Slam ha ottenuto i suoi migliori risultati raggiungendo il secondo turno nel doppio al Torneo di Wimbledon nel 2009."}
{"id": "5207607", "revid": "834", "url": "https://it.wikipedia.org/wiki?curid=5207607", "title": "Willoughby Gray", "text": "Ha iniziato la sua carriera verso gli anni cinquanta; tra i suoi ultimi lavori vi \u00e8 \"La storia fantastica\" in cui interpreta il re.\nMor\u00ec di cancro nel 1993 a 76 anni."}
{"id": "5207608", "revid": "136801", "url": "https://it.wikipedia.org/wiki?curid=5207608", "title": "Georgie Stoop", "text": ""}
{"id": "5207611", "revid": "574302", "url": "https://it.wikipedia.org/wiki?curid=5207611", "title": "New York Film Critics Circle Award al miglior attore protagonista", "text": "Il New York Film Critics Circle Award al miglior attore protagonista (\"New York Film Critics Circle Award for Best Actor\") \u00e8 un premio assegnato annualmente dal 1935 dai membri del New York Film Critics Circle al miglior interprete maschile protagonista di un film distribuito negli Stati Uniti nel corso dell'anno."}
{"id": "5207616", "revid": "767487", "url": "https://it.wikipedia.org/wiki?curid=5207616", "title": "Francis Cuggy", "text": "Carriera.\nClub.\nHa sempre giocato nel campionato inglese.\nNazionale.\nHa giocato due partite con la nazionale inglese, nel 1913 e nel 1914."}
{"id": "5207618", "revid": "110670500", "url": "https://it.wikipedia.org/wiki?curid=5207618", "title": "Neuza Silva", "text": "Carriera.\nA livello juniores ha vinto 12 titoli ITF di singolare e 19 di doppio. Come professionista ha ottenuto i suoi migliori risultati nei tornei del Grande Slam raggiungendo il primo turno nel singolare al Torneo di Wimbledon nel 2009.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "5207621", "revid": "339392", "url": "https://it.wikipedia.org/wiki?curid=5207621", "title": "Ol'ga Savcuk", "text": ""}
{"id": "5207629", "revid": "599013", "url": "https://it.wikipedia.org/wiki?curid=5207629", "title": "Chris Crowe", "text": "Carriera.\nClub.\nHa sempre giocato nel campionato inglese.\nNazionale.\nHa disputato un incontro con la Nazionale inglese nel 1962."}
{"id": "5207633", "revid": "547034", "url": "https://it.wikipedia.org/wiki?curid=5207633", "title": "Raquel Quintana", "text": "Biografia.\nRaquel \u00e8 nota principalmente per le sue partecipazioni a serie televisive come \"El mundo m\u00e1gico de Brunelesky\", nel ruolo di Belinda; \"Amare per sempre\", nel ruolo di Clementina, e \"Il segreto\", nel ruolo di Mar\u00eda Cristina."}
{"id": "5207634", "revid": "767487", "url": "https://it.wikipedia.org/wiki?curid=5207634", "title": "\u013dudov\u00edt Venutti", "text": "Carriera.\nNazionale.\nHa collezionato 3 presenze con la propria Nazionale."}
{"id": "5207635", "revid": "287204", "url": "https://it.wikipedia.org/wiki?curid=5207635", "title": "Ludovit Venutti", "text": ""}
{"id": "5207636", "revid": "1305772", "url": "https://it.wikipedia.org/wiki?curid=5207636", "title": "Empire Deluxe", "text": "Empire Deluxe \u00e8 un videogioco strategico a turni pubblicato nel 1993 per MS-DOS. \u00c8 un rifacimento pi\u00f9 avanzato di \"Empire\", da parte di aziende differenti, ma uno dei due designer \u00e8 lo stesso Mark Baldwin responsabile del precedente adattamento per PC \"Empire: Wargame of the Century\". Nel 2001 GameSpy lo annoverava, in coppia con \"Empire\", tra i 50 migliori giochi di tutti i tempi.\nModalit\u00e0 di gioco.\nIl funzionamento generale del gioco \u00e8 lo stesso di \"Empire\", con interfaccia aggiornata e diverse migliorie. Il numero massimo di giocatori \u00e8 portato a 6, con varie opzioni di collegamento per il multigiocatore (\"Empire\" permetteva solo il gioco sullo stesso PC o in play by mail). Le mappe possono assumere dimensioni libere ed \u00e8 incluso un editor di livelli.\nSi possono selezionare tre varianti delle regole di gioco:\nEspansioni e seguiti.\nUscirono poco dopo \"Empire Deluxe for Windows\", versione per Windows 3.1, e il disco di scenari aggiuntivi \"Empire Deluxe Scenarios\" (1993). Il tutto venne ripubblicato in CD-ROM nella raccolta \"Empire Deluxe Masters Edition\" (1994).\nIl gioco \u00e8 stato seguito nel 1995 da \"\".\nIl marchio \"Empire Deluxe\" \u00e8 stato acquisito nel 2002 dalla piccola azienda Killer Bee Software che ha poi pubblicato i rifacimenti per Windows \"Empire Deluxe Internet Edition\" e \"Empire Deluxe Enhanced Edition\", oltre a \"Empire Deluxe Mobile Edition\" per Android."}
{"id": "5207638", "revid": "124778736", "url": "https://it.wikipedia.org/wiki?curid=5207638", "title": "Arthur Cunliffe", "text": "Carriera.\nClub.\nHa sempre giocato nel campionato inglese.\nNazionale.\nHa disputato due incontri con la Nazionale inglese nel 1932."}
{"id": "5207649", "revid": "767487", "url": "https://it.wikipedia.org/wiki?curid=5207649", "title": "\u0160tefan Stankovi\u010d", "text": "Carriera.\nNazionale.\nHa collezionato 3 presenze con la propria Nazionale."}
{"id": "5207651", "revid": "118469100", "url": "https://it.wikipedia.org/wiki?curid=5207651", "title": "Roden Cutler", "text": "Biografia.\nCrebbe nel sobborgo di Manly, dove frequent\u00f2 il Manly Village Public School. All'et\u00e0 di 15 si iscrisse alla Sydney Boys High School. Dopo la scuola, lavor\u00f2 per il Texas Company Australasia, che pi\u00f9 tardi divenne Texaco.\nCarriera.\nCarriera militare.\nStudi\u00f2 economia presso l'Universit\u00e0 di Sydney e si un\u00ec alla Sydney University Regiment nel 1936. Nel maggio 1940, si trasfer\u00ec dalla milizia di cittadini per la Second Australian Imperial Force, ricevendo una commissione del 2/5\u00b0 Field Regiment, Royal Australian Artillery e della 7\u00aa Divisione australiana.\nNel 1941 partecip\u00f2 alla campagna in Siria e Libano. Durante la battaglia di Damour, una grave ferita gli caus\u00f2 l'amputazione di una gamba ma nella stessa campagna ricevette la Victoria Cross.\nCarriera diplomatica.\nDopo la guerra, Cutler inizi\u00f2 una lunga carriera nel servizio diplomatico. All'et\u00e0 di 29 anni \u00e8 stato nominato Alto Commissario per la Nuova Zelanda (1946-1952). Prest\u00f2 servizio a Ceylon (oggi Sri Lanka) (1952-1955) ed \u00e8 stato il Ministro australiano in Egitto durante la crisi di Suez nel 1956.\nCutler ha agito in qualit\u00e0 di Segretario generale del sud-est asiatico nel Consiglio dei ministri riunitosi a Canberra nel mese di gennaio 1957 e divenne Capo del Protocollo del Dipartimento degli affari esteri (1957-1958). Fu anche Presidente della Repubblica del RSL nel 1958. Fu Alto Commissario in Pakistan (1958-1961) e console generale a New York (1961-1965), periodo durante il quale \u00e8 stato il delegato australiano all'Assemblea generale delle Nazioni Unite nel 1962, 1963 e nel 1964 ed \u00e8 stato il rappresentante australiano per l'indipendenza della Repubblica di Somalia nel 1960.\nIl suo ultimo incarico fu ambasciatore nei Paesi Bassi nel 1965 ma venne interrotta nel 1966, quando venne nominato Governatore del Nuovo Galles del Sud.\nMorte.\nDopo la fine del suo mandato come governatore, Cutler \u00e8 stato Presidente di Ansett Express (1981-1992) e della State Bank of New South Wales (1981-1986). Rimase un monarchico convinto e fiero australiano, credendo nella monarchia che portava stabilit\u00e0, continuit\u00e0 e nella tradizione al suo paese. Cutler mor\u00ec il 22 febbraio 2002 a seguito di una lunga malattia."}
{"id": "5207652", "revid": "599013", "url": "https://it.wikipedia.org/wiki?curid=5207652", "title": "Then You'll Remember Me", "text": ""}
{"id": "5207654", "revid": "599013", "url": "https://it.wikipedia.org/wiki?curid=5207654", "title": "Seth Plum", "text": "Carriera.\nHa disputato un incontro con la Nazionale inglese nel 1923."}
{"id": "5207656", "revid": "729019", "url": "https://it.wikipedia.org/wiki?curid=5207656", "title": "Franti\u0161ek Kri\u0161tof\u00edk", "text": "Carriera.\nNazionale.\nHa collezionato una presenza con la propria Nazionale."}
{"id": "5207657", "revid": "110157", "url": "https://it.wikipedia.org/wiki?curid=5207657", "title": "Khalid Yahya Blankinship", "text": "Laureato nel 1973 nella University of Washington in \"Storia\" , nello stesso anno, mentre si trovava ancora a Seattle (Washington), si \u00e8 convertito all'Islam.\nNel 1975 Blankinship ha ricevuto un MA post-laurea in \"Insegnamento della lingua inglese per stranieri\" dell'Universit\u00e0 Americana del Cairo; nel 1983 un secondo MA in \"Islamic History\" dell'Universit\u00e0 del Cairo e nel 1988 un Ph.D. in Storia dalla University of Washington.\nHa effettuato numerosi viaggi di studio nel Vicino Oriente, soggiornando per 11 anni in Egitto e un anno alla Mecca (Arabia Saudita). Attualmente \u00e8 professore associato di Storia delle Religioni nella Temple University."}
{"id": "5207660", "revid": "121784777", "url": "https://it.wikipedia.org/wiki?curid=5207660", "title": "Jack Hunter (calciatore)", "text": "Carriera.\nClub.\nHa sempre giocato nel campionato inglese.\nNazionale.\nHa disputato otto partite con la maglia della nazionale inglese tra il 1878 e il 1882."}
{"id": "5207661", "revid": "599013", "url": "https://it.wikipedia.org/wiki?curid=5207661", "title": "Bill Klucas", "text": "Carriera.\nHa iniziato la sua carriera da allenatore come assistente prima ad Ashford University (per cui aveva anche giocato quando frequentava l'ateneo) e successivamente ad Ohio State University. Dal 1971 al 1973 lavora come assistente allenatore a Minnesota, mentre nel 1973 diventa allenatore di Milwaukee, nella Division I della NCAA, chiudendo la sua prima stagione come capo allenatore con un bilancio di 14 vittorie e 12 sconfitte; rimane alla guida della squadra anche nella stagione 1974-75, nella quale ottiene 8 vittorie a fronte di 8 sconfitte.\nL'anno seguente allena invece il Palmeiras, squadra della massima serie brasiliana; sempre nel 1976 allena anche gli Hartford Downtowners, franchigia della EBA.\nDopo un anno di inattivit\u00e0 torna in panchina nella stagione 1977-78 alla guida degli Anchorage Northern Knights, franchigia della CBA. Lascia la squadra dopo un anno per andare ad allenare i Montana Sky nella Western Basketball Association. In seguito alla chiusura di questa lega nell'estate del 1979, torna ad Anchorage in CBA e vi rimane nella stagione 1979-80 (nella quale vince anche il campionato ed il premio di miglior allenatore dell'anno della CBA) e nella stagione 1980-1981.\nAllena in CBA anche dal 1981 al 1985, passando due stagioni sulla panchina dei Billings Volcanos e due su quella dei Wisconsin Flyers; dopo un anno ai Wyoming Wildcatters (sempre in CBA) torna ai Flyers, nel frattempo trasferiti a Rochester, e vi allena per altre due stagioni consecutive fino al termine della stagione 1987-88.\nNel 1990 ha allenato i Columbus Horizon, mentre nella stagione 1991-92 ha seduto sulla panchina degli Yakima Sun Kings: dopo queste due esperienze in CBA rimane inattivo fino al 1996, anno in cui viene ingaggiato dai Winnipeg Cyclone della IBA. Rimane in Canada per due campionati, ed allena nella IBA anche per la stagione 1998-99 sulla panchina dei Rochester Skeeters.\nSuccessivamente, nella stagione 1999-2000, torna in CBA come assistente allenatore dei La Crosse Bobcats; l'anno seguente dopo un periodo come allenatore ad interim viene riconfermato alla guida della squadra fino alla fine del campionato, superando cos\u00ec la quota di 568 partite da allenatore nella CBA. Nella stagione 2005-2006 svolse il doppio ruolo di vice-presidente e allenatore presso i Cedar Rapids BallHogs, una squadra della AAPBL.\nOltre all'attivit\u00e0 di allenatore ha anche lavorato come scout per numerose squadre NBA, come giornalista politico e come consulente nelle campagne elettorali di numerosi membri del Senato degli Stati Uniti d'America.\n\u00c8 deceduto il 22 aprile 2014 a causa di un tumore."}
{"id": "5207668", "revid": "767487", "url": "https://it.wikipedia.org/wiki?curid=5207668", "title": "Then You'll Remember Me (film 1911)", "text": "Then You'll Remember Me \u00e8 un cortometraggio muto del 1911 diretto da Oscar C. Apfel.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 25 agosto 1911."}
{"id": "5207673", "revid": "1543377", "url": "https://it.wikipedia.org/wiki?curid=5207673", "title": "Regio XII Piscina Publica", "text": "La Regio XII Piscina Publica era la dodicesima delle 14 regioni di Roma augustea classificata poi nei Cataloghi regionari della met\u00e0 del IV secolo. Prese il nome dalla \"Piscina Publica\", un antico bacino che era stato realizzato in questa regione e che era gi\u00e0 scomparsa nel II secolo d.C., come riportato da Festo.\nLa regione confinava a nord, per un breve tratto, con la \"Regio XI Circus Maximus\", a est/nordest con la \"Regio I Porta Capena\", da cui era separata dalla Via Appia, e a nord-ovest con la \"Regio XIII Aventinus\".\nTopografia.\nLa \"Regio XII\" augustea era la pi\u00f9 meridionale della citt\u00e0 e comprendeva il Piccolo Aventino.\nAlla met\u00e0 del IV secolo l'ampiezza della \"Regio\" era indicata nei Cataloghi regionari in 12.000 piedi romani, pari a circa 3.550 metri.\nCaratteristiche.\nLa \"Regio\" era divisa in 17 \"vici\" (rioni), 17 \"aediculae\" (edicole), 2.487 \"insulae\" (caseggiati), 113 \"domus\" (case patrizie), 27 \"horrea\" (magazzini), 63 \"balnea\" (bagni), 81 \"laci\" (fontane) e 20 \"pistrina\" (panetterie). L'area era sorvegliata da 2 \"curatores\" e da 48 \"vicomagistri\".\nLa principale viabilit\u00e0 della regione comprendeva la \"Via Nova\", il \"Clivus Delphini\", il \"Vicus Piscinae Publicae\", il \"Vicus Portae Naeviae\", e il \"Vicus Portae Raudusculanae\".\nPrincipali monumenti pubblici.\nI principali monumenti pubblici di questa regione erano:\nInoltre, nella regione si trovava la residenza privata dell'imperatore Adriano, i \"Privata Hadriani\", e altre notevoli dimore private:"}
{"id": "5207674", "revid": "606039", "url": "https://it.wikipedia.org/wiki?curid=5207674", "title": "Blabera craniifer", "text": ""}
{"id": "5207676", "revid": "606039", "url": "https://it.wikipedia.org/wiki?curid=5207676", "title": "Blabera ferruginea", "text": ""}
{"id": "5207677", "revid": "606039", "url": "https://it.wikipedia.org/wiki?curid=5207677", "title": "Blabera limbata", "text": ""}
{"id": "5207678", "revid": "606039", "url": "https://it.wikipedia.org/wiki?curid=5207678", "title": "Blabera luctuosa", "text": ""}
{"id": "5207679", "revid": "606039", "url": "https://it.wikipedia.org/wiki?curid=5207679", "title": "Blabera quadrifera", "text": ""}
{"id": "5207680", "revid": "606039", "url": "https://it.wikipedia.org/wiki?curid=5207680", "title": "Blabera trapezoideus", "text": ""}
{"id": "5207682", "revid": "606039", "url": "https://it.wikipedia.org/wiki?curid=5207682", "title": "Blabera varians", "text": ""}
{"id": "5207683", "revid": "606039", "url": "https://it.wikipedia.org/wiki?curid=5207683", "title": "Blatta atropos", "text": ""}
{"id": "5207688", "revid": "400694", "url": "https://it.wikipedia.org/wiki?curid=5207688", "title": "DBPIT", "text": ""}
{"id": "5207690", "revid": "606039", "url": "https://it.wikipedia.org/wiki?curid=5207690", "title": "Libisoca aequalis", "text": ""}
{"id": "5207695", "revid": "767487", "url": "https://it.wikipedia.org/wiki?curid=5207695", "title": "Uncle Hiram's List", "text": "Uncle Hiram's List \u00e8 un cortometraggio muto del 1911 diretto da Oscar C. Apfel.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 30 dicembre 1911."}
{"id": "5207708", "revid": "198277", "url": "https://it.wikipedia.org/wiki?curid=5207708", "title": "Sophie Duez", "text": "Biografia.\nHa iniziato come corista per Patrick Bruel, ha posato poi per Lui nel 1982 e fatto l'indossatrice per l'agenzia Elite. \nIl suo esordio nel cinema avviene nel 1984 nel film \"L'amico sfigato\" (\"Marche \u00e0 l'ombre\") di Michel Blanc, che gli vale una nomination al Premio C\u00e9sar per la migliore promessa femminile. \u00c8 protagonista di \"Una spina nel cuore\" di Alberto Lattuada del 1986. Nel periodo successivo appare in vari telefilm mentre la carriera di attrice cinematografica passa in secondo piano. Negli anni ottanta si sposa con il batterista Manu Katch\u00e9 con cui avr\u00e0 due figlie.\nNel 2002 torna alla ribalta come sostenitrice di Lionel Jospin alle elezioni presidenziali. Nel 2008 viene eletta al consiglio comunale di Nizza per il Partito Socialista, dimettendosi per\u00f2 alla fine del 2009."}
{"id": "5207715", "revid": "400694", "url": "https://it.wikipedia.org/wiki?curid=5207715", "title": "Flavio Rivabella", "text": ""}
{"id": "5207716", "revid": "767487", "url": "https://it.wikipedia.org/wiki?curid=5207716", "title": "The Capture of Fort Ticonderoga", "text": "The Capture of Fort Ticonderoga \u00e8 un cortometraggio muto del 1911 diretto da Oscar C. Apfel e J. Searle Dawley. Secondo episodio di una serie di film dedicati alla storia degli Stati Uniti, \"United States History Series\".\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 21 luglio 1911."}
{"id": "5207718", "revid": "729019", "url": "https://it.wikipedia.org/wiki?curid=5207718", "title": "21 cm M\u00f6rser M. 16/18", "text": "Il 21 cm M\u00f6rser M. 16, era un obice pesante austro-ungarico impiegato dall'Esercito imperial regio durante la prima guerra mondiale.\nLa \u0160koda inizi\u00f2 nel 1915 la progettazione di un obice ruotato, trainabile in un singolo carico da un trattore d'artiglieria. Il primo prototipo non soddisfece le forze armate in quanto troppo pesante e difficile da brandeggiare. Un secondo prototipo, consegnato a met\u00e0 del 1917, era invece divisibile in due carichi per il trasporto. Assegnato per le prove alla 11\u00aa Armata, con questa seconda versione furono risolti i problemi di brandeggio del primo obice.\nTuttavia nel frattempo il terzo prototipo era stato ordinato con un diverso affusto, basato su quello del 30,5 cm M\u00f6rser M. 16. Questa nuova versione cos\u00ec ottenuto, denominata M. 18, consentiva il brandeggio su 360\u00b0 al prezzo di maggiori tempi di messa in batteria della piattaforma di tiro. Esso era scomponibile per il trasporto in tre carichi. Nessun \"M. 18\" venne consegnato prima della fine della guerra, mentre in seguito la \u0160koda produsse alcune versioni modificate, come la M. 18/19, per la neonata Cecoslovacchia indipendente, dove l'obice era designato 21\u00a0cm mozdir vz. 18. Dopo l'occupazione tedesca della Cecoslovacchia nel 1939, la Wehrmacht incorpor\u00f2 gli obici cechi, ridenominati 21\u00a0cm M\u00f6rser 18/19(t) o kurze 21\u00a0cm M\u00f6rser(t), usandone 15 come artiglieria costiera nella Norvegia occupata.\nL'unico pezzo sopravvissuto \u00e8 esposto al Museo militare nazionale di Romania."}
{"id": "5207719", "revid": "1669436", "url": "https://it.wikipedia.org/wiki?curid=5207719", "title": "Domus di via Alberto Mario", "text": "La \"domus\" di via Alberto Mario a Brescia \u00e8 un sito archeologico risalente all'et\u00e0 romana, scavato a partire dagli anni 1980. Le indagini archeologiche hanno portato alla luce alcuni reperti dell'epoca, tra cui mosaici e oggetti d'uso. La notevole, se non predominante, importanza della \"domus\" risiede nella stratigrafia successiva alla base romana, che fornisce un spaccato delle vicende architettoniche e urbanistiche subite da questa parte della citt\u00e0 nel delicato passaggio tra la caduta dell'Impero romano e l'inizio del degrado altomedioevale. Il sito archeologico, non musealizzato e quindi non visitabile, \u00e8 tuttora annoverato tra i primi e pi\u00f9 interessanti aperti in Italia nell'ambito dell'archeologia medievale.\nStoria degli scavi.\nGli anni 1980 sono per Brescia un intenso e fecondo periodo per gli scavi archeologici nel settore orientale della citt\u00e0, inaugurato negli anni 1950 con gli scavi di Gaetano Panazza sotto la chiesa di San Salvatore e in altre aree dell'ex monastero di Santa Giulia. L'interesse per i ritrovamenti di et\u00e0 romana e medievale nel settore si estende rapidamente nel quartiere contiguo: Kevin White, nel 1982, scava piazza Tebaldo Brusato, mentre nel 1987 viene scoperto lo straordinario sito delle domus dell'Ortaglia a est dell'ex monastero.\nNel 1988 Gian Pietro Brogiolo sonda la zona di via Alberto Mario, scoprendovi una stratigrafia archeologica molto complicata quanto interessante e i lavori si protraggono negli anni successivi. Il sito diventa in breve tra i pi\u00f9 interessanti nell'ambito dell'archeologia medievale, disciplina agli albori in Italia dopo una prima diffusione in Europa durante la prima met\u00e0 del secolo. I pi\u00f9 importanti reperti individuati e messi alla luce, tra cui un brano di pavimentazione in \"opus sectile\", vengono musealizzati con l'apertura del museo di Santa Giulia nel 1998.\nIl sito archeologico.\nLo strato pi\u00f9 antico \u00e8 costituito da una ricca \"domus\" urbana, ornata da mosaici pavimentali e dalla pianta abbastanza articolata, con ambienti di rappresentanza interni rispetto alla strada. Questo ambiente risulta occupato, almeno a partire dal V secolo, da un nuovo edificio in legno, che riutilizza alcuni muri come sostegni. I nuovi pavimenti, sui quali si accendono direttamente i focolari, vengono realizzati in terra battuta e ghiaia. Nel VI secolo, una parte dell'isolato viene inglobata in un nuovo, grande edificio a due piani, in angolo a due strade. Nello stesso periodo vengono effettuate alcune demolizioni e rettifiche per mantenere il piano di calpestio interno a livello con la pavimentazione augustea della strada esterna, ancora utilizzata. L'edificio, realizzato in \"opus incertum\", presenta due stanze principali, un portico e un cortile lastricato.\nIn una imprecisata epoca successiva all'insediamento della nuova costruzione, essa viene ridotta a un piano solo e gli interni frammentati in piccoli ambienti insediativi, ognuno dotato di un focolare. All'esterno viene interrata una canaletta di scarico, diretta verso la fogna romana, e la strada augustea viene sommersa dai rifiuti, ricevendo in un secondo momento una nuova pavimentazione in laterizi e terra battuta. Probabilmente alla met\u00e0 del VI secolo, un violento incendio distrugge completamente l'edificio, che viene successivamente ricostruito livellando i muri superstiti e impostando i nuovi piani di calpestio a circa un metro d'altezza rispetto ai pavimenti romani. Questa nuova costruzione, che mostra essere stata abitata, fa quindi da base per le strutture esistenti, pi\u00f9 volte restaurate in et\u00e0 moderna, tuttora abitate.\nI dati archeologici emersi dal sito, incrociati con i risultati di altri scavi sulla stessa tipologia di edifici, hanno consentito un avanzamento delle conoscenze sui tipi urbanistici e architettonici della citt\u00e0 altomedievale. Hanno inoltre contribuito a una maggiore comprensione del diffuso fenomeno del frazionamento delle \"domus\" romane in unit\u00e0 abitative minori, nel merito di come esso veniva effettivamente messo in pratica. Nella \"domus\" di via Alberto Mario risulta particolarmente evidente l'insediamento di strutture che presentano netti cambiamenti nelle tecniche murarie, sancendo definitivamente l'avvio dell'edilizia medievale."}
{"id": "5207720", "revid": "118358682", "url": "https://it.wikipedia.org/wiki?curid=5207720", "title": "Mulay al-Rashid", "text": "Biografia.\nSalita al potere.\nAl-Rash\u012bd era un figlio di Sharif ibn Ali, principe di Tafilalet e fondatore della dinastia alawide. Il padre era un discendente di Muhammad al-Nafs al-Zakiyya. Era il discendente di al-\u1e24asan al-D\u0101khil (al-\u1e24asan l'Immigrante), che affermava di essere il ventunesimo discendente di Maometto e il diciassettesimo discendente di Mu\u1e25ammad al-Nafs al-Zakiyya, al-\u1e24asan al-D\u0101khil sarebbe giunto a Sigilmassa nel 1266.\nDopo la morte del famoso sultano della dinastia Sa'diana Ahmad al-Mansur, il Marocco entr\u00f2 in un periodo turbolento caratterizzato dalla guerra civile per il trono tra i figli del sultano defunto, e dalla frammentazione del paese a beneficio dei vari signori della guerra\nAll'inizio del regno di Zaydan al-Nasir il Sultanato sa'diano era molto indebolito. La confraternita mistica della Zawiya di Dila controllava il centro del Marocco, la Zawiya di Illigh estese la propria influenza sulle regioni del Sous e sul Draa, il signore della guerra Sidi al-Ayashi prese possesso della pianura, delle coste atlantiche del nord-ovest, Sal\u00e9 divenne una repubblica gestita da corsari, T\u00e9touan divenne una citt\u00e0-stato governata dalla famiglia Naqsis.\nNella regione di Tafilalet gli Alawiti fondarono un principato indipendente.\nIl primo sovrano della dinastia alawide fu, dal 1631, il padre Mulay Shar\u012bf ibn \u02bfAl\u012b, che estese il proprio controllo su tutta la regione di Tafilalet. \u02bfAl\u012b abdic\u00f2 nel 1636 e suo figlio maggiore, Mulay Muhammad ibn Sharif, gli succedette. Sotto il regno di quest'ultimo la dinastia estese il proprio potere fino ai fiumi Moulouya e Draa. Mulay al-Rash\u012bd, ambizioso e ribelle, tent\u00f2 di spodestare il fratello ma venne sconfitto e costretto a lasciare Tafilalet per riorganizzarsi.\nIn Marocco, dopo la caduta della dinastia Sa'diana, tra le tante signorie che si vennero a formare, nacque anche un regno ebraico: il Regno di Debdou, che comprendeva tutta la regione di Taza, nella capitale Debdou vi erano decine di sinagoghe contro una sola moschea, gli ebrei della citt\u00e0 discendevano perlopi\u00f9 dagli ebrei di Siviglia che trovarono rifugio nella citt\u00e0 dopo i moti anti-ebraici scoppiati nel Regno di Castiglia nel 1391. La citt\u00e0 era ricca grazie alla sua posizione strategica che la rendeva il centro del commercio tra il Sahel, Tafilalet e il Mediterraneo. La leggenda narra che Aaron ibn Mish'al, il re ebreo di Debdou, divenne cos\u00ec potente e temuto che come tributo per mantenere la pace pretendeva ogni anno dalla citt\u00e0 di F\u00e8s una giovane vergine musulmana. Al-Rash\u012bd fu attratto dalle leggende sull'immensa ricchezza di Ibn Mish'al, e, travestito da donna, riusc\u00ec ad entrare nella residenza del sovrano ebraico, uccidendolo, appropriandosi delle sue ricchezze e del suo regno, stabilendo momentaneamente la sua capitale a Taza e formando un grande esercito.\nSi mise in marcia contro Sigilmassa, incontrando e affrontando il 3 agosto 1664 il fratello Mu\u1e25ammad nelle pianure di Amgad, sconfiggendolo e uccidendolo. Venne quindi proclamato sultano alawide.\nConquista di Fes e Marrakesh.\nNel 1666 al-Rash\u012bd marci\u00f2 contro F\u00e8s, all'epoca sotto il controllo della Z\u0101wiya di Dila, una confraternita mistica radicale berbera, ma, vedendo che non sarebbe riuscito ad abbattere le poderosa mura della citt\u00e0 con il suo esercito, decise di infiltrarsi e attaccare la citt\u00e0 dall'interno. Entr\u00f2 con un piccolo gruppo di soldati dal mellah (il ghetto ebraico), passando la notte nel palazzo di un notabile ebreo di nome Judah Mansino e attaccando i membri della Z\u0101wiya di Dila il giorno seguente, riuscendo a conquistare la citt\u00e0.\nMarrakesh, l'antica capitale della dinastia Sa'diana, dal 1659 (anno dell'assassinio di Ahmad al-Abbas, ultimo sultano Sa'diano) era nelle mani degli Shabana, una trib\u00f9 araba di origini Hilaliane che in passato svolse servizi militari per i Sa'diani. Il signore della citt\u00e0 era quindi un membro di questa trib\u00f9, Abu Bakr ibn \u02bfAbd al-Kar\u012bm al-Shab\u0101n\u012b.\nAl-Rash\u012bd assedi\u00f2 e conquist\u00f2 la citt\u00e0 nel 1669, facendo bruciare pubblicamente il governatore Abu Bakr, il suo consigliere ebraico e tutta la famiglia di quest'ultimo.\nDopo la presa di Marrakesh continu\u00f2 la conquista delle regioni del Souss e dell'Anti Atlante.\nMor\u00ec il 9 aprile 1672 a Marrakesh a seguito di una caduta da cavallo, gli succedette al trono il fratello Mulay Ism\u0101\u02bf\u012bl, uno dei pi\u00f9 famosi sultani della dinastia alawide."}
{"id": "5207722", "revid": "767487", "url": "https://it.wikipedia.org/wiki?curid=5207722", "title": "9 mois ferme", "text": "9 mois ferme \u00e8 un film del 2013 diretto da Albert Dupontel."}
{"id": "5207724", "revid": "767487", "url": "https://it.wikipedia.org/wiki?curid=5207724", "title": "The Wedding Bell", "text": "The Wedding Bell \u00e8 un cortometraggio muto del 1911 diretto da Oscar C. Apfel.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 17 marzo 1911."}
{"id": "5207740", "revid": "1543377", "url": "https://it.wikipedia.org/wiki?curid=5207740", "title": "Aquarius (Tinashe)", "text": "Aquarius \u00e8 il primo album discografico in studio della cantante statunitense Tinashe, pubblicato nel 2014."}
{"id": "5207742", "revid": "74801", "url": "https://it.wikipedia.org/wiki?curid=5207742", "title": "Francine Fournier", "text": "Biografia.\nCresciuta a Philadelphia, in Pennsylvania, ha frequentato l\u00ec la \"West Catholic Preparatory High School\". Da adolescente divenne una fan del wrestling professionistico, partecipando ad eventi organizzati nel suo paese.\nMentre lavorava in una compagnia assicurativa nel 1993, si imbatt\u00e9 nello spot televisivo della House of Hardcore, la scuola professionistica di wrestling della Extreme Championship Wrestling (ECW). Allettata dall'idea di lasciare il suo vecchio lavoro, decise di iscriversi.\nCarriera nel wrestling.\nExtreme Championship Wrestling (1994\u20132001).\nSi allen\u00f2 con J.T. Smith a House of Hardcore, facendo alcune apparizioni sporadiche nel circuito indipendente. Dopo sette mesi di allenamento, inizi\u00f2 ad apparire negli \"house show\" della ECW. Fece la sua prima apparizione sugli schermi della ECW nel 1994 con il nome di Miss Montgomeryville, interpretando la vincitrice di un concorso di bellezza in qualit\u00e0 di cronometrista ospite, prima che le fu inflitta una chokeslam da parte di 911.\nNel 1995 debutt\u00f2 con il ring-name Francine a \"Barbed Wire, Hoodies &amp; Chokeslam\" nella \"gimmick\" di fan devota di Stevie Richards, diventando successivamente sua valletta e fidanzata sugli schermi. La relazione provoc\u00f2 diverse arrabbiature da parte del partner sul ring di Richards Raven e della sua valletta Beulah McGillicutty, la quale fu protagonista di alcuni \"catfight\" con la Fournier.\nFrancine in seguito abbandon\u00f2 Richards alleandosi con i The Pitbulls, e adott\u00f2 la \"gimmick\" di dominatrice rivestita in pelle per adattarsi all'espediente del suo nuovo team. Il 16 settembre 1995 port\u00f2 i Pitbulls alla vittoria delle cinture ECW Tag-Team Championship contro Richards e Raven. A CyberSlam '96 Francine e i Pitbulls sconfissero i The Eliminators e Richards in un \"Dog Collar Match\". Aiut\u00f2 inoltre Pitbull #2 a vincere l'ECW Television Championship detenuto da Shane Douglas, che l'aveva insultata in precedenza nel programma. Successivamente (a luglio) trad\u00ec i Pitbull e divenne la manager di Douglas dal 1996 al 1999. Definita la sua \"head cheerleader\", aiut\u00f2 due volte Douglas a diventare ECW World Heavyweight Champion. Durante questo periodo accompagn\u00f2 occasionalmente sul ring anche i Triple Threat (Chris Candido e Bam Bam Bigelow), i quali erano nello stesso team di Douglas. Bam Bam Bigelow, inoltre, ruppe erroneamente l'osso pelvico della Fournier, il che provoc\u00f2 un feud tra i due.\nNel 1999 inizi\u00f2 a fare da valletta a Tommy Dreamer e feud\u00f2 con Steve Corino, che riusc\u00ec a sconfiggere in molteplici match singoli. L'alleanza con Dreamer termin\u00f2 nel marzo del 2000, dopo che quest'ultimo applic\u00f2 erroneamente sulla Fournier un DDT. In seguito Francine si alle\u00f2 con Raven.\nIl 22 aprile 2000, a CyberSlam, Dreamer sconfisse Taz conquistando l'ECW World Heavyweight Championship. Dopo l'incontro, Francine e Raven accorsero a bordo ring per congratularsi con lui, e durante gli attimi di festeggiamento, Justin Credible e Jason li attaccarono, dando luogo a un incontro improvvisato tra Dreamer e Credible. Il match si concluse quando Francine si \u00e8 alle\u00f2 con Credible sferrando un colpo basso a Dreamer, permettendo a Credible di vincere l'incontro. Francine continu\u00f2 a fare da manager a Credible fino alla chiusura della ECW nell'aprile del 2001.\nTotal Nonstop Action Wrestling (2002).\nDebutt\u00f2 in Total Nonstop Action Wrestling (TNA) il 26 giugno 2002, partecipando senza successo ad una battle royal in lingerie per conquistare il titolo di \"Miss TNA Crown\". La settimana seguente si sfid\u00f2 con Taylor Vaughn, che era stata attaccata dalla Fournier la settimana precedente al termine dell'incontro in lingerie, e vinse il match per squalifica.\nDue settimane dopo Francine attacc\u00f2 Jasmin St. Claire mentre era intervistata da Goldy Locks. Le due ebbero un match quella sera conclusosi con una squalifica dopo l'interferenza di The Blue Meanie e Francine venne portata via su una barella. Questa segn\u00f2 la sua ultima apparizione in TNA.\nCircuiti indipendenti (2003\u20132006).\nNel 2003 appar\u00ec nella Major League Wrestling come manager di Michael Shane e successivamente fu coinvolta nelle fiere della Women's Extreme Wrestling e della Hottest Ladies of Wrestling. Apparve anche nel Delaware Championship Wrestling, dove combatt\u00e9 con Talia Madison e Noel Harlow.\nIl 10 giugno 2005 Francine fece un'apparizione al reunion show della ECW Hardcore Homecoming, tornando a fare da manager a Shane Douglas.\nWorld Wrestling Entertainment (2005\u20132006).\nIl 12 giugno 2005 apparve nella World Wrestling Entertainment al pay-per-view di reunion ECW One Night Stand, interferendo nel main event tra Tommy Dreamer e The Sandman contro i Dudley Boyz. Dopo aver dato un calcio ai testicoli di Dreamer, Francine venne aggredita dalla moglie ed ex valletta Beulah McGillicutty. Il 19 giugno Francine si scus\u00f2 con i suoi fan attraverso il suo sito web per non aver rivelato che sarebbe apparsa a One Night Stand, dichiarando che la WWE le aveva chiesto di mantenere la sua apparizione all'evento una sorpresa.\nLa Fournier firm\u00f2 poi un contratto per apparire nel nuovo roster della WWE, la rinata ECW. Fece le sue prime apparizioni nella federazione durante gli \"house show\", normalmente gareggiando in bikini con Kelly Kelly. Inizi\u00f2 successivamente a fare da valletta al collega della \"ECW Original\" Balls Mahoney, aiutandolo nella sua faida con Kevin Thorn per pareggiare i conti contro di lui e Ariel, valletta di Thorn. Francine fece il suo ritorno in televisione nell'episodio del 19 settembre 2006 di \"ECW on Sci Fi\". La settimana successiva debutt\u00f2 sul ring contro Ariel in un \"Extreme Catfight\". Venne svincolata dalla federazione il 12 ottobre 2006.\nSemi ritiro e altre apparizioni (2006\u20132010).\nSubito dopo aver abbandonato la WWE, Francine annunci\u00f2 il 9 novembre 2006 il suo ritiro dal mondo del wrestling per iniziare una nuova vita e creare una famiglia. Tuttavia continu\u00f2 ad apparire in diversi eventi: comparve spesso nella Women's Extreme Wrestling (WEW), dove fece da manager a Amber O'Neal, e presenzi\u00f2 in molteplici sessioni di autografi.\nIl 27 giugno 2009 ha organizzato uno show reunion della ECW dal titolo \"Legends of the Arena\", il cui ricavato \u00e8 stato donato all'American Cancer Society.\nL'8 agosto 2010 \u00e8 apparsa con un video pre-registrato alla reunion della ECW nella TNA, Hardcore Justice."}
{"id": "5207743", "revid": "484362", "url": "https://it.wikipedia.org/wiki?curid=5207743", "title": "Regione autonoma della Sardegna", "text": ""}
{"id": "5207745", "revid": "436907", "url": "https://it.wikipedia.org/wiki?curid=5207745", "title": "Blood In, Blood Out", "text": "Blood In, Blood Out \u00e8 il decimo album in studio del gruppo musicale statunitense Exodus, pubblicato nell'ottobre 2014 dalla Nuclear Blast Records."}
{"id": "5207750", "revid": "775372", "url": "https://it.wikipedia.org/wiki?curid=5207750", "title": "Villa Epecu\u00e9n", "text": "Villa Epecu\u00e9n \u00e8 stato un villaggio turistico situato nel partido di Adolfo Alsina nella Provincia di Buenos Aires, in Argentina. Attualmente abbandonato, le sue rovine si trovano sulla sponda orientale della laguna Epecu\u00e9n, circa 7 chilometri a nord della cittadina di Carhu\u00e9.\nStoria.\nSorto nei primi anni 1920, Epecu\u00e9n si svilupp\u00f2 in breve tempo grazie sia alle propriet\u00e0 terapeutiche delle acque salate del lago Epecu\u00e9n, sia alla vicinanza con la capitale argentina, da cui i villeggianti potevano facilmente arrivare con il treno: la linea della \"Ferrocarril Sarmiento\" serviva direttamente la stazione Villa Epecu\u00e9n, mentre quella della \"Ferrovie Midland\" e delle \"Ferrovie del Sud\" trasportavano i passeggeri fino alla vicina stazione di Carhu\u00e9.\nNel periodo di massimo splendore, tra gli anni 1950 e 1970, si stima che la cittadina ospitasse contemporaneamente 7.000 visitatori, dei quali solo 5.000 dichiarati, mentre nella stagione da novembre a marzo transitava un totale di circa 25.000 presenze.\nCi\u00f2 permise l'insediamento di 280 attivit\u00e0, tra cui negozi ed hotel di lusso e locali alla moda, che fecero arrivare il numero di abitanti stabili a 1.500.\nIl 10 novembre 1985 nel lago si verific\u00f2 un raro e intenso evento di sessa causato dall'abbassamento della pressione atmosferica, che caus\u00f2 un moto ondoso dalle grandi proporzioni. Questa situazione caus\u00f2 la distruzione della diga posta a protezione della citt\u00e0, che in pochi giorni venne sommersa completamente. Fortunatamente il livello delle acque si alz\u00f2 in modo graduale, permettendo a residenti e villeggianti di mettersi in salvo, senza che nessuno morisse.\nGi\u00e0 l'anno successivo il livello del lago era salito di quattro metri, raggiungendo quindi il punto pi\u00f9 alto nel 1993, quando arriv\u00f2 a 10 metri sul livello precedente. Da quel momento le acque cominciarono a ritirarsi, fino a ritornare sui livelli precedenti al disastro. Fu cos\u00ec che, a partire dal 2009 la citt\u00e0 di Epecu\u00e9n riaffior\u00f2, mostrando le rovine di quella che fu un'importante cittadina balneare.\nPian piano i media cominciarono ad occuparsi nuovamente della citt\u00e0: per prima ci pens\u00f2 la rivista Atlantic che, nel 2011, pubblic\u00f2 una galleria fotografica; in seguito si susseguirono altre iniziative e pubblicazioni al fine di riscoprire la localit\u00e0, tra cui il documentario su Pablo Novak, l'unico uomo che decise di ritornare ad abitare la sua vecchia citt\u00e0, nonch\u00e9 un video pubblicitario del biker trialer Danny MacAskill."}
{"id": "5207751", "revid": "767487", "url": "https://it.wikipedia.org/wiki?curid=5207751", "title": "Black Star Elephant", "text": "Black Star Elephant \u00e8 il secondo album discografico in studio del duo musicale norvegese Nico &amp; Vinz (precedentemente conosciuto come Envy), pubblicato nel 2014."}
{"id": "5207753", "revid": "767487", "url": "https://it.wikipedia.org/wiki?curid=5207753", "title": "The Boss of Lumber Camp Number Four", "text": "The Boss of Lumber Camp Number Four \u00e8 un cortometraggio muto del 1912 diretto da Oscar Apfel, conosciuto anche con il titolo \"The Boss of Lumber Camp No. 4\".\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 19 aprile 1912."}
{"id": "5207755", "revid": "1442080", "url": "https://it.wikipedia.org/wiki?curid=5207755", "title": "Open di Francia 2009 - Qualificazioni singolare femminile", "text": "Le qualificazioni del singolare femminile dell'Open di Francia 2009 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale."}
{"id": "5207767", "revid": "767487", "url": "https://it.wikipedia.org/wiki?curid=5207767", "title": "Pino Pavone", "text": "Amico e collaboratore di Piero Ciampi ha scritto vari brani assieme al cantautore livornese, tra questi: \"Mia Moglie\", \"Bambino mio\" (incisa da Carmen Villani, Ombretta Colli e Rossana Casale), \"L'amore \u00e8 tutto qui\" (Nada e Patty Pravo), \"In un Palazzo di Giustizia\", \"Andare camminare lavorare\", \"Don Chisciotte\" (Francesco Baccini, Gino Paoli).\nHa collaborato con Piero Ciampi nella scrittura dell'album \"Ho scoperto che esisto anch'io\" di Nada del 1973.\nNel 1990 ha pubblicato per la Interbeat Records il suo primo album da solista, \"Maledetti amici\" che gli ha valso nel 1992 la Targa Tenco per la migliore opera prima ed una menzione al Midem di Cannes.\nNel 1995 ha pubblicato il suo secondo album \"Notizie\".\nIl 24 dicembre 2015 annuncia l'uscita del nuovo album \"La Vita \u00e8 Dispari.\""}
{"id": "5207773", "revid": "2071655", "url": "https://it.wikipedia.org/wiki?curid=5207773", "title": "Sound of a Woman", "text": " \nSound of a Woman \u00e8 il secondo album discografico della cantante canadese Kiesza, pubblicato nel 2014."}
{"id": "5207776", "revid": "125606270", "url": "https://it.wikipedia.org/wiki?curid=5207776", "title": "Italianizzazione dei toponimi dei comuni in Piemonte e in Valle d'Aosta", "text": "Per opera del regime fascista vennero italianizzati i nomi dei comuni del Piemonte e della Valle d'Aosta che avevano una forma francese, anche se vi si parlava in grande maggioranza il piemontese, l'occitano e, specialmente in Valle d'Aosta, il francoprovenzale. Riguardo alla Valle d'Aosta, il francese \u00e8 stata l'unica lingua ufficiale, parlata soprattutto dalle classi pi\u00f9 agiate e dall'amministrazione pubblica, nonch\u00e9 come lingua scritta e di culto, a partire dal XVI secolo.\nPiemonte.\nI nomi dei comuni del Piemonte furono in parte ripristinati nella forma originaria a partire dal 1947.\nValle d'Aosta.\nI nomi dei comuni della Valle d'Aosta furono ripristinati tutti nella forma originaria nel 1946."}
{"id": "5207780", "revid": "1444345", "url": "https://it.wikipedia.org/wiki?curid=5207780", "title": "Big Fat Lie", "text": "Big Fat Lie \u00e8 il secondo album in studio da solista della cantante statunitense Nicole Scherzinger, pubblicato il 17 ottobre 2014 dalla RCA Records. Nicole Scherzinger ha iniziato a lavorare sul disco nell'estate del 2013 con The-Dream e Christopher Stewart, che agiscono come produttori esecutivi dell'album.\n\"Your Love\" \u00e8 stato il primo singolo dell'album e ha debuttato al numero 6 nella UK Singles Chart, ed \u00e8 stato un successo in altri mercati internazionali. \"Run\" \u00e8 stata inviata alle stazione americane il 30 settembre come secondo singolo. Il terzo singolo, \"On the Rocks\" \u00e8 stato pubblicato il 10 ottobre."}
{"id": "5207783", "revid": "965985", "url": "https://it.wikipedia.org/wiki?curid=5207783", "title": "Super Critical", "text": "Super Critical \u00e8 il terzo album discografico in studio del duo musicale inglese The Ting Tings, pubblicato nel 2014."}
{"id": "5207784", "revid": "1745361", "url": "https://it.wikipedia.org/wiki?curid=5207784", "title": "Marco di Cornovaglia", "text": "Re Marco (latino \"Marcus\", inglese \"Mark\", cornico \"Margh\", gallese \"March\", bretone \"Marc'h\") di Cornovaglia \u00e8 un personaggio del ciclo arturiano, associato soprattutto alla storia di Tristano e Isotta, dove \u00e8 l'antagonista principale.\nTristano e Isotta.\nMarco \u00e8 famoso nella tradizione popolare soprattutto per il comportamento crudele tenuto verso il nipote Tristano, che aveva intrecciato una relazione con la moglie dello zio, Isotta. Tuttavia, nella pi\u00f9 antica tradizione arturiana appare come un uomo d'onore, che aveva tra i suoi uomini una truppa di guardie norvegesi.\nAltre tradizioni.\nNelle antiche fonti gallesi March \u00e8 indicato come il figlio di re Merion, figlio di Costantino Corneu, e re di Cerniw. Una tradizione bretone fa invece di lui il figlio di Tewdwr Mawr, sovrano di Penwith. Avrebbe ospitato san Paolo Aureliano a Caer Banned, da dove egli diffuse il Cristianesimo in Cornovaglia. Volle che Paolo divenisse vescovo di Cornovaglia, ma egli rifiut\u00f2. Ci\u00f2 cre\u00f2 attriti tra di loro e alla fine Paolo part\u00ec per la Bretagna. Alla sua morte il trono sarebbe andato al cugino san Salom."}
{"id": "5207786", "revid": "22475", "url": "https://it.wikipedia.org/wiki?curid=5207786", "title": "Francesco Starace", "text": "Biografia.\nFormazione ed inizio carriera.\nFratello maggiore del diplomatico Giorgio Starace. Laureatosi nel 1980 in ingegneria nucleare presso il Politecnico di Milano, Starace \u00e8 stato dal 1981 al 1982 analista della sicurezza degli impianti elettronucleari di NIRA Ansaldo, e fino al 1987 ha occupato numerose posizioni manageriali nella SAE SADELMI, societ\u00e0 facente capo a General Electric, sia in Italia che in altri paesi (Stati Uniti, Arabia Saudita ed Egitto).\nDal 1987 al 1993 ha lavorato per ABB prima di passare al gruppo SOIMI, azienda del gruppo ABB SAE SADELMI, in qualit\u00e0 di direttore generale. Nello stesso periodo ha ricoperto anche la carica di Managing Director delle due societ\u00e0 controllate. \nTra il 1997 e il 1998 \u00e8 stato amministratore delegato di ABB Combustion Engineering Italia e successivamente \u00e8 passato ad Alstom Power, dove dal 1998 al 2000 \u00e8 stato senior vice president delle vendite globali e impianti chiavi in mano per la divisione turbine a gas.\nLa carriera in Enel.\nNel 2000 \u00e8 diventato responsabile dell'Energy Management di Enel Produzione S.p.A.. Nella compagnia elettrica italiana, ha ricoperto dal 2002 al 2005 la carica di responsabile dell'area di business Power, appena creata all'interno della divisione Generazione ed Energy management, nell'ambito della rifocalizzazione del Gruppo sul core business energetico decisa dall'allora amministratore delegato Paolo Scaroni.\nNel 2005 \u00e8 stato designato direttore della Divisione Mercato Italia di Enel focalizzata sul mercato libero dell'elettricit\u00e0 e del gas rivolto alla clientela domestica. In quel periodo, Enel lancia per la prima volta in Europa un'offerta per la fornitura di energia elettrica prodotta da sole fonti rinnovabili.\nNel dicembre 2008 \u00e8 diventato direttore della Divisione Energie Rinnovabili di Enel e amministratore delegato di Enel Green Power, la neonata societ\u00e0 del Gruppo dedicata allo sviluppo e alla gestione delle attivit\u00e0 di generazione di energia da fonti rinnovabili in Italia e nel mondo. Ha guidato la societ\u00e0 al collocamento sui listini di Milano e Madrid del 30,8% del capitale sociale per un incasso complessivo di 2,4 miliardi di euro. Nei sei anni di gestione Starace, Enel Green Power si \u00e8 affermata come uno dei principali player mondiali nel settore delle rinnovabili, con 29 miliardi di kWh prodotti da 750 impianti di 16 Paesi in Europa, America Settentrionale e America Latina, e un mix di tecnologie verdi ben calibrato.\nNel 2014 \u00e8 stato nominato amministratore delegato e direttore generale di Enel. La sua strategia si basa sul sottolineare la vocazione industriale dell'azienda annunciando la riconversione di 23 centrali termoelettriche del Gruppo in Italia (turbogas, olio combustibile, carbone).\nNel maggio 2015 il segretario generale delle Nazioni Unite Ban Ki-moon ha nominato Francesco Starace membro del consiglio United Nations Global Compact.\nNel gennaio 2016, in occasione del 46\u00ba incontro annuale svoltosi a Davos-Klosters, Svizzera, \u00e8 stato nominato co-presidente delle comunit\u00e0 Energy Utilities ed Energy Technologies del World Economic Forum.\nNel giugno del 2016 Starace ha presentato all\u2019ONU gli impegni di Enel per contribuire al raggiungimento degli obiettivi globali di crescita socio economica sviluppo sostenibile e per combattere fame e cambiamento climatico; tra questi, fornire energia elettrica a tre milioni di persone, principalmente in America Latina e Africa. A ottobre del 2016, sotto la presidenza tedesca del G20, \u00e8 stato nominato co-presidente della task force del B20 su energia, clima ed efficienza delle risorse.\nStarace il 2 dicembre 2016 presso la Borsa di New York ha suonato la campana che d\u00e0 tradizionalmente inizio alle contrattazioni di Wall Street, in occasione dell'avvio della quotazione di Enel Am\u00e9ricas, controllata creata come fase finale della ristrutturazione delle operazioni di Enel in America Latina, come confermato dallo stesso Starace in audizione al Senato il 2 marzo 2017, le operazioni hanno permesso il recupero di 16 miliardi di euro di valore. Nella stessa occasione, viene confermata la crescita del margine operativo lordo a 15 miliardi ed un utile per il Gruppo a 3,2 miliardi di euro per il 2016. Sempre nell\u2019ottica dell\u2019espansione internazionale di Enel, il 10 aprile 2017 Francesco Starace annuncia la chiusura di un accordo per l\u2019acquisto di Bungala Solar One, progetto solare fotovoltaico in Australia, attraverso una joint venture tra Dutch Infrastructure Fund ed Enel Green Power.\nIl 18 marzo 2017 il Tesoro ha ufficializzato la nomina di Francesco Starace nel ruolo di Amministratore Delegato per un ulteriore mandato insieme alla presidente Patrizia Greco, confermata successivamente il 5 maggio 2017 dal Consiglio di Amministrazione di Enel S.p.A. Nel corso dell\u2019Assemblea degli azionisti viene anche approvato il bilancio.\nIl 19 giugno 2017 Starace viene nominato Presidente dell\u2019Unione del settore elettrico europeo Eurelectric con mandato biennale. Il 26 giugno ha presentato Open Meter, il nuovo contatore 2.0 di Enel per il quale la societ\u00e0 ha stabilito investimenti per 4,3 miliardi di euro, un\u2019applicazione che consentir\u00e0 una riduzione dei consumi elettrici tra il 2 e il 6%.\nNel maggio del 2020 Francesco Starace viene confermato come Amministratore Delegato di Enel, dando inizio al suo terzo mandato.\nVita privata.\nSposato e padre di due figli. Appassionato di poesia e arte, soprattutto contemporanea.\nNel 2020 il suo compenso \u00e8 stato globalmente di 7,5 milioni di dollari.\nAltri incarichi.\nFrancesco Starace ricopre attualmente anche i seguenti incarichi:\nControversie.\nAd aprile 2016, in un'intervista ad una domanda concernente l'organizzazione dell'Enel afferm\u00f2 che \"\"occorre distruggere fisicamente (\"quei\") centri di potere che non vogliono cambiare. Si deve creare malessere. Appena sar\u00e0 evidente andr\u00e0 creata paura nel resto dell'organizzazione\"\". Il caso \u00e8 stato discusso in un'interrogazione parlamentare al Senato della Repubblica. In seguito ha inviato un messaggio di scuse ai dipendenti Enel."}
{"id": "5207797", "revid": "767487", "url": "https://it.wikipedia.org/wiki?curid=5207797", "title": "Caleb West", "text": "Caleb West \u00e8 un cortometraggio muto del 1912 diretto da Oscar Apfel.\nProduzione.\nIl film venne prodotto dalla Reliance Film Company\nDistribuzione.\nDistribuito dalla Film Supply Company, il film - un cortometraggio di due bobine - usc\u00ec nelle sale cinematografiche statunitensi il 18 settembre 1912."}
{"id": "5207800", "revid": "767487", "url": "https://it.wikipedia.org/wiki?curid=5207800", "title": "The Bank President's Son", "text": "The Bank President's Son \u00e8 un cortometraggio muto del 1912 diretto da Oscar Apfel.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 14 maggio 1912."}
{"id": "5207802", "revid": "357043", "url": "https://it.wikipedia.org/wiki?curid=5207802", "title": "World Meteorological Organization", "text": ""}
{"id": "5207803", "revid": "33689", "url": "https://it.wikipedia.org/wiki?curid=5207803", "title": "O Estranho Caso de Ang\u00e9lica", "text": ""}
{"id": "5207804", "revid": "599013", "url": "https://it.wikipedia.org/wiki?curid=5207804", "title": "The Guilty Party", "text": ""}
{"id": "5207805", "revid": "1305772", "url": "https://it.wikipedia.org/wiki?curid=5207805", "title": "PES 2015", "text": "PES 2015 (sottotitolato Pro Evolution Soccer) \u00e8 un videogioco di calcio, sviluppato da Konami e facente parte della celebre serie di PES.\nLa cover star di questa edizione \u00e8 Mario G\u00f6tze, mentre per la versione giapponese \u00e8 Keisuke Honda.\nSquadre e competizioni presenti.\nCampionati.\nCampionati falsi (senza licenza): Europa, Sudamerica e Asia\nAggiornamenti.\nDLC.\n\u00c8 stato pubblicato il 9 novembre 2014 (prima del rilascio ufficiale del gioco) per PS4, Xbox One, PS3, Xbox 360 e PC. Il DLC aggiunge 9 nuove squadre europee (Slovan Bratislava, Partizan Belgrado, Maccabi Tel Aviv, Ludogorets Razgrad, HJK Helsinki, FK Qaraba\u011f, Legia Warszawa, Sparta Praha), aggiunge la Coppa Sudamericana 2014 con le relative squadre partecipanti, aggiorna le rose al calciomercato estivo, aggiunge e migliora circa 80 volti, sistema alcune divise e aggiunge 8 nuovi scarpini Adidas, Nike e Puma.\nDLC 2.00.\n\u00c8 stato pubblicato il 16 dicembre 2014 per PS4, Xbox One, PS3, Xbox 360 e PC. Il Dlc aggiunge 4 nuove squadre europee (Be\u015fikta\u015f, , Maribor, ), miglioramento di 73 volti tra cui Mario G\u00f6tze, Aaron Ramsey, Jos\u00e9 Mar\u00eda Callej\u00f3n, Iker Muniain, Gerard Deulofeu e Luke Shaw. Aggiunge i nuovi modelli di scarpe Adidas, Mizuno e Umbro, nuovi palloni tra cui l'Adidas Pro Ligue 1 (per il campionato francese) e l'Adidas Connect 15. Aggiornamento delle divise dell'Estudiantes La Plata e River Plate e in pi\u00f9 quella della Nazionale tedesca.\nDLC 3.00.\n\u00c8 stato pubblicato il 5 febbraio 2015 per PS4, Xbox One, PS3, Xbox 360 e PC. Sono state apportate miglioramenti alle modalit\u00e0 di PES 2015, tra cui My club, il campionato master, diventa un mito e le competizioni online.\nDLC 4.00.\n\u00c8 stato pubblicato il 12 marzo 2015 per PS4, Xbox One, PS3, Xbox 360 e PC. Il DLC aggiorna i trasferimenti invernali, aggiunge oltre 60 nuovi volti ai giocatori tra cui Simone Zaza, Alberto Gilardino, Paulo Dybala, Xherdan Shaqiri, Adem Ljaji\u0107, Kalidou Koulibaly, \u00c1lvaro Recoba. Implementa tre nuovi stadi (Estadio Alberto Jacinto Armando, Burg Stadium, Stadio Orione) solo per PS4 e Xbox One, 11 nuovi scarpini, 2 nuovi palloni e aggiorna le statistiche di diversi giocatori."}
{"id": "5207824", "revid": "767487", "url": "https://it.wikipedia.org/wiki?curid=5207824", "title": "The Guilty Party (film 1912)", "text": "The Guilty Party \u00e8 un cortometraggio muto del 1912 diretto da Oscar Apfel.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 4 maggio 1912."}
{"id": "5207825", "revid": "196390", "url": "https://it.wikipedia.org/wiki?curid=5207825", "title": "Vilberto", "text": ""}
{"id": "5207827", "revid": "71433", "url": "https://it.wikipedia.org/wiki?curid=5207827", "title": "The Road to Mandalay", "text": ""}
{"id": "5207828", "revid": "767487", "url": "https://it.wikipedia.org/wiki?curid=5207828", "title": "A Romance of the Ice Fields", "text": "A Romance of the Ice Fields \u00e8 un cortometraggio muto del 1912 diretto da Oscar Apfel.\nProduzione.\nIl film fu prodotto dalla Edison Company. Venne girato nel Maine, alle Kennebec Falls.\nDistribuzione.\nDistribuito dalla General Film Company, il film - un cortometraggio di 190 metri - usc\u00ec nelle sale cinematografiche statunitensi il 18 maggio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, il documentario \"Scenes in Delhi, India\"."}
{"id": "5207830", "revid": "732240", "url": "https://it.wikipedia.org/wiki?curid=5207830", "title": "Indice di resa di colore", "text": ""}
{"id": "5207831", "revid": "283141", "url": "https://it.wikipedia.org/wiki?curid=5207831", "title": "GTMO", "text": ""}
{"id": "5207834", "revid": "732240", "url": "https://it.wikipedia.org/wiki?curid=5207834", "title": "Indice di resa dei colori", "text": ""}
{"id": "5207838", "revid": "481666", "url": "https://it.wikipedia.org/wiki?curid=5207838", "title": "The Passer-By", "text": ""}
{"id": "5207854", "revid": "422900", "url": "https://it.wikipedia.org/wiki?curid=5207854", "title": "Final Fantasy - La leggenda dei cristalli", "text": ""}
{"id": "5207856", "revid": "1410376", "url": "https://it.wikipedia.org/wiki?curid=5207856", "title": "Stefano Bertacco", "text": "Biografia.\nNel 2004 \u00e8 nominato responsabile regionale del settore volontariato di Alleanza Nazionale.\nNel 2007 diviene assessore comunale ai servizi sociali di Verona nella giunta di Flavio Tosi e vice presidente provinciale di AN. Nel 2009 diviene coordinatore provinciale vicario del PdL.\nElezione a senatore.\nAlle elezioni politiche del 2013 \u00e8 candidato al Senato della Repubblica, nelle liste del Popolo della Libert\u00e0 in Veneto, risultando tuttavia il secondo dei non eletti.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nNel maggio 2014 \u00e8 tra i fondatori l'associazione \"Battiti per Verona\" insieme a Federico Sboarina, Marco Padovani e Daniele Polato.\nil 25 settembre 2014 diviene senatore della Repubblica, subentrando a Maria Elisabetta Alberti Casellati, eletta membro laico del Consiglio superiore della magistratura.\nAlle elezioni amministrative di giugno 2017 viene eletto consigliere comunale a Verona nella lista civica \"Battiti per Verona Domani\", per poi venire nominato l'8 luglio successivo assessore ai servizi sociali, turismo sociale, lavoro e istruzione nella nuova giunta comunale guidata dal sindaco Federico Sboarina.\nIl 5 settembre 2017 abbandona Forza Italia e aderisce a Fratelli d'Italia di Giorgia Meloni.\nAlle elezioni politiche del 2018 viene rieletto senatore nel collegio uninominale di Villafranca di Verona, sostento dalla coalizione di centro-destra (in quota FdI).\nNella nuova legislatura viene nominato capogruppo di Fratelli d'Italia al Senato fino al 18 luglio 2018, quando gli succede Luca Ciriani. \nMuore il 14 giugno 2020 dopo una lunga malattia."}
{"id": "5207860", "revid": "767487", "url": "https://it.wikipedia.org/wiki?curid=5207860", "title": "Children of Glory", "text": "Children Of Glory (), \u00e8 un film del 2006 diretto da Krisztina Goda.\nTrama.\nChildren of Glory commemora la rivoluzione ungherese del 1956 e il bagno di sangue di Melbourne. Karcsi Szabo \u00e8 la stella della nazionale di pallanuoto ungherese, poco incline a farsi coinvolgere dalla rivoluzione che cerca di espellere i sovietici in Ungheria; l'incontro con la rivoluzionaria Viki Falk gli fa prendere coscienza politica, e insieme prendono parte ai disordini che si sono si stanno verificando a Budapest. In contemporanea con l'apparente vittoria dei ribelli, Karcsi si qualifica con i compagni di squadra alle Giochi della XVI Olimpiade: Viki lo convince ad andare a Melbourne per dare gloria all'Ungheria, mentre lei continua a combattere al fianco di Jancsi ed Eszter Han\u00e1k. Mentre l'Ungheria vince le Olimpiadi, Viki \u00e8 catturata e giustiziata per essersi rifiutata di rivelare i nomi di tutti i rivoluzionari."}
{"id": "5207861", "revid": "767487", "url": "https://it.wikipedia.org/wiki?curid=5207861", "title": "The Passer-By (film 1912)", "text": "The Passer-By \u00e8 un cortometraggio muto del 1912 diretto da Oscar Apfel.\nTrama.\nInvitato a una cena di laurea, uno degli ospiti racconta la storia della sua vita.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 21 giugno 1912."}
{"id": "5207870", "revid": "729019", "url": "https://it.wikipedia.org/wiki?curid=5207870", "title": "Battaglia di Baykand", "text": "La battaglia di Baykand fu combattuta nel 729 dal Khaqanato turco dei Turgesh e dai loro alleati sogdiani da un lato e dagli Arabi musulmani, sudditi del califfato omayyade di Damasco dall'altro. Il luogo dello scontro fu Baykand, una cittadina nei pressi di Bukhara (Transoxiana), nel moderno Uzbekistan). L'esercito arabo-islamico, sotto la guida del governatore del Khorasan, Ashras ibn 'Abd Allah al-Sulami, attravers\u00f2 il fiume Oxus per sopprimere la vasta insurrezione dei principi sogdiani, soggetti del califfato, scoppiata l'anno prima, che aveva ricevuto l'aiuto dei pagani Turgesh.\nAppena l'esercito arabo avanz\u00f2 su Bukhara, fu accerchiato dai Turgesh e tagliato fuori dai rifornimenti idrici. Ne segu\u00ec una serie di combattimenti che portarono quasi al disastro di cinque anni prima, che le fonti arabe definirono \"Giorno della sete\" ().\nAlla fine, per\u00f2, grazie all'intelligenza bellica di pochi comandanti arabi e alle coraggiose azioni dell'avanguardia al comando di al-Harith ibn Surayj e Qatan ibn Qutayba, gli Arabi poterono sganciarsi dal nemico e raggiungere Bukhara, che cinsero d'assedio.\nAntecedenti.\nLa regione della Transoxiana () era stata conquistata dal generale omayyade Qutayba ibn Muslim, all'epoca del califfato di al-Walid I (\"reg.\" 705\u2013715), nell'ambito delle operazioni relative alla conquista islamica della Persia e del Khorasan a met\u00e0 del VII secolo. \nLa lealt\u00e0 delle locali popolazioni iraniche e turche e dei loro signori rimase precaria ma nel 719 i principi della Transoxiana inviarono una petizione alla corte cinese e ai loro vassalli Turgesh, invocando il loro aiuto militare per resistere ai governatori nominati nelle loro regioni dal califfato omayyade. In risposta, i Turgesh effettuarono a partire dal 720 una serie di attacchi alle forze musulmane della Transoxiana, sobillando anche un'insurrezione dei sudditi sogdiani.\nI governatori omayyadi inizialmente sperarono di riuscire senza troppe difficolt\u00e0 a soffocare le rivolte e a respingere gli attacchi dei Turgesh, sebbene avessero perso il controllo della Valle del Ferghana. Nel 724 il W\u0101l\u012b Muslim ibn Sa'id al-Kilabi e il suo esercito patirono una pesante sconfitta nel cosiddetto \"Giorno della sete\" per opera dei Turgesh, mentre cercava di assoggettare il Ferghana. Tale rovescio pose gli Arabi sulla difensiva e, malgrado negli anni successivi essi non s'impegnassero in nuove battaglie, in pochi anni la loro posizione collass\u00f2 lentamente.\nLa campagna militare di Ashras al-Sulam\u012b.\nDi fronte a questa crisi, il Califfo Hisham ibn 'Abd al-Malik (\"reg.\" 723\u2013743) adott\u00f2 misure drastiche: il Khorasan fu separato dal governatorato dell'Iraq ed eretto in provincia separata, governata dal generale giazireno Ashras b. \u02bfAbd All\u0101h al-Sulam\u012b. Come il suo predecessore Asad ibn 'Abd Allah al-Qasri, Ashras prov\u00f2 a conquistarsi la lealt\u00e0 della popolazione locale e degli indigeni, non-Arabi convertiti all'Islam (\"maw\u0101l\u012b\"), affrontando alcune delle loro rimostranze in materia fiscale. Presto tuttavia questa politica intelligente fu smentita, a causa delle pressioni dell'amministrazione califfale e del Califfo stesso e le brutali angherie dei soggetti delle imposte e le sciocche prepotenze dell'aristocrazia terriera locale (\"dehq\u0101n\") portarono a una generale rivolta in Transoxiana.\nAd aggravare una situazione gi\u00e0 pessima si aggiunse anche l'appello lanciato dalle popolazioni al \"Khag\u0101n\" dei Turgesh, che rispose positivamente guidando un esercito alla testa del quale si pose di persona per combattere gli Arabi. Nel momento in cui il \"Khag\u0101n\" scese in campo nel 728, nelle mani arabe in Transoxiana restavano solo Samarcanda e le due fortezze di Kamarja e Dabusiyya, sul fiume Zarafshan.\nPer affrontare i Turgesh, Ashras radun\u00f2 le forze del Khorasan e le port\u00f2 ad Amul, sul fiume Oxus. Un'avanguardia, sotto Qa\u1e6dan, figlio di Qutayba ibn Muslim fu inviata oltre il fiume per erigere un campo fortificato, ma con l'arrivo dell'insieme dei Sogdiani e dei Turgesh, il grosso della forza araba non era in grado di attraversare il corso d'acqua per tre mesi. Durante questo periodo, la forza militare di Qa\u1e6dan fu assediata dai Turgesh, che attraversarono il corso d'acqua per piccole quanto rapide incursioni portate a segno contemporaneamente.\nAshras affid\u00f2 il comando della cavalleria a Th\u0101bit Qutna, che riusc\u00ec a sbaragliare gli incursori e a sospingerli verso Amul. L\u00ec gli Arabi sconfissero i Turgesh, sebbene sfuggisse una vittoria decisiva dal momento che rinforzi Turgesh attraversarono il fiume, consentendo agli incursori di fuggire al di l\u00e0 dell'Oxus. Finalmente Ashras con le sue forze attravers\u00f2 il fiume, unendosi a Qa\u1e6dan ibn Qutayba, e prese ad avanzare verso Bukhara. Gli Arabi respinsero gli attacchi cercando di raggiungere la citt\u00e0 commerciale di Baykand (in Lingua uzbeka Poykend), a circa cinque \"farsakh\", quasi 30\u00a0km a sud della stessa Bukhara, al di fuori dell'oasi che la circondava.\nDopo che l'esercito arabo si fu accampato a Baykand, i Turgesh e i Soghdiani tagliarono fuori dai rifornimenti idrici la compagine musulmana.\nMinacciato dall'assetamento, l'esercito arabo lasci\u00f2 Baykand e punt\u00f2 su Bukh\u0101ra, con Qa\u1e6dan all'avanguardia. Quando Turgesh e Soghdiani attaccarono, l'avanguardia (quasi 6.000 uomini) fu tagliata fuori dal grosso delle forze di Ashras, e Ashras e Qa\u1e6dan si dettero per spacciati quando s'incontrarono nuovamente due giorni pi\u00f9 tardi. Il re di Samarcanda, Ghurak, che era rimasto visibilmente fedele fino a quel momento agli Arabi, anche se, sempre ben attento a tenere il piede in due staffe, mandando suo figlio Mukht\u0101r dal \"khag\u0101n\", a quel punto cambi\u00f2 schieramento. In preda alla sete, l'avanguardia araba fu quasi per intero fatta a pezzi dai suoi nemici, perdendo 700 uomini. A quel punto, secondo la cronaca di \u1e6cabar\u012b, il guerriero tamimita al-\u1e24\u0101rith b. Surayj, che in seguito avrebbe guidato una rivolta di vasta portata in Khorasan, esort\u00f2 gli Arabi che era davanti, gridando \u00abessere uccisi dalla spada \u00e8 pi\u00f9 nobile in (questo) mondo e degno di maggior ricompensa da parte di Dio della morte per sete\u00bb. Incoraggiati dall'esempio ascoltato, la cavalleria tamimita e qaysita, condotta da al-\u1e24\u0101rith e Qa\u1e6dan ruppe le linee dei Turghesh e raggiunse le fonti d'acqua, evitando di misura un secondo \"Giorno della sete\" e consentendo ad Ashras di proseguire la sua avanzata verso Bukh\u0101ra.\nConseguenze.\nIn seguito a una serie di battaglie intorno a Baykand, i Turgesh si ritirarono a nord di Samarcanda, dove assaltarono la fortezza di Kamarja, mentre Ashras con le sue truppe assediava Bukhara e svernava nella sua oasi. La situazione rimase comunque precaria, specie per gli Arabi. Quando ai primi del 730 il successore da poco nominato di Ashras, al-Junayd ibn \u02bfAbd al-Ra\u1e25m\u0101n al-Murr\u012b, prov\u00f2 a raggiungere le forze armate khorasaniche, ancora accampate nell'oasi di Bukhara, si fece scortare da Amul da un drappello montato, forte di 7.000 uomini, che furono attaccati lungo il tragitto dai Turgesh e in gran parte distrutti.\nSebbene Bukhara fosse salvata dagli Arabi in quel tempo, sia da Ashras sia da Junayd, l'anno immediatamente seguente Junayd condusse l'esercito khorasanico al disastro della battaglia della strettoia: un evento che distrusse il labile controllo arabo su ci\u00f2 che rimaneva dei loro possessi in Transoxiana.\nGli Arabi non furono in condizione di recuperare le loro posizioni fino al governatorato di Nasr b. Sayy\u0101r, che nel 739\u2013741 riusc\u00ec a ristabilire l'autorit\u00e0 del califfato fino a Samarcanda."}
{"id": "5207871", "revid": "599013", "url": "https://it.wikipedia.org/wiki?curid=5207871", "title": "The Wolf's Fangs", "text": ""}
{"id": "5207872", "revid": "104458", "url": "https://it.wikipedia.org/wiki?curid=5207872", "title": "Kloevsjoe", "text": ""}
{"id": "5207873", "revid": "287204", "url": "https://it.wikipedia.org/wiki?curid=5207873", "title": "Klovsjo", "text": ""}
{"id": "5207875", "revid": "767487", "url": "https://it.wikipedia.org/wiki?curid=5207875", "title": "Giuseppe Garesio", "text": "Giornalista economico dal 1978, \u00e8 stato capo ufficio stampa del Ministero delle Finanze e deputato per il PSI al Parlamento italiano nel 1992 nell'XI legislatura, eletto nel collegio di Torino.\n\u00c8 Vice Presidente con delega allo sviluppo di alleanze e sinergie tra soggetti operanti nel mercato del lavoro e amministratore delegato di Synergie Italia."}
{"id": "5207876", "revid": "767487", "url": "https://it.wikipedia.org/wiki?curid=5207876", "title": "Thelma (film 1912)", "text": "Thelma \u00e8 un cortometraggio muto del 1912 diretto da Oscar Apfel.\nProduzione.\nIl film fu prodotto dalla Reliance Film Company.\nDistribuzione.\nDistribuito dalla Film Supply Company, il film - un cortometraggio in due bobine - usc\u00ec nelle sale cinematografiche statunitensi il 31 agosto 1912."}
{"id": "5207877", "revid": "1777102", "url": "https://it.wikipedia.org/wiki?curid=5207877", "title": "Angelino Sollazzo", "text": "Biografia.\nGiornalista pubblicista, iscritto dal 1964 al PSI, gi\u00e0 giovanissimo segretario per la provincia di Campobasso e componente del comitato centrale del PSI nel 1976, \u00e8 stato consigliere comunale e regionale del Molise e deputato nazionale nella undicesima legislatura."}
{"id": "5207878", "revid": "203463", "url": "https://it.wikipedia.org/wiki?curid=5207878", "title": "Proceedings of the National Academy of Sciences of the United States of America", "text": ""}
{"id": "5207880", "revid": "767487", "url": "https://it.wikipedia.org/wiki?curid=5207880", "title": "The Winner and the Spoils", "text": "The Winner and the Spoils \u00e8 un cortometraggio muto del 1912 diretto da Oscar Apfel.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Film Supply Company, il film - un cortometraggio in una bobina - usc\u00ec nelle sale cinematografiche statunitensi l'8 ottobre 1912. Il 25 gennaio 1913, venne distribuito nel Regno Unito."}
{"id": "5207885", "revid": "287204", "url": "https://it.wikipedia.org/wiki?curid=5207885", "title": "Tohoraata", "text": "La tohoraata (gen. Tohoraata) \u00e8 un cetaceo estinto, appartenente ai misticeti. Visse nell'Oligocene superiore (circa 26 milioni di anni fa) e i suoi resti fossili sono stati ritrovati in Nuova Zelanda. \u00c8 uno dei pi\u00f9 antichi misticeti noti.\nDescrizione.\nQuesto animale doveva assomigliare vagamente a una balenottera rostrata (\"Balaenoptera acutorostrata\"), ma era pi\u00f9 snello e dal corpo pi\u00f9 serpentiforme. Il cranio era lungo circa 2 metri e l'intero animale doveva raggiungere gli 8 metri di lunghezza. La caratteristica principale di questo animale era data dalla presenza di curiosi forami presenti nella zona sopra le orbite dell'osso frontale. Era inoltre presente un processo zigomatico massiccio e diretto anteriormente, sprovvisto di una cresta supramastoide. Il periotico aveva un processo superiore ridotto a una bassa cresta con apici anteriore e posteriore. \nClassificazione.\nQuesto animale venne descritto per la prima volta nel 2014, sulla base di resti fossili ritrovati nella formazione Otekaike in Nuova Zelanda, risalente all'Oligocene superiore. I fossili della specie tipo, Tohoraata raekohao, comprendono un cranio parziale, il periotico, la bolla timpanica, una mandibola e alcune ossa postcraniche. Lo stesso studio ha permesso di attribuire i resti fossili di un cetaceo precedentemente noto come \"Mauicetus waitakiensis\" a un'altra specie di \"Tohoraata \"(T. waitakiensis). \nIl genere \"Tohoraata \"\u00e8 stato attribuito agli eomisticetidi, un gruppo di balene arcaiche, precedentemente note solo in Nordamerica (\"Eomysticetus\") e in Giappone (\"Yamatocetus\"). Questi animali furono i primi misticeti privi di denti e quindi i primi filtratori obbligati fra i cetacei. Il nome generico, \"Tohoraata\", \u00e8 una parola M\u0101ori traducibile come \"balena dell'alba\" (con riferimento alla sua antichit\u00e0); l'epiteto specifico della specie tipo, \"raekohao\", \u00e8 invece un'altra parola maori che si pu\u00f2 tradurre come \"con buchi sulla fronte\", con riferimento alla peculiare caratteristica morfologica. "}
{"id": "5207886", "revid": "767487", "url": "https://it.wikipedia.org/wiki?curid=5207886", "title": "Keep It Hood", "text": "Keep It Hood \u00e8 un EP del rapper MC Eiht.\nPubblicato il 4 gennaio 2013, \u00e8 stato prodotto da Brenk Sinatra. L'EP contiene 7 tracce, alcune delle quali contenenti scratch di DJ Premier."}
{"id": "5207895", "revid": "1149807", "url": "https://it.wikipedia.org/wiki?curid=5207895", "title": "TiVulandia", "text": "Con il titolo TiVulandia si indica una raccolta di sigle di programmi per bambini prodotte dalla RCA pubblicata nel 1981, nonch\u00e9 l'intera collana discografica di cui questo \u00e8 il primo volume: il capostipite di quello che diventer\u00e0 un appuntamento fisso dedicato alle sigle delle serie animate, dei telefilm e dei programmi per bambini in onda sulle reti RAI e sui circuiti locali.\nLa collana, conclusasi nel 1987, si compone di otto volumi, di cui sei con la denominazione \"TiVulandia successi\" e due dal titolo \"SuperTiVulandia\".\nRistampe in CD.\nLa collana \u00e8 stata interamente ristampata su CD ad opera della BMG, con una track list diversa rispetto alle storiche versioni in LP.\nNel 1994 vengono stampati tre volumi in due versioni: una ad opera della BMG ed una e della Yamato con copertina diversa ma identica scaletta e numero di catalogo..\nNel 2000 vengono ristampati i primi due volumi della serie come parte della Linea Kids mantenendo la stessa track list del 1994..\nNel 2001 vengono pubblicati due volumi dal titolo \"I fantastici cartoons\" e \"I cartonissimi\" che, di fatto, pur non avendo la stessa denominazione nel titolo, rappresentano una sorta di integrazione della collana, nonostante la presenza di molte sigle mai pubblicate sugli LP e su CD..\nNel 2003 vengono pubblicati i restanti volume 4 e 5 della serie, sempre per la Linea Kids..\nTracce.\nLato A\nLato B\nInterpreti.\nCori:\nPaola Orlandi, I Piccoli Cantori di Milano diretti da Laura Marcora, I Piccoli Cantori di Nini Comolli.\nAutori: Riccardo Zara, Lucio Macchiarella, Douglas Meakin, Mike Fraser, Carla Vistarini, Luigi Lopez, Argante, Carlo Rossi, A. Rotunno, Flavio Carraresi, Franca Evangelisti, Franco Micalizzi, Franco Migliacci, Aldo Tamborelli, Cesare De Natale, Guido &amp; Maurizio De Angelis, Gloria Martino, Alessandro Centofanti, Massimo Buzzi.\nElenco dell'opera completa.\nLP\nMC\nCD"}
{"id": "5207896", "revid": "6923", "url": "https://it.wikipedia.org/wiki?curid=5207896", "title": "Primo movimento omosessuale", "text": "Con la definizione di primo movimento omosessuale ci si riferisce a quelle personalit\u00e0 e forme di associazionismo, pi\u00f9 o meno organizzate, che si sono battute a favore dei diritti LGBT dalla seconda met\u00e0 del XIX secolo alla prima met\u00e0 del XX secolo (sebbene sia da notare che l'acronimo LGBT \u00e8 di datazione molto pi\u00f9 recente); questo principalmente, ma non solo, in Germania e in ambito culturale tedesco.\nIl movimento ha le sue radici negli scritti di tre autori di lingua tedesca della met\u00e0 dell'800, l'autore svizzero Heinrich H\u00f6ssli, l'avvocato Karl Heinrich Ulrichs e l'ungherese K\u00e1roly M\u00e1ria Kertbeny. Di solito la nascita vera e propria del primo movimento di liberazione omosessuale viene situato cronologicamente nel 1897 con la fondazione, da parte del medico socialista di origini ebraiche Magnus Hirschfeld del Wissenschaftlich-humanit\u00e4res Komitee avvenuta a Berlino ed esistito fino al 1933.\nAll'interno del movimento tedesco vi erano anche altre due importanti tendenze, una pi\u00f9 anarchicheggiante (seguace dell'anarco-individualismo) e al contempo con simpatie rivolte verso la destra guidata da Adolf Brand, la quale vedeva molto di cattivo occhio l'eccessiva \"pubblicit\u00e0\" fatta all'effeminatezza da parte di Hirschfeld ed del suo Comitato; proponendone un'alternativa nel concetto di \"omosessualit\u00e0 mascolina\" ispirata alla storia della pederastia (soprattutto quella riferita all'antica pederastia greca, di stampo guerriero, perfettamente inserita nel sistema sociale ed essenzialmente pedagogica); l'altra pi\u00f9 rivolta alla cultura, alla stampa e all'editoria seguita dallo scrittore e pubblicista Friedrich Radszuweit.\nQuesto primo movimento non solo ha pubblicato libri e riviste sull'argomento ma anche, nonostante le numerose difficolt\u00e0, ha partecipato attivamente impegnandosi per ottenere l'accettazione dell'omosessualit\u00e0 da parte del tessuto sociale e in ambito politico-giuridico con la richiesta di abolizione del paragrafo 175, la legge tedesca che criminalizzava tutti gli atti omosessuali tra uomini adulti consenzienti.\nIl movimento tedesco si \u00e8 successivamente propagato in altri paesi dell'Europa occidentale giungendo fino agli Stati Uniti d'America, con la Lega mondiale per la riforma sessuale istituita nel 1928; un'organizzazione internazionale che, tra gli altri obiettivi, aveva quello di favorire una maggior accettazione dell'omosessualit\u00e0 tra la popolazione.\nTuttavia, questo movimento fu impossibilitato a proseguire la sua opera dai primi anni '30 del '900, a causa dell'ascesa sempre pi\u00f9 massiccia dell'ideologia fascista in molte nazioni europee e, subito dopo, con l'avvio della seconda guerra mondiale; scomparendo cos\u00ec dappertutto ma lasciando un seme in Svizzera - tramite la rivista \"Der Kreis\" - il quale avrebbe permesso la nascita nell'immediato dopoguerra del movimento omofilo, diretto predecessore delle attuali associazioni LGBT.\nPrecursori.\nHeinrich H\u00f6ssli (1784-1864), un saggista svizzero, pubblica i due volumi della sua opera intitolata \"Eros\" rispettivamente nel 1836-38; egli pu\u00f2 a ben diritto essere considerato il primo attivista per i diritti degli omosessuali.\nNel primo volume compara il trattamento ricevuto dall'\"amore greco\", come era denominata ai suoi tempi l'omosessualit\u00e0, con ci\u00f2 che si \u00e8 verificato nei secoli precedenti nei confronti degli eretici e delle streghe. Inoltre, egli sostiene che le caratteristiche esterne (quali certi manierismi) rivelano poco o nulla sulle preferenze sessuali dell'individuo. Il secondo volume \u00e8 diviso in due parti: un'antologia di amore maschile, con opere per lo pi\u00f9 riferite dagli antichi Greci, dei Romani e dei Persiani lavora, ed una seconda, che cerca di smantellare certi pregiudizi, tra cui quello di associare l'omosessualit\u00e0 alla pedofilia. La sua influenza \u00e8 stata comunque all'epoca molto piccola e questi testi hanno avuto una ben scarsa diffusione al d l\u00e0 di una stretta cerchia di ammiratori.\nKarl Heinrich Ulrichs (1825-1895), \u00e8 un avvocato e giurista cittadino dell'allora stato di Hannover; fu il primo a proporre il costituirsi di un'associazione di omosessuali. Pubblica tra il 1864-5, sotto lo pseudonimo di \"Numa Numantis\", cinque opuscoli col nome collettivo di \"Forschungen \u00fcber das R\u00e4thsel der mannm\u00e4nnlichen Liebe\" (Studi sull'enigma dell'amore dell'uomo per l'uomo) ed in cui difende la teoria del terzo sesso (l'omosessuale avrebbe un'anima femminile rinchiusa in un corpo maschile) e le origini strettamente biologiche, innate e pertanto perfettamente naturali, dell'omosessualit\u00e0. I suoi scritti lo rendono il primo teorico moderno dell'omosessualit\u00e0 ed ha avuto una certa importanza nel suscitare l'interesse di alcuni sessuologi, come Richard von Krafft-Ebing\nNel 1867 ha cercato di difendere la richiesta di abolizione del paragrafo 175 in un congresso di avvocati a Monaco di Baviera, ma non \u00e8 riuscito neppure a terminare di esporre le proprie idee prima di essere sonoramente fischiato; diventando in tal modo il primo omosessuale ad aver fatto coming out pubblicamente. Ulrichs ha anche classificato e nominato i diversi tipi di orientamento sessuale: il \"urning\" o \"uranier\" per gli uomini gay e \"dioning\" o \"dion\u00e4er\" per gli uomini eterosessuali: da un'interpretazione del discorso di Pausania il Periegeta sulle due forme di Eros ed Afrodite descritti nel \"Simposio\" di Platone. Questi nomi per\u00f2 non hanno avuto successo e sono stati preso sostituiti con il termine \"omosessuale\", parola pi\u00f9 asettica creata da Kertbeny.\nK\u00e1roly M\u00e1ria Kertbeny (1824-1882), nato Karl Maria Benkert, \u00e8 un giornalista e traduttore ungherese cittadino dell'impero austro-ungarico, \u00e8 l'inventore della parola \"omo-sessuale\". S'interess\u00f2 al tema dell'omosessualit\u00e0 dopo che due giovani suoi vicini di casa si suicidarono; anche se ha sempre negato, gli rapporti ambigui con le donne e la spiccata sensibilit\u00e0 nei confronti della bellezza maschile che dimostra avere nei suoi diari ci possono suggerire ch'egli stesso fosse attratto dalle persone dello stesso sesso.\nNel 1868 si trasferisce a Berlino, dove ha incontrato Ulrichs e, anche se personalmente non provassero molta simpatia reciproca, manttenero un intenso rapporto epistolare. Ha lottato anch'egli per l'abolizione degli articoli penali che criminalizzavano l'omosessualit\u00e0, costituito dall'articolo 143 del regno di Prussia e successivamente incorporato nel paragrafo 175 dell'impero tedesco (a partire dal 1870-71).\nIn Germania.\nIl primo movimento omosessuale.\nNell'epoca che va dal 1870 al 1940 vi fu un cambiamento nella percezione dell'omosessualit\u00e0 in Europa, fatto questo che ha generato un sempre pi\u00f9 organizzato movimento di liberazione omosessuale, la cui pi\u00f9 diretta filiazione \u00e8 rappresentata dalle odierne associazioni che lottano per il riconoscimento dei diritti LGBT nelle varie nazioni. Tutto ci\u00f2 ha avuto la sua origine e massimo sviluppo in Germania.\nNel contesto dell'applicazione legislativa discriminatoria del paragrafo 175 e a seguito dell'incriminazione e condanna del drammaturgo, poeta e scrittore di origini irlandesi Oscar Wilde avvenuta a Londra due anni prima, il 15 maggio 1897 il medico-sessuologo ebreo Magnus Hirschfeld, affiancato dall'editore Max Spohr, dal giurista Eduard Oberg e dall'autore ed ex-militare Franz Joseph von B\u00fclow fonda a Berlino un \"Comitato scientifico-umanitario\" (il Wissenschaftlich-humanit\u00e4res Komitee), in pratica la prima organizzazione gay della storia al mondo finalizzata all'eliminazione delle legislazioni anti-omosessuali.\nIl motto dell'organizzazione, \"Durch Wissenschaft zur Gerechtigkeit\" (Attraverso la scienza, per la giustizia), indica la volont\u00e0 di utilizzare tutti i media a disposizione con l'intento di modificare l'opinione pubblica tramite una capillare opera di \"educazione\" in senso lato. Nel corso degli anni ha presentato non meno i cinque petizioni, appoggiate dai massimi nomi della cultura dell'epoca (tra cui Hermann Hesse, Albert Einstein, Heinrich Mann e Thomas Mann, Stefan Zweig, Rainer Maria Rilke e Arthur Schnitzler). Nel 1902 appaiono le prime succursali a Francoforte sul Meno, Monaco di Baviera, D\u00fcsseldorf e Lipsia.\nMolti medici credevano allora che l'omosessualit\u00e0 maschile fosse sempre e comunque caratterizzata da tratti distintivi eminentemente femminili; ma \u00e8 stato Hirschfeld che ha reso popolare l'idea di una scala o gradazioni esistenti tra l'uomo perfetto maschile (l'eterosessuale maschio) e la donna perfetta femminile (l'eterosessuale femmina), tra i quali dovrebbe trovare posto un vero e proprio terzo sesso, rappresentato da quelle persone cio\u00e8 che sentivano dentro s\u00e9 d'esser costituite da un'anima di donna intrappolata in un corpo maschile, per l'appunto l'omosessuale.\nNel 1903 l'allora giovane insegnante Adolf Brand crea la seconda organizzazione omosessuale della storia, la \"Gemeinschaft der Eigenen\" (Comunit\u00e0 degli uguali/unici), rivolta esclusivamente agli abbonati della sua rivista \"Der Eigene\" (pubblicata a partire dal 1896, si tratta del primo periodico gay della storia): Brand e l'organizzazione da lui fondata intendono l'omosessualit\u00e0 esattamente al contrario di come la vede l'ebreo-socialista Hirschfeld, dando infatti molta pi\u00f9 enfasi agli attributi di mascolinit\u00e0 dell'uomo omosessuale, con una visione particolare rivolta all'idea di eros pedagogico e all'amore platonico.\nGrazie anche a molti altri attivisti del tempo che avevano lo stesso parere di Brand, si cre\u00f2 una forte corrente (essenzialmente composta da autori tedeschi) di \"omosessuali mascolini\" anti-socialisti, pi\u00f9 o meno affetti da misoginia, in alcuni casi anche abbastanza favorevoli alle idee di razzismo e antisemitismo molto in voga in quegli inizi di XX secolo ed i cui maggiori esponenti sono stati Benedict Friedlander, Hans Bl\u00fcher, Gustav Wyneken e Karl-G\u00fcnther Heimsoth. Tutti fautori di un'idea di comunit\u00e0 maschile fortemente improntata ad una visione nazionalista e pedagogico-guerriera vicina ai movimenti giovanili come quello dei Wandervogel.\nGi\u00e0 nel 1905 Brand attacca pubblicamente il Comitato di Hirschfeld accusandolo, nell'articolo \"Homosexualit\u00e4t und Afterkultur\", di dare una visione \"pagliaccesca\" dell'omosessualit\u00e0, troppo incentrata sull'idea di effeminatezza. L'organizzazione di Brand fu anche la prima a dare il via ad un'autentica strategia di outing, sia verso personalit\u00e0 del mondo tedesco sia di altri paesi.\nTra il 1907-09 il Comitato dovette affrontare la sua prima vera crisi, a causa delle ripercussioni dello scandalo Harden-Eulenburg e degli interventi ufficiali di Hirschfeld nel processo; ci\u00f2 ha portato alla creazione di un gruppo secessionista sotto la guida proprio del succitato Friedlander il quale per\u00f2 si dissolse con il suicidio del suo leader avvenuto nel 1909.\nNel 1919 Hirschfeld crea l'Institut f\u00fcr Sexualwissenschaft, la prima istituzione al mondo specializzata nello studio della sessualit\u00e0 umana. L'Istituto aveva lo scopo di \"promuovere lo studio scientifico della vita sessuale e favorire un chiarimento in questo campo\". Il lavoro immediatamente precedente di Hischfeld comprendeva anche uno studio del travestitismo (e la stessa creazione del termine travestito) separandolo per la prima volta dall'automatica identificazione con l'omosessuale, il completamento della prima indagine sull'incidenza dell'omosessualit\u00e0 nella popolazione e lo sviluppo di una terapia affermativa per aiutare gli omosessuali a vivere positivamente la loro \"differenza\".\nL'Istituto ha organizzato nel 1921 il primo congresso internazionale per la riforma sessuale su una base scientifica (\"Ersten internationalen Kongre\u00df f\u00fcr Sexualreform auf sexualwissenschaftlicher Grundlage\").\nSempre al 1919 data la terza organizzazione omosessuale, la \"Berliner Freundschaftsbund\" (Lega degli amici di Berlino) la quale attraversa successive fusioni con gruppi di Francoforte sul Meno e Amburgo, diventando nel 1920 la \"Deutsche Freundschaftsverband\" (Lega dell'amicizia tedesca) e nel 1923 definitivamente ribattezzata come \"Bund f\u00fcr Menschenrechte\" (Lega per i Diritti umani): essa lascia da parte l'approccio pi\u00f9 eminentemente politico per affrontare invece questioni ed attivit\u00e0 pi\u00f9 cultural-sociali impegnandosi in una variet\u00e0 di pubblicazioni. A questa s'iscrisse nel 1925 anche Ernst R\u00f6hm, il futuro leader delle SA.\nSotto la direzione di Friedrich Radszuweit, ha avuto pi\u00f9 di 30.000 membri nel 1928, estendendo la sua attivit\u00e0 fino alla confinante Svizzera. Radszuweit \u00e8 diventato una delle persone pi\u00f9 importanti del movimento omosessuale, ha fondato una casa editrice specializzata in letteratura gay e nudo maschile in fotografia ed ha aperto la prima \"libreria gay\" al mondo (sempre a Berlino), che trattava cio\u00e8 di tali argomenti. L'associazione si caratterizzava per la sua struttura federale ed il lavoro di informazione e pubblicit\u00e0 era lasciato alle associazioni e gruppi locali; a met\u00e0 degli anni '20 ha cominciato sempre pi\u00f9 a dedicarsi a combattere la discriminazione nei confronti degli omosessuali individuale inviando lettere di reclamo ai rappresentanti ufficiali.\nTra il 1920 e il 1923 ha funzionato il \"Aktions-Ausschu\u00df\", un tentativo di azione unificata delle tre grandi organizzazioni; ma a poco a poco il Comitato Scientifico Umanitario ha acquisito sempre maggior influenza fino a quando, dopo il ritiro del \"Gemeinschaft der Eigenen\" di Brand, l'\"Azione comune\" \u00e8 stata sciolta.\nA partire dal 1925 si sono cominciati ad avere sempre pi\u00f9 forti disaccordi ed attriti all'interno del movimento omosessuale tedesco. Nel 1926 il Comitato sotto la direzione di Hirschfeld, unito ad una serie di altri movimenti di liberazione sessuale, tenta di sviluppare una strategia contro la proposta di riforma in senso restrittivo della legge sui reati sessuali ai sensi del diritto penale tedesco. Il gruppo pubblica una controproposta che chiede invece l'immediata eliminazione delle sanzioni per l'infedelt\u00e0 coniugale, per gli atti omosessuali compiuti dai maggiori di 16 anni nonch\u00e9 per la prostituzione, per l'aborto e la vendita di anticoncezionali.\nLe altre due organizzazioni, sentendosi ignorate, accusano Hirschfeld di danneggiare il movimento con la richiesta di legalizzare addirittura la prostituzione maschile. Dopo molte polemiche nei riguardi del suo stile e della strategia assunta, Hirschfeld \u00e8 stato costretto nel 1929 a dimettersi da direttore del Comitato, anche se il posto \u00e8 stato preso da uno dei suoi pi\u00f9 stretti collaboratori nonch\u00e9 amico, Otto Juliusburger. La sede viene trasferita in quell'anno dall'Istituto nella nuova sede in \"Zimmer Strasse\" a Berlino.\nIl movimento lesbico e le \"lesbiche peverse\".\nLesbiche sono state oggetto di una doppia discriminazione in questi periodo: da parte delle donne e da parte degli stessi omosessuali. A differenza del caso degli uomini, anche per nascondere le loro tendenze sessuali, le donne non erano libere, anche se il paragrafo 175 non le riguardava. Di conseguenza, gli sforzi delle lesbiche si \u00e8 concentrato piuttosto sul movimento femminista piuttosto che sulla liberazione gay, anche se il \"Bund f\u00fcr Menschenrecht\" di Radszuweit conteneva fin dal 1923 una sezione dedicata alle donne berlinesi e nonostante il fatto che le teorie di Hirschfeld hanno dato ampio spazio alle donne.\nInoltre il movimento omosessuale guidato da Brant era profondamente intriso di misoginia nella sua affermazione della virilit\u00e0. All'interno del movimento sono state figure di grande importanza Johanna Elberskirchen, Theo Anna Spr\u00fcngli (alias \"Anna R\u00fcling\") in qualit\u00e0 di dirigente e Emma Trosse. Le tre pubblicarono testi significativi sulla emancipazione delle lesbiche all'interno del movimento di riforma sessuale. Al di fuori del movimento omosessuale sono state anche importanti nella difesa dei diritti dei gay l'anarchica Emma Goldman e la pacifista Helene St\u00f6cker, entrambe femministe pro riforma sessuale.\nLa reazione della societ\u00e0 patriarcale \u00e8 stata l'equiparazione delle lesbiche \"maschiaccio\" con le femministe attraverso la creazione dello stereotipo di \"lesbiche perverse\" e rapaci. Questa percezione ha avuto un importante supporto nel romanzo semi-autobiografico \"Die Beichte eines Toren\" (1983 in tedesco, \"Apologia di un pazzo\") di August Strindberg, in cui l'autore descrive le avventure della sua sposa lesbica.\nPrime pubblicazioni gay e lesbiche.\n\"Uranus\" \u00e8 la prima rivista al mondo nel suo genere, dedicata cio\u00e8 espressamente ad una comunit\u00e0 gay, edita da Ulrichs \u00e8 durata per\u00f2 solo un numero nel 1870.\n\"Der Eigene\" fondata nel 1896 da Brand \u00e8 invece la prima rivista di contenuti omosessuali ad aver avuto una continuit\u00e0, durando pi\u00f9 di un quarto di secolo, anche se per i primi anni era costretta solo ad accennare i temi che gli erano pi\u00f9 cari tra le righe. La rivista \u00e8 stata di tendenze anarchiche; venne bandita per la prima volta nel 1898 per aver mostrato uomini nudi e ha avuto problemi con la giustizia nel 1903 a causa di una poesia di Friedrich Schiller.\nNel 1897 appare lo \"Jahrbuch f\u00fcr sexuelle Zwischenstufen\" (Annuario per gli stadi sessuali intermedi), la prima rivista scientifica ad aver esaminato l'argomento. A cura del Wissenschaftlich-humanit\u00e4res Komitee la rivista divenne ben presto la pi\u00f9 ampia piattaforma per il dibattito sull'omosessualit\u00e0, com la pubblicazione di articoli scientifici e saggi storiografici e biografici. La maggior parte dei collaboratori della rivista erano dello stesso parere di Hirschfeld e difesero il punto di vista che gli omosessuali rappresentassero una fase intermedia tra uomini e donne: gli uomini femminili e le donne maschili, in contrasto con la linea editoriale di \"Der Eigene\".\nNel 1919 nasce il settimanale \"Die Freundschaft\" (L'Amicizia), che nel corso della sua esistenza cambi\u00f2 cambiato pi\u00f9 volte di stile, di contenuto e gli stessi editori, in base alle disposizioni della censura del tempo. Comprendeva annunci, foto di nudo e la pubblicit\u00e0 sia in rivista sia su fogli separati.\nTra il 1923-25 appaiono numerose nuove riviste; di questi il pi\u00f9 popolare \u00e8 stato \"Die Insel\" (L'Isola), una rivista illustrata che arrivava a volte ad avere una tiratura fino a 150.000 copie.\nL'editore Friedrich Radszuweit nel 1924 cominci\u00f2 a pubblicare la prima rivista a contenuti lesbici \"Die Freundin\" (1924-1933; \"L'amica\"), che aveva una sezione per travestiti. Giunse ad avere fino a cinque riviste per lesbiche, cos\u00ec dopo \"Die Freundin\" nacquero \"Ledige Frauen\" (1928 -1929; \"donne sole\"), \"Frauenliebe\" (1926-1930; \"amore delle donne\", con una tiratura di circa 10.000 copie), \"Frauen, Liebe und Leben\" (1938; \"le donne, l'amore e la vita\"), \"Gar\u00e7onne-Junggesellin\" (1930-1932; \"Gar\u00e7onne-single\") e \"Bl\u00e4tter idealer Frauenfreundschaft\" (BIF; 1924-1927; \"foglie dell'amicizia ideale femminile\").\nIn aggiunta a queste riviste commerciali, molte associazioni hanno pubblicato i loro propri bollettini. Il pi\u00f9 importante \u00e8 stato il \"Freunschaftsblatt\" (\"strada dell'amicizia\"), pubblicato dalla \"Deutsche Freundschaftsbund\", che pi\u00f9 tardi cambi\u00f2 il suo nome in \"Bl\u00e4tter f\u00fcr Menschenrecht\" (\"Associazione per i diritti umani\"). Il Comitato Scientifico Umanitario ha dovuto interrompere la pubblicazione nel 1923 dello \"Jahrbuch f\u00fcr sexuelle Zwischenstufen\" a causa dell'inflazione galloppante. La rivista del Comitato \u00e8 stata pubblicata fino al 1926 come allegato in altre riviste e pi\u00f9 tardi ha cominciato a pubblicare separatamente sotto il nome \"Mitteilungen des Wissenschaftlich-humanit\u00e4ren Komitees\" (\"Comunicazioni del Comitato Scientifico Umanitario\").\nTutte le riviste e le pubblicazioni che trattano il tema dell'omosessualit\u00e0 sono stati chiusi nel marzo 1933 per ordine del Ministero degli Interni prussiano, sotto il regime nazista.\nDeclino e scomparsa.\nIl movimento omosessuale era gi\u00e0 in stato di declino a partire dalla fine degli anni '20. Sembr\u00f2 aver raggiunto l'obiettivo di eliminare il paragrafo 175 dal diritto penale, quindi le diverse associazioni erano senza un obiettivo chiaro. Eliminazione che non arriv\u00f2 per\u00f2 mai a buon fine: nel 1930 la Germania ha modificato il suo codice penale in base a quello dell'Austria, che richiedeva il mantenimento di questo articolo; le discussioni sono proseguite fino all'arrivo al potere di Hitler.\nNel 1930 il Partito Nazionalsocialista Tedesco dei Lavoratori (NSDAP) era gi\u00e0 riuscito a diventare la seconda pi\u00f9 grande forza presente in parlamento e le SA cominciarono ad agire per le strade. L'atmosfera era cos\u00ec pericolosa che Hirschfeld non fece pi\u00f9 ritorno in patria nel 1932 dopo uno dei suoi viaggi all'estero e and\u00f2 diritto in esilio in Svizzera. Radszuweit mor\u00ec nel 1932 e mor\u00ec nel 1933 Richard Linsert, che era stato per molti anni segretario e uno dei principali pilastri del Comitato Scientifico Umanitario, che venne fatto sciogliere dopo la sua morte.\nDall'arrivo di Hitler al potere nel gennaio del 1933 gli eventi drecipitarono. Nel mese di febbraio il Ministero dell'Interno di Prussia ordin\u00f2 la chiusura di tutti i locali e riviste che erano collegati agli omosessuali. Nel mese di maggio l'Institut f\u00fcr Sexualwissenschaft fu fatto chiudere, per poi essere saccheggiato e la sua biblioteca bruciata insieme ad altre opere \"contrarie allo spirito tedesco\" il 10 maggio 1933 (vedi B\u00fccherverbrennungen). In giugno si sciolsero definitivamente tutte le associazioni omosessuali.\nContesto sociale-giuridico.\nSoprattutto dopo il processo a carico di Oscar Wilde (1895), si diffuse in tutta Europa l'immagine del dandy affettato: l'omosessuale venne associato con la mollezza, l'ozio, il lusso, la mancanza di preoccupazioni, il decadimento e l'estetismo.\nNel periodo tra le due guerre ci fu in Europa un certo movimento culturale che andava verso lo strano e l'esotico, a \"\u00e9pater lui Bourgois\" (per scandalizzare i borghesi). Sia l'omosessualit\u00e0 come la cocaina o i ballerini negri, per esempio, tra molti altri elementi, si convertirono in simbolo della modernit\u00e0. Diversi artisti sono stati attratti dal mondo \"perverso\" di stampo omosessuale e le mode maschili, la gar\u00e7onne e la flapper, si diffuso presto tra le donne, mentre l'immagine di uomo ideale veniva ammorbidito e \"femminilizzato\".\nTuttavia la societ\u00e0 in generale non ha accettato pienamente gli omosessuali e fece sempre pressioni per aderire alla \"normalit\u00e0\". I giornali mostrarono gay e lesbiche a volte ridicoli, a volte in modo odioso. Essi furono spesso associati alla pedofilia e a perversioni contro i minori, oltre ad essere asociali, dal momento che la loro sessualit\u00e0 non favorevole per la riproduzione.\nL'omosessuale \u00e8 sempre stato \"l'altro\": per le classi medie era una perversione del proletariato, per i lavoratori \u00e8 stata una perversione dell'aristocrazia; in Occidente \u00e8 stato il vizio dei comunisti, come indicato dal nome \"Homintern\" per un gruppo di intellettuali di sinistra di Oxford, tra i quali vi erano W. H. Auden, Christopher Isherwood e Stephen Spender, mente in Unione Sovietica era un vizio appartenente alla borghesia. C'era anche una tendenza a vedere l'omosessuale come una figura che viveva nel ghetto, ai margini della societ\u00e0, in segretezza e nascosto, da cui \u00e8 stato generato il mito della \"loggia massonica del vizio\". Naturalmente l'insulto omofobo era una potente arma che serviva per attaccare i nemici.\nAltri paesi.\nSia in Austria che nei Paesi Bassi (\"Nederlandsch Wetenschappelijk Humanitair Komitee\" - NWHK) si trovavano sezioni distaccate del Comitato.\nLega mondiale per la riforma sessuale.\nNel 1928 viene creata la \"Weltliga f\u00fcr Sexualreform auf sexualwissenschaftlicher Grundlage\", ossia una Lega mondiale per la riforma sessuale su base scientifica, in inglese \"World league for sexual reform\" durante un congresso sulla \"riforma sessuale\" svoltosi a Copenaghen. Uno dei principali promotori \u00e8 stato lo stesso Hirschfeld che, insieme allo psichiatra e studioso di sessuologia britannico Havelock Ellis e allo svizzero Auguste Forel, faceva parte della direzione organizzativa della nuova associazione internazionale.\nTra gli obiettivi principali della Lega vi era la difesa delle persone omosessuali e sostenendone molti dei loro diritti, ma anche le questioni riguardanti la contraccezione e i metodi anticoncezionali, oltre che la politica demografica; i suoi membri erano personalit\u00e0 sparpagliate praticamente in tutti i continenti, dall'Argentinaal Cile all'Islanda alla Lettonia all'Egitto alla Liberia al Giappone, e ancora Francia, Belgio, Paesi Bassi. Stati Uniti d'America, Danimarca, Cecoslovacchia e Repubblica Socialista Federativa Sovietica Russa.\nIn Spagna esisteva anche una sezione separata della \"Lega mondiale per la riforma sessuale\", la \"Liga espa\u00f1ola por la reforma sexual\", creata alla fine del 1932 ed ebbe come suo presidente il dottor Gregorio Mara\u00f1\u00f3n e tra i suoi membri la \"bambina prodigio\" Hildegart Rodr\u00edguez Carballeira. Tuttavia la sezione spagnola\nsi rivel\u00f2 essere socialmente pi\u00f9 conservatrice e una tra le poche Leghe che non includoevano l'omosessualit\u00e0 nel suo programma, la quale rimase un tab\u00f9 fino alla guerra civile spagnola.\nDopo la conferenza di Copenaghen, le altre si tennero a Londra (1929), Vienna (1930) e Brno (1932); i congressi in programma a Mosca e Chicago non poterono essere effettuati a causa dell'ascesa dello stalinismo in Russia e della Grande depressione negli Stati Uniti. Inoltre le lotte intestine tra i rivoluzionari guidati da Wilhelm Reich e riformatori guidati da Norman Haire port\u00f2 ben presto alla dissoluzione dell'organizzazione nella seconda met\u00e0 degli anni '30.\nTa gli obiertivi primari vi era, come detto, la difesa delle persone omosessuali:\nRegno Unito.\nNel Regno Unito l'omosessualit\u00e0 era illegale e condannato con l'ergastolo, anche se la legge sui reati contro la persona del codice penale del 1861 aveva eliminato la pena di morte. Una delle prime associazioni degli omosessuali \u00e8 stato l'ordine di Cheronea, una societ\u00e0 segreta fondata da George Cecil Ives nel 1897.\nI membri includevano tra gli altri Charles Kains Jackson, Samuel Elsworth Cottam, Montague Summers, Laurence Housman, John Gambril Nicholson e Oscar Wilde. Si ritiene che anche Charles Robert Ashbee ne fosse membro. Nei suoi numerosi scritti Ives si riferisce a Walt Whitman come a \"Il Profeta\" e utilizz\u00f2 versi tratti dalla sua poesia nei rituali e nelle cerimonie dell'ordine.\nLa prima associazione omosessuale moderna presente nel Regno Unito \u00e8 stata la \"British Society for the Study of Sex Psychology\" (Societ\u00e0 Britannica per lo studio della psicologia sessuale), fondata nel 1914 da Edward Carpenter, Hirschfeld, Housman, Ives, Havelock Ellis e altri; seguendo l'esempio degli argomenti del comitato scientifico humanitario.\nLa Societ\u00e0 realizzava anche conferenze con pubblicazioni incluse sulla promozione dello studio scientifico del sesso e per un atteggiamento pi\u00f9 razionale nei confronti del comportamento sessuale; sui problemi legati alla psicologia sessuale (dalle questioni mediche a quelle legali, per gli aspetti sociologici), domande e richieste, sull'eliminazione del divieto dell'omosessualit\u00e0, sulla contraccezione, l'aborto, la sterilizzazione, le malattie sessualmente trasmissibili e su tutti gli aspetti della prostituzione.\nNel 1931 l'organizzazione \u00e8 diventata la \"Societ\u00e0 sessuologica britannica\". La sua influenza \u00e8 stata ridotta a circoli intellettuali, come si conveniva per l'idea che si aveva nei riguardi dell'omosessualit\u00e0 in Gran Bretagna al tempo, cio\u00e8 come un fenomeno appartenente all'\u00e9lite intellettuale e art\u00edstica.\nFrancia.\nIn Francia non esistevano equivalenti al movimento tedesco, in parte perch\u00e9 l'omosessualit\u00e0 era legale seppur osteggiata, ed in parte perch\u00e9 il modello di \"repubblica universale\" a cui s'ispirava lo stato francese dava riconoscimento giuridico solamente agli individui. Qui l'idea di omosessualit\u00e0 prevalente \u00e8 quella descritta in \"Corydon\" di Andr\u00e9 Gide il quale difendeva e sosteneva una pederastia elitaria e fortemente intellettualizzata, in netta contrapposizione all'idea di \"inversione sessuale\" dominante in Germania.\nLa prima rivista dedicata esplicitamente al pubblico omosessuale fu \"Akademos\", \"Mensuelle Revue d'Art Libre et de Critique\" (1909, Akademos. Mensile libero e l'arte critica\") fatto pubblicare da Jacques d'Adelsw\u00e4rd-Fersen il quale, ad imitazione di \"Der Eigene\" di Adolf Brand, cerca\u00f2 di ottenere l'accettazione dell'omosessualit\u00e0 e della pederastia. Solo 12 numeri vennero pubblicati; i costi significativi comportarono la modifica verso una piccola circolazione fino alla chiusura.\nL'unica attivit\u00e0 che avesse un qualche seguito tra il pubblico francese fu proprio la creazione di riviste, tra le quali spicca \"Inversions\" di Gustave Beyria, un impiegato, e Gaston Lestrade, un postino; il periodico non riusc\u00ec alla fine a decollare a causa della mancanza di sostegno da parte degli intellettuali e dei circoli letterari, fino a che presto non cadde vittima della censura.\nItalia.\nIn Italia il movimento si concentr\u00f2 sulla rivista \"Rassegna di studi sessuali\" della \"Societ\u00e0 Italiana per lo Studio delle Questioni sessuali\" e sul suo fondatore Aldo Mieli. Sotto la direzione di Mieli tra il 1921-28, il giornale stampa sull'omosessualit\u00e0 importanti contributi, tra cui alcuni articoli scritti dallo stesso Hirschfeld.\nMieli ha anche partecipato nel 1921 al Congresso Internazionale per la Riforma Sessuale organizzato dall'Institut f\u00fcr Sexualwissenschaft; nell'anno seguente fa pubblicare un manifesto in cui invoca una vera e propria alleanza tra gli omosessuali: in quello stesso 1922 per\u00f2 Benito Mussolini assume il potere e Mieli \u00e8 presto dichiarato \"pericoloso socialista\" e \"pederasta passivo\". Mieli fugg\u00ec in Francia e poi in Argentina prima di essere arrestato.\nStati Uniti.\nNel 1924, Henry Gerber (1892-1972), un immigrato tedesco, fond\u00f2 a Chicago con il nome di \"La Societ\u00e0 per i diritti umani\" la prima associazione omosessuale degli Stati Uniti. Gerber, insieme a tre amici, ha fond\u00f2 l'associzione con la scusa di difendere i diritti delle persone con \"anomalia mentale\"; pubblicarono anche diversi numeri della rivista di \"Friendship and Freedom\" (Amicizia e Libert\u00e0), la prima rivista per gli uomini gay statunitensi.\nL'associazione venne dopo breve tempo fatta chiudere dalla polizia, con i fondatori che finirono in carcere e Gerber, pur non essendo condannato, perse il suo lavoro all'ufficio postale quando i suoi capi lo vennero a sapere. Gerber termin\u00f2 la propria vita in povert\u00e0: dopo il suo lavoro, perse anche i suoi risparmi di 800 dollari e nessuno nella comunit\u00e0 gay gli offr\u00ec aiuto. Eppure Gerber continu\u00f2 a combattere come attivista, prima in collaborazione con Manuel Boyfrank e poi come collaboratore della Mattachine Society scrivendo articoli per le loro pubblicazioni.\nSvizzera.\nNel paese elvetico l'omosessualit\u00e0, sia maschile che femminile, era considerata variamente illegale, a seconda della legislazione locale vigente dei Cantoni. Ad esempio il Canton Zurigo non specificava l'omosessualit\u00e0 nel condannato, seppur ne perseguiva i comportamenti solo nell'uomo.\nIn Svizzera vi furono diverse sezioni del \"Comitato Scientifico Umanitario\", cos\u00ec come una sezione dell'organizzazione \"Bund f\u00fcr Menschenrecht\" fondata da Friedrich Radszuweit. Alla fine del 1931 si cre\u00f2 il \"Damen-Club Amicitia\" (Club per l'Amicizia tra le donne) per le lesbiche e \"Excentic-Club Z\u00fcrich\" per i gay; entrambi collaborarono alla pubblicazione della rivista \"Freundschafts-Banner\". \"I. Organ der Schweiz. Freundschaftsbewegung\" (Bandiera dellAmicizia. Il primo organo del movimento dell'amicizia svizzero), che a partire dal 1933 \u00e8 stato modificato con il nome \"Schweizerisches Freundschafts-Banner\". La figura principale del movimento lesbico e gay del tempo fu Anna Vock, affettuosamente chiamata \"mammina\". L'associazione venne rinominata dal 1937 al 1942 in \"Menschenrecht\" (Diritti dell'uomo) e dal 1943 \"Der Kreis\" (Il Circolo), diventando il legame tra il primo movimento omosessuale e il successivo movimento omofilo."}
{"id": "5207910", "revid": "729019", "url": "https://it.wikipedia.org/wiki?curid=5207910", "title": "Kinnie Laisn\u00e9", "text": "Carriera.\nNel corso della sua carriera ha vinto 2 titoli ITF di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare e nel doppio all'Open di Francia nel 2009.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5207911", "revid": "599013", "url": "https://it.wikipedia.org/wiki?curid=5207911", "title": "Lauren Embree", "text": "Carriera.\nNel corso della sua carriera ha vinto 2 titoli ITF di singolare e uno di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare all'Open di Francia nel 2009.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "5207914", "revid": "23", "url": "https://it.wikipedia.org/wiki?curid=5207914", "title": "Clinoholmquistite", "text": ""}
{"id": "5207917", "revid": "322321", "url": "https://it.wikipedia.org/wiki?curid=5207917", "title": "Etienne-Auguste-Germain Loosdregt", "text": "Biografia.\nFu ordinato sacerdote per i Missionari oblati di Maria Immacolata il 16 luglio 1933.\nIl 13 marzo 1952 fu nominato vicario apostolico di Vientiane e contemporaneamente eletto vescovo titolare di Amaura.\nFra il 1962 ed il 1965 fu padre conciliare, e prese parte a tutte e quattro le sessioni del Concilio Vaticano II.\nDal 1964 al 1978 fu presidente della Conferenza episcopale del Laos e della Cambogia.\nIl 22 maggio 1975 si dimise dall'incarico di vicario apostolico e gli successe Thomas Nantha, che gi\u00e0 lo affiancava alla guida della diocesi dal 25 aprile 1974 come vescovo ausiliare.\nMor\u00ec il 13 novembre 1980.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "5207921", "revid": "1543377", "url": "https://it.wikipedia.org/wiki?curid=5207921", "title": "Ferri-holmquistite", "text": "La ferri-holmquistite \u00e8 un minerale ipotetico classificato come anfibolo appartenente al sottogruppo degli anfiboli di litio.\nI minerali ipotetici sono nomi assegnati dall'IMA ai termini di una serie non ancora trovati in natura oppure a sostanze artificiali per cui si presume anche l'esistenza in natura."}
{"id": "5207922", "revid": "247222", "url": "https://it.wikipedia.org/wiki?curid=5207922", "title": "Tivulandia", "text": ""}
{"id": "5207927", "revid": "287204", "url": "https://it.wikipedia.org/wiki?curid=5207927", "title": "Rivista di filosofia neo-scolastica", "text": "La Rivista di filosofia neo-scolastica \u00e8 una rivista trimestrale di filosofia fondata a Milano nel 1909 e pubblicata dalla casa editrice Vita e Pensiero.\nStoria.\nLa \"Rivista di Filosofia Neo-Scolastica\" nacque il 13 gennaio 1909, da una idea di Giulio Canella, Agostino Gemelli, Giovanni Battista Coris e Giuseppe Zamboni e pubblicata a cura di un gruppo di studiosi cui facevano capo Canella e Gemelli: la fondazione di una rivista filosofica fu il primo passo per il progetto della fondazione di un'Universit\u00e0 Cattolica, che si realizzer\u00e0 nel 1922.\nDa allora, la rivista \u00e8 stata espressione della Scuola neo-scolastica milanese e strumento della diffusione delle sue ricerche storiografiche e teoriche ma nel corso della sua storia l'ambito degli interessi affrontati e il numero degli autori coinvolti si \u00e8 molto ampliato, ospitando orientamenti e temi diversi.\n\u00c8 stata diretta da Agostino Gemelli, Francesco Olgiati, Sofia Vanni Rovighi, Adriano Bausola, Alessandro Ghisalberti. Dal 2012 il direttore \u00e8 Massimo Marassi.\nArgomenti.\nIdeali punti di partenza della \"Rivista furono\" l'enciclica \"Aeterni Patris\" di Leone XIII e il movimento di Lovanio di Desir\u00e9 Mercier. Lo scopo principale della Scuola di Milano non era tanto aggiornare o rivedere le posizioni tomiste, bens\u00ec dare vita a una corrente di pensiero nuova, capace di imporsi nel dibattito con tutti i movimenti scientifici e filosofici mondiali, assimilandone attivamente gli elementi condivisibili senza rischiare di adattarvisi passivamente.\nContro il positivismo, per esempio, si valorizzano il ruolo e i risultati del metodo scientifico per la filosofia, insistendo sull'innegabilit\u00e0 del dato di esperienza, che non \u00e8 necessariamente sempre sensibile e verificabile. Fu a partire dal successivo confronto col neoidealismo, dominante in Italia con Croce e Gentile, che venne perfezionandosi una visione ispirata alla prospettiva scolastica, ma anche attenta alle sue radici greche e agli sviluppi del pensiero moderno: nell'ambito gnoseologico in particolare Sofia Vanni Rovighi recuper\u00f2 (seguendo anche la fenomenologia di Husserl) la nozione gi\u00e0 medievale di intenzionalit\u00e0, e nell'ambito metafisico Gustavo Bontadini tent\u00f2 di superare l'antinomia tra trascendenza e immanenza, partendo dalla nozione di \"unit\u00e0 dell'esperienza\" per arrivare all'Assoluto. La \"Rivista\" ospit\u00f2 la polemica ingaggiata tra Bontadini e il suo allievo Emanuele Severino, che esplicitando il dissenso nei confronti del maestro matur\u00f2 la propria posizione neoparmenidea."}
{"id": "5207929", "revid": "339392", "url": "https://it.wikipedia.org/wiki?curid=5207929", "title": "Rivista di filosofia neoscolastica", "text": ""}
{"id": "5207945", "revid": "767487", "url": "https://it.wikipedia.org/wiki?curid=5207945", "title": "L'infanzia di Ges\u00f9 (Coetzee)", "text": "L'infanzia di Ges\u00f9 (\"The Childhood of Jesus\", 2013) \u00e8 un romanzo di J.M. Coetzee, autore sudafricano insignito del Premio Nobel nel 2003. La traduzione italiana, a cura di Maria Baiocchi, \u00e8 uscita nel 2013 presso Einaudi, Torino.\nTrama.\nSi racconta di un uomo e di un ragazzo che emigrano in una nuova terra, non ricordando da dove provengono. Una volta arrivati, vengono loro imposti nuovi nomi e si d\u00e0 loro un'et\u00e0; gli si insegna lo spagnolo per farli ambientare nella nuova situazione. Sim\u00f3n, il pi\u00f9 anziano, ricorda appena che deve accudire David, il pi\u00f9 giovane, e deve aiutarlo a ricongiungersi con la madre, della quale il giovane non ricorda nulla ma presume di poterla riconoscere una volta incontrata. Sim\u00f3n comincia a trovare nuovi amici tra i compagni di lavoro e David cerca la madre. Durante una passeggiata, il giovane si attacca a una donna credendo di averla trovata. Sim\u00f3n interviene e riesce a convincerla ad assumerne il ruolo. Per\u00f2, mentre lei comincia a prendersi cura di lui, le autorit\u00e0 hanno deciso che David deve raggiungere una scuola lontana. Sim\u00f3n e la donna si rifiutano di consegnarlo e spariscono, sperando di sfuggire agli inseguitori e di mantenere la custodia di David."}
{"id": "5207948", "revid": "34392", "url": "https://it.wikipedia.org/wiki?curid=5207948", "title": "Palline Ben Wa", "text": ""}
{"id": "5207963", "revid": "536103", "url": "https://it.wikipedia.org/wiki?curid=5207963", "title": "Ciclo di Earthsea", "text": "Il ciclo di Earthsea \u00e8 una serie di romanzi e racconti della scrittrice Ursula K. Le Guin; hanno per protagonista il giovane Ged. La serie ha avuto una trasposizione televisiva. \nElenco delle opere.\nRomanzi.\nL'editrice Nord raccoglie i primi tre libri sotto il titolo \"La saga di Earthsea\" e gli ultimi due nel volume \"I draghi di Earthsea\". Nel maggio 2007 l'editrice Nord ha pubblicato tutti i romanzi raccolti in un unico volume, \"La leggenda di Earthsea\". Il 22 gennaio 2013 la casa editrice Mondadori pubblica i cinque romanzi e i racconti \"Leggende di Earthsea\" in un unico volume, sotto il titolo \"La saga di Terramare\".\nPersonaggi.\nGed, protagonista del ciclo, esordisce nel romanzo \"Il mago di Earthsea\", con il nome di Duny, nome che all'ingresso nell'et\u00e0 adulta verr\u00e0 cambiato in Ged dal suo futuro maestro di magia. Nel corso del romanzo Ged si presenter\u00e0 con lo pseudonimo di Sparviero poich\u00e9, nelle terre dell'arcipelago, conoscere il vero nome di qualcuno significa poterne disporre, avere potere su di lui. Ged studia nella scuola di magia di Roke. Roke \u00e8 apparentemente l'unica scuola di magia nell'arcipelago in cui sono ambientate le vicende del romanzo, \u00e8 un edificio dove i giovani promettenti, conducendo una vita simile a quella che avrebbero potuto condurre dei novizi in un monastero, imparano la magia fino a guadagnare la qualifica di Mago, ottenendo il bastone e la possibilit\u00e0 di fregiarsi del titolo di mago di Roke. \u00c8 qui che il giovane Ged, lasciato il suo primo maestro, compie i primi passi verso il suo futuro di mago, tra l'amicizia e l'invidia dei compagni, la benevolenza dell'arcimago a capo della scuola e il fatale errore da lui compiuto che scatener\u00e0 nella sua esistenza un male sconosciuto.\nAmbientazione.\nEarthsea o Terramare fa da sfondo a tutti i romanzi del Ciclo di Earthsea. Questo mondo \u00e8 formato interamente da un arcipelago, suddiviso nelle Terre Interne al centro, con isole pi\u00f9 fitte e di maggiori dimensioni, e Orizzonti, le zone pi\u00f9 periferiche con isole pi\u00f9 piccole e rade. Al di l\u00e0 degli Orizzonti c'\u00e8 soltanto l'oceano aperto. Le Terre Interne sono popolate quasi esclusivamente dal popolo hardic; a Nord-Est alcune isole sono note come \"Terre di Karg\" e vi risiede appunto il popolo Karg, che ha una lingua propria e caratteristiche somatiche \"barbare\", simili ai popoli del Nord Europa. Nelle isole dell'estremo Orizzonte Ovest vivono i draghi. L'isola centrale \u00e8 Havnor, dove risiede il re dell'Arcipelago, e ogni isola ha un parlamento e un rappresentante eletto o ereditario, che rappresenta l'isola presso il re. Oltre al potere politico a Terramare \u00e8 molto importante il potere della magia, esercitato da maghi e stregoni, che vede il suo centro nell'isola di Roke, dove \u00e8 stata eretta un'importante scuola di magia. Non \u00e8 per\u00f2 necessario aver studiato della scuola di Roke per esercitare la magia, \u00e8 possibile essere discepoli di altri culti come quello delle isole di Paln o delle Terre di Karg.\nLe isole principali di Earthsea, ovvero quelle dove si svolge gran parte delle azioni narrate nei romanzi del ciclo, sono:"}
{"id": "5207966", "revid": "47767", "url": "https://it.wikipedia.org/wiki?curid=5207966", "title": "Wilbert", "text": ""}
{"id": "5207967", "revid": "47767", "url": "https://it.wikipedia.org/wiki?curid=5207967", "title": "Villiberto", "text": ""}
{"id": "5207971", "revid": "22475", "url": "https://it.wikipedia.org/wiki?curid=5207971", "title": "Qui e ora. Lettere 2008-2011", "text": "Qui e ora. Lettere 2008-2011 (\"Here and Now: Letters, 2008-2011\", 2013) \u00e8 una raccolta di lettere di Paul Auster e J.M. Coetzee. La traduzione italiana, a cura di Massimo Bocchiola e Maria Baiocchi, \u00e8 uscita nel 2014 presso Einaudi, Torino.\nI due scrittori si sono incontrati nel febbraio 2008 e hanno cominciato a scambiarsi lettere. Gli argomenti vanno dallo sport ai romanzi, dai critici al cinema, dall'amore alla famiglia, da diventare vecchi alla citt\u00e0 di New York, da viaggiare ai funamboli, dalla storia degli Stati Uniti e del Sudafrica ai conflitti arabo-israeliani, nominando autori quali Kafka, Beckett, Freud, Nietzsche e Shakespeare."}
{"id": "5207977", "revid": "767487", "url": "https://it.wikipedia.org/wiki?curid=5207977", "title": "Terrence Fede", "text": " Fu scelto nel corso del settimo giro (234\u00ba assoluto) del Draft NFL 2014. All'universit\u00e0 gioc\u00f2 a football al Marist College.\nCarriera professionistica.\nMiami Dolphins.\nFede fu scelto nel corso del settimo giro del Draft 2014 dai Miami Dolphins. Debutt\u00f2 come professionista subentrando nella gara della settimana 4 contro gli Oakland Raiders, mettendo a segno un tackle. Nella settimana 8 contro i Jacksonville Jaguars fece registrare il primo sack sul quarterback Blake Bortles. Nel penultimo turno contro i Vikings fu decisivo quando, sul punteggio di 35 pari, a 41 secondi dal termine blocc\u00f2 un punt avversario che diede luogo alla safety della vittoria per 37-35. La sua prima stagione si chiuse con 10 tackle in 11 presenze."}
{"id": "5207978", "revid": "287204", "url": "https://it.wikipedia.org/wiki?curid=5207978", "title": "Al-Junayd ibn 'Abd al-Rahman al-Murri", "text": "Nominato nel 724 dal Califfo omayyade Hisham ibn 'Abd al-Malik W\u0101l\u012b del Sind e del Mult\u0101n (S del Punjab) recentemente conquistato.&lt;br&gt;\nPrese inoltre l'iniziativa di passare per le armi il re del Mult\u0101n, Jush\u0101ba ibn Dh\u0101bir, e suo fratello, dubitando della sincerit\u00e0 della loro conversione all'Islam. &lt;br&gt;\nCome governatore, effettu\u00f2 varie spedizioni nel territorio pi\u00f9 a oriente, fino in Gujarat e nella regione natale dei turchi Ghuzz (Oghuz), dominata dai Cinesi), riuscendo a impadronirsi di un loro centro abitato e di una loro roccaforte. Tutto ci\u00f2 dovette soddisfare Damasco, visto che Hish\u0101m lo conferm\u00f2 al suo posto fino al 729, nominandolo l'anno dopo W\u0101l\u012b della ricca regione iranica del Khorasan.\nPer cercare di riportare all'obbedienza la Transoxiana, al-Junayd (di cui le cronache arabe ricordano le doti di abile amministratore) impugn\u00f2 le armi assieme al precedente governatore, Ashras b. \u02bfAbd All\u0101h al-Sulam\u012b, per frenare l'irruente spinta militare dei turchi Turgesh, scontrandosi pi\u00f9 volte con loro, fino a cogliere una vittoria a Zarm\u0101n, vicino Samarcanda.&lt;br&gt;\nMentre tornava in Khorasan, conquistando lungo il tragitto il \u1e6cokh\u0101rist\u0101n (attuale Afghanistan), fu richiamato a un sollecito intervento da Sawra b. al-\u1e24urr b. Abjar al-Ab\u0101n\u012b al-Tam\u012bm\u012b, che comandava la guarnigione di Samarcanda, costretto a fronteggiare con insufficienti forze una nuova e pi\u00f9 pericolosa minaccia dei Turgesh.\nNell'attraversare per\u00f2 il passo del Tashtakaracha (Uzbekistan), al-Junayd fu attaccato da guerrieri provenienti dalla regione dello Shash, dal Ferghana e dal \u1e62ughd, che, appostatisi favorevolmente, vista la natura del posto, riuscirono a distruggere il suo esercito in quella che sar\u00e0 chiamata la \"Battaglia della strettoia\" (\"Yawm\" o \"Waq\u02bfat al-shi\u02bfb\"), spazzando via anche gli uomini di Sawra (che cadde nella mischia) giunto in soccorso di al-Junayd. Questi a malapena scamp\u00f2 alla morte, riuscendo a rifugiarsi a Samarcanda, mentre il Califfo gli inviava 20.000 uomini di rinforzo, precipitosamente arruolati a K\u016bfa e a Ba\u1e63ra.\nIl suo matrimonio con la figlia del ribelle Yaz\u012bd b. al-Mu\u1e25allab provoc\u00f2 l'ira del Califfo e la sua rimozione dalla carica nel 734. al-Junayd mor\u00ec di l\u00ec a poco, nel febbraio (come diceva Gabrieli) o l'11 marzo (come affermava \u1e6cabar\u012b, per idropisia, prima che giungesse il suo successore al governatorato del Khorasan, \u02bf\u0100\u1e63im ibn \u02bfAbd All\u0101h al-Hil\u0101l\u012b. Egli (secondo una truce usanza che sopravvisse a lungo nella storia del califfato, non solo omayyade) pot\u00e9 cos\u00ec vendicarsi di al-Junayd solo per interposta persona, incarcerando e torturando il suo luogotenente e cugino \u02bfUm\u0101ra b. \u1e24uraym al-Murr\u012b e angariando i suoi funzionari."}
{"id": "5207979", "revid": "46291", "url": "https://it.wikipedia.org/wiki?curid=5207979", "title": "Cyphocarpus", "text": "Cyphocarpus \u00e8 un genere di piante angiosperme eudicotiledoni della famiglia delle Campanulaceae. \u00c8 anche l'unico genere della sottofamiglia Cyphocarpoideae .\nEtimologia.\nIl nome del genere deriva da due parole greche: \"cypho\" ( = curva) e \"carpus\" ( = carpo, frutto) e significa \"frutto curvo\". Sia il nome scientifico del genere che quello della sottofamiglia \u00e8 stato definito per la prima volta dal botanico e ingegnere britannico, conosciuto soprattutto per il suo lavoro sulla flora del Cile e dell'Argentina, John Miers (1789-1879) nella pubblicazione \"The London journal of botany: containing figures and descriptions of plants together with botanical notices and information and memoirs of eminent botanists / by W.J. Hooker. London - 7: 61-2. 1848\" del 1848..\nDescrizione.\nLe specie di questo genere sono delle erbe a ciclo biologico annuale o perenne. Contengono delle sostanze tipo lattice (linfa lattiginosa) e altre sostanze quali piridine pi\u00f9 alcaloidi, acido cumarico e acido caffeico.\nLe foglie sono di tipo pennatifido (profondamente lobate) e lungo il caule sono disposte in modo opposto.\nLe infiorescenze sono terminali composte da 3 - 15 fiori di dimensioni da piccole a medie, sessili e sottesi alla base da due bratteole.\nI fiori sono formati da 4 verticilli: calice \u2013 corolla \u2013 androceo \u2013 gineceo (in questo caso il perianzio \u00e8 ben distinto tra calice e corolla ed ha una forma clavata oppure \u00e8 lineare) e pentameri (ogni verticillo ha 5 elementi). I fiori sono gamopetali, ermafroditi e mono-simmetrici.\nI frutti sono generalmente delle capsule ovate contenenti numerosi semi. Le logge sono in numero corrispondente all'ovario e sono deiscenti per valvole laterali o rottura irregolare. I semi hanno una forma subglobosa.\nDistribuzione e habitat.\nLe uniche tre specie di questo genere sono endemiche del Cile e vivono nelle zone aride montane delle Ande a quote variabili attorno ai 2000 e in condizioni di lunga siccit\u00e0.\nSistematica.\nLa famiglia di appartenenza (Campanulaceae) \u00e8 relativamente numerosa con 89 generi per oltre 2000 specie (sul territorio italiano si contano una dozzina di generi per un totale di circa 100 specie); comprende erbacee ma anche arbusti e alberi, distribuiti in tutto il mondo, ma soprattutto nelle zone temperate. La sottofamiglia Cyphocarpoideae \u00e8 una delle cinque sottofamiglie nella quale \u00e8 stata suddivisa la famiglia Campanulaceae.\nDa un punto di vista filogenetico la sottofamiglia Cyphocarpoideae \u00e8 \u201cgruppo fratello\u201d della sottofamiglia Lobelioideae, entrambe a loro volta sono \u201cgruppo fratello\u201d delle sottofamiglia Nemacladoideae e Campanuloideae, mentre il \"gruppo basale\" \u00e8 rappresentato dalla sottofamiglia Cyphioideae.\nIl numero cromosomico delle specie di questo genere \u00e8: 2n = 18.\nElenco delle specie.\nIl genere \"Cyphocarpus\" \u00e8 formato da tre specie:\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "5207980", "revid": "199745", "url": "https://it.wikipedia.org/wiki?curid=5207980", "title": "Cyphocarpoideae", "text": ""}
{"id": "5207986", "revid": "124123", "url": "https://it.wikipedia.org/wiki?curid=5207986", "title": "Morti nel 746", "text": ""}
{"id": "5207997", "revid": "729019", "url": "https://it.wikipedia.org/wiki?curid=5207997", "title": "Giorno della sete", "text": "Col nome di Giorno della sete (), s'identifica una battaglia combattuta nel 724 sulle sponde del fiume Iassarte (Syr Darya) in Transoxiana (attuale Tagikistan) dai musulmani delle truppe califfali di Muslim ibn Sa'id al-Kilabi e dei turchi Turgesh, vassalli della dinastia Tang cinese.\nL'esercito omayyade, al comando del formale governatore dell'Iraq Muslim ibn Sa'id al-Kilabi, era dispiegato nella Valle del Ferghana quando fu informato dell'avanzata da est dei Turgesh. Immediatamente gli Arabi avviarono una precipitosa ritirata verso lo Iassarte (Syr Darya), tallonati e infastiditi dalla agile cavalleria dei Turgesh. Infine, dopo 11 giorni, l'esercito omayyade raggiunse il fiume, dove si trov\u00f2 stretto tra i Turgesh e le forze delle popolazioni locali transoxiane. Nondimeno gli Arabi tentarono di rompere la morsa e di attraversare il fiume in direzione di Khujand, subendo tuttavia gravi perdite che portarono al collasso del governo islamico di gran parte di quella regione centrasiatica, che fino al 740 rimase territorio conteso, con gli Arabi e i Turgesh continuamente impegnati ad assumerne il controllo.\nAntefatti.\nLa regione della Transoxiana era stata conquistata dai musulmani di Qutayba ibn Muslim durante il califfato di al-Wal\u012bd I (\"reg.\" 705\u2013715), nel quadro delle operazioni della conquista islamica della Persia e del Khorasan a met\u00e0 del VII secolo. la lealt\u00e0 verso i conquistatori delle locali popolazioni iraniche e turche e dei loro signori (\"dehq\u0101n\") che godevano di grande autonomia, malgrado il crollo dell'Impero persiano sasanide rimase tuttavia volatile e nel 719, esse inviarono una petizione alla dinastia Tang in Cina e ai loro vassalli Turgesh perch\u00e9 li aiutassero militarmente a respingere i musulmani. Come risposta, i Turgesh avviarono i loro attacchi nel 720 e i Sogdiani lanciarono incursioni per colpire le truppe califfali. Essi furono sgominati con grande brutalit\u00e0 dal governatore del Khorasan, Sa'id ibn 'Amr al-Harashi, che pat\u00ec tuttavia il grave rovescio del \"Giorno della sete\".\nNei pochi anni successivi le forze omayyadi furono costrette sulla difensiva. Furono effettuati sforzi per placare il rancore delle popolazioni locali che, pur convertitesi all'Islam (\"mawali\"), erano state considerate artatamente ancora non compiutamente islamizzate, e sottoposte di conseguenza alla tassazione della \"jizya\", pi\u00f9 pesante di quella della \"zak\u0101t\" che sarebbe invece spettata loro. In quest'opera di \"ricucitura\" (che aveva avuto un fugace precedente grazie al \"pio\" Califfo \u02bfUmar II, la cui equiparazione fiscale tra Arabi e \"maw\u0101l\u012b\" era stata annullata da Yazid II) si mise in luce con scarsa fortuna tra il 725 e il 727 il fratello del W\u0101l\u012b d'Iraq Khalid al-Qasri, Asad, che nella sua veste di governatore del Khorasan, dovette fronteggiare l'irritazione dei maggiorenti arabi locali, che avevano visto con sfavore la sostanziosa decrescita dei loro introiti, che riuscirono a farlo rimuovere dalla sua carica dal Califfo di Damasco. Nel 728 un'insurrezione su vasta scala, abbinata a una nuova invasione dei Turgesh, condusse all'abbandono musulmano di gran parte della Transoxiana, eccezion fatta per la regione attorno a Samarcanda da parte delle forze califfali.\nSpedizione contro il Ferghana e \"Giorno della sete\".\nNel 723, al-Harash\u012b fu sostituito come governatore da Muslim b. Sa\u02bf\u012bd al-Kil\u0101b\u012b, che risolse la questione l'anno successivo, lanciando un'operazione bellica con l'obiettivo di impadronirsi del Fergh\u0101na.\nLa campagna incontr\u00f2 difficolt\u00e0 non da poco gi\u00e0 ai suoi primi passi, quando giunse la notizia della salita al califfato di Hish\u0101m b. \u02bfAbd al-Malik e quella a Governatore d'Iraq di Kh\u0101lid al-Qasr\u012b. Aspettandosi l'imminente richiamo di Muslim da parte del nuovo regime, le truppe qaysite e yemenite (Arabi del Sud) a Balkh inizialmente rifiutarono di partecipare alla campagna, ma furono obbligate a raggiungere l'esercito quando una forza composta da mudariti (Arabi del Nord) con Na\u1e63r b. Sayy\u0101r marciarono contro di loro e li sconfissero a Bar\u016bq\u0101n. La campagna dunque part\u00ec, dal momento che Kh\u0101lid al-Qasr\u012b scrisse ad al-Kil\u0101b\u012b, invitandolo a procedere fin quando non sarebbe stato rimpiazzato dal fratello di Kh\u0101lid, Asad, in viaggio per il Khorasan. Ci\u00f2 nonostante, uomini della trib\u00f9 sudarabica degli Azd disertarono dall'esercito.\nAl-Kil\u0101b\u012b condusse il suo esercito lungo la Valle dello Iassarte verso il Fergh\u0101na, che strinse d'assedio, mentre devastava il Paese circostante. A questo punto, l'esercito omayyade si accorse che il \"Khag\u0101n\" Turgesh Su Lu avanzava contro i musulmani con un esercito pi\u00f9 potente del suo. Bloccando la sua avanzata, la compagine armata islamica si ritir\u00f2 verso sud a marce forzate, cos\u00ec in fretta che si disse avesse percorso una distanza in un giorno equivalente a quella di tre giorni di normale cammino.\nIl secondo giorno, dopo che gli Arabi ebbero attraversato il Wad\u012b al-Sub\u016b\u1e25, le forze Turgesh li raggiunsero e attaccarono un accampamento secondario piantato da \u02bfAbd All\u0101h b. Ab\u012b \u02bfAbd All\u0101h in modo separato rispetto al grosso delle forze arabe. Gli Arabi e i loro alleati sogdiani ebbero pesanti perdite - tra cui il fratello del sovrano di Samarcanda, Gh\u016brak, che cadde nello scontro \u2014 ma riuscirono a respingere l'offensiva.\nGli Arabi proseguirono nella loro ritirata per otto giorni ancora, nel corso dei quali furono costantemente infastiditi dalla cavalleria Turgesh. Il nono giorno, gi Arabi raggiunsero lo Iassarte, solo per trovare la strada bloccata dai loro nemici, truppe dei locali Principati dello Sh\u0101sh e dal Fergh\u0101na, oltre che dai resti dei partecipanti alla ribellione sogdiana che Sa\u02bf\u012bd al-Harash\u012b aveva represso.\nGli Arabi si accamparono per la notte e dettero alle fiamme tutto il loro bagaglio, che si dice ammontasse come valore a un milione di \"dirham\", per prepararsi alla battaglia. Il giorno seguente, malgrado le sofferenze derivanti dalla sete dei guerrieri a ed essere stretti tra i Turgesh nella loro retroguardia e dalle forze transoxiane di fronte, gli Arabi tentarono disperatamente di rompere le linee nemiche e attraversare lo Iassarte. Come ricorda \u1e6cabar\u012b, quando essi approdarono alla relativa salvezza rappresentata da Khujand, \"afflitti da fame e stanchezza, le truppe si sparpagliarono disordinatamente\". L\u00ec, il comando dell'esercito fu formalmente trasferito ad \u02bfAbd al-Ra\u1e25m\u0101n b. Nu\u02bfaym al-Gh\u0101mid\u012b, che riport\u00f2 il rimanente dell'armata a Samarcanda.\nConseguenze.\nLa disfatta dell'esercito arabo-islamico e le perdite subite, portarono al quasi completo tracollo del governo musulmano in Transoxiana per vari anni. Secondo lo storico britannico H.A.R. Gibb: \"fu in pratica l'ultima spedizione offensiva degli Arabi in Transoxania per quindici anni, ma di assai maggiore importanza fu la ferita inferta al prestigio arabo. I ruoli s'invertirono; da allora in poi gli Arabi si trovarono obbligati alla difensiva e furono gradualmente espulsi dalla maggioranza dei distretti a cavallo del fiume Oxus\". Il nuovo Governatore omayyade, Asad al-Qasri, fu incessantemente occupato in campagne militari per i pochi anni successivi che gli rimasero. Asad tent\u00f2 anche di assicurarsi la cooperazione delle \u00e9lite locali abolendo per qualche tempo il pagamento delle imposte iniquamente addossate ai convertiti non-arabi (\"maw\u0101l\u012b\", ma a questa politica sensata si opposero scioccamente gli stessi Arabi del Khorasan, e fu ripensata quindi dal suo successore Ashras ibn 'Abd Allah al-Sulami.\nCi\u00f2 condusse a una rivolta generalizzata della Transoxiana nel 728 e, con il sostegno armato dei Turgesh, gli Arabi furono cacciati da quasi tutta la regione. La Transoxiana quindi rimase terreno di confronto e gli Arabi non ne ripresero il controllo fino alle campagne di Na\u1e63r b. Sayy\u0101r del 739\u2013741, che si avvantaggi\u00f2 del crollo del Khaganato Turgesh, preda di guerre civili dopo la morte di Su Lu nel 738."}
{"id": "5207998", "revid": "124123", "url": "https://it.wikipedia.org/wiki?curid=5207998", "title": "Gianfranco Ciabatti", "text": "Biografia.\nNegli anni cinquanta ha collaborato con Danilo Dolci. Si \u00e8 poi laureato in legge a Pisa nel 1959 ed \u00e8 stato successivamente arrestato per obiezione di coscienza. Ha poi partecipato attivamente ai movimenti del '68. Ha svolto lavori disparati (muratore, operaio, insegnante) tra cui, per alcuni anni, quello di redattore editoriale per la casa editrice fiorentina Sansoni. Ha fondato due riviste di ispirazione marxista, Nuovo Impegno e La contraddizione. Ha collaborato anche con Alfabeta, Allegoria, L'immaginazione e altri periodici.\nHa esordito come poeta nel 1980, con alcuni testi selezionati da Franco Fortini nella prima antologia \"Nuovi poeti italiani\" di Einaudi. Sono seguite le raccolte \"Preavvisi al reo\" (1985), \"Prima persona plurale\" (1988), \"Niente di personale\" (1989). Postume sono uscite la raccolta di epigrammi \"Abic\u00ec d'anteguerra\" (1997) e \"In corpore viri\" (1998). \nTra i critici che si sono interessati alla sua opera: Romano Luperini, Sebastiano Timpanaro, Franco Fortini, Enrico Testa, Pietro Cataldi, Giovanni Commare."}
{"id": "5208001", "revid": "1226", "url": "https://it.wikipedia.org/wiki?curid=5208001", "title": "Periegesis", "text": ""}
{"id": "5208004", "revid": "767487", "url": "https://it.wikipedia.org/wiki?curid=5208004", "title": "Il corpo scomparso", "text": "Il corpo scomparso (\"The Corpse Vanishes\") \u00e8 un film statunitense del 1942 diretto da Wallace Fox e interpretato da Bela Lugosi e Luana Walters.\nInedito in Italia, questo film \u00e8 stato trasmesso con sottotitoli dal terzo canale della RAI nel programma \"Fuori Orario\".\n\"Il corpo scomparso\", pur nel suo breve metraggio, riunisce molti elementi tipici del cinema horror: lo scienziato pazzo, l'assistente deforme e ribelle, la notte di temporale trascorsa nella vecchia casa misteriosa, la fanciulla in pericolo.\nTrama.\nIn seguito alle morti inspiegabili di alcune giovani spose nel giorno delle nozze e alla sparizione dei loro corpi, l'intraprendente giornalista Patricia Hunter scopre che in tutti i casi le vittime avevano ricevuto in dono una rara specie di orchidea. Questa pista la conduce nella casa del dottor Lorenz, responsabile degli omicidi e del trafugamento dei cadaveri, che gli sono necessari per far tornare giovane e bella la moglie. Patricia non ha le prove per dimostrare la colpevolezza del dottore e pensa cos\u00ec di inscenare un finto matrimonio per metterlo in trappola. La ragazza per\u00f2 non sa che lo scienziato ha gi\u00e0 scelto lei come prossima vittima.\nProduzione.\nIl film fu prodotto dalla \"Banner Productions\".\nDistribuzione.\nDistribuito dalla \"Monogram Pictures\", il film fu presentato in prima il giorno 8 maggio 1942."}
{"id": "5208005", "revid": "729019", "url": "https://it.wikipedia.org/wiki?curid=5208005", "title": "Mura siracusane (isola d'Ischia)", "text": "Le mura siracusane - da alcuni appellate anche come fortezza o muraglia - vennero fabbricate nel V sec. a.C. nell'isola di Ischia, da gente proveniente dalla polis di Siracusa. La sola fonte antica a darne notizia \u00e8 Strabone, il cui passo \u00e8 stato in seguito confermato dal ritrovamento nel XVIII secolo di un'importante iscrizione greca in dialetto dorico, nella quale si parla appunto di un'opera difensivia cominciata da un esercito greco sito in loco.\nTale opera difensiva, sorse nella regione geografica della Campania, in quello che nei tempi antichi fu il teatro di contesa tra Greci, Italici ed Etruschi. Essa venne edificata sotto il regno del tiranno dei siracusani, Gerone I, e per questo venne appellata dagli studiosi d'epoca moderna con diversi nomi, tutti legati al tiranno: quindi \"Hieronda\"; o con il nome italianizzato Castel-Girone - termine che a sua volta deriva dal latino \"Castrum Gironis\"; o ancora Cittadella di Gironda o citt\u00e0 di Geronda, elevando, come si pu\u00f2 constatare da tali appellativi, il fabbricato difensivo a vera e propria citt\u00e0-colonia.\n\u00c8 inoltre convinzione diffusa che il Castello aragonese d'Ischia (il quale viene difatti appellato con il sopra citato nome di \"Castrum Gironis\") sia l'erede fisico di quella che un tempo fu l'opera dello stabilimento d'epoca jeroniana. Tuttavia non vi sono prove archeologiche o storiografiche che possano confermare tale supposizione. Quel che \u00e8 certo \u00e8 dunque la sola presenza siracusana sull'isola di \"\u03a0\u03b9\u03b8\u03b7\u03ba\u03bf\u03cd\u03c3\u03c3\u03b1\u03c2\" - come la chiama il geografo di Amasea - ma n\u00e9 l'esatta posizione, n\u00e9 l'esatta natura fisica o giuridica di quella costruzione sono state rivelate dagli antichi storici. Ci\u00f2 ha dato adito alle diverse ipotesi e congetture degli studiosi moderni, i quali si dividono nel definire l'opera siracusana tra semplice presidio; colonia con varie edificazioni, che alcuni appellano persino come citt\u00e0.\nPosizione geografica.\nPur non essendoci certezza sul luogo esatto dove sorse la costruzione militare dei siracusani, gli studiosi hanno localizzato il punto pi\u00f9 probabile prendendo ad esame le parole del geografo greco, Strabone, l'iscrizione del Monte Vico e il contesto storico della presenza jeroniana nella regione marittima, posta in chiave anti-etrusca.\nIn base a ci\u00f2, si \u00e8 giunti a collocare lo stanziamento sulla costa di ponente dell'isola ischitana, nei pressi del luogo dove in futuro sarebbe sorta la citt\u00e0 appellata Forio. Sul versante orientale del Monte Vico, nei pressi di una gi\u00e0 esistente necropoli, su di una fertile pianura, adatta all'approdo delle navi; situata in vista del Monte Epomeo e la costa campana.\nStoria.\nLo stanziamento in Campania.\nNell'olimpiade LXXVI ambasciatori di Cuma giunsero presso la corte di Gerone I di Siracusa, per chiedere a costui aiuto militare contro l'avanzata dei tirreni nel Sud Italia. Gerone sped\u00ec loro una vasta flotta di triremi, capitanani dall'esercito siracusano. La vittoria finale fu dell'alleanza stretta tra Siracusa e Cuma. Il poeta Pindaro decant\u00f2 l'importante esito con tali versi:\nFinito lo scontro, i siracusani lasciarono parte dell'esercito nella regione campana e il resto torn\u00f2 in patria. L'influenza di Siracusa in questi luoghi fu notevole; della cultura appartenente all\"'interland\" della polis, si sono ritrovate numerose tracce nei resti di Pithecusa, Neapolis e zone limitrofe. Strabone informa che i siracusani furono i secondi a stranziarsi sull'isola; prima di essi vi furono gli eritrei della Jonia e i calcidesi. Il motivo della presenza siracusana \u00e8 da ricercare in pi\u00f9 fattori; anzitutto la politica espansionistica del tiranno aretuseo e la volont\u00e0 di immettere il commercio della polis siciliana nell'area geografica tirrenica e campana; la quale era in quel tempo saldamente connessa con la capitale attica, Atene.\nMa un'altra grande ragione della presenza di tali stanziamenti, risiedeva nella pericolosa politica etrusca; essa difatti non minacciava solamente i greci d'Italia, ma rappresentava un pericolo anche per i confini della Sicilia; poich\u00e9 giunse ad occupare le Isole Eolie. Urgeva quindi un freno a tale impeto marinaro dei tirreni, e dopo la battaglia di Cuma i siracusani avrebbero continuato la guerra contro l'Etruria, venendo ad attaccare, sempre pi\u00f9 vicino al centro politico etrusco, le loro postazioni costiere. In questo panorama geopolitico, una fondazione stabile in Campania era necessaria, per poter meglio fronteggiare il nemico.\nComplesso risulta inoltre il comprendere se i cumani, ed i campani in generale, vedessero questo stanziamento siracusano come una minaccia alla loro libert\u00e0. Infatti secondo diversi studiosi, tra cui l'archeologo De Petra, la presenza dei siracusani all'isola d'Ischia, caus\u00f2 non poche preoccupazioni a Cuma, la quale aveva rappresentato fino a quel momento la parte egemone della regione. Perci\u00f2 i cumani chiesero aiuto a Calcide - loro citt\u00e0-madre - per far s\u00ec che questa inviasse supporto contro la pseudo-colonizzazione dorica siracusana, fondando, prima che lo potesse fare Siracusa, una nuova polis di stampo ionico-calcidese, ovvero Neapolis. Secondo altre ipotesi invece proprio lo stanziamento siracusano nella regione campana, sarebbe stato fondamentale per fondare Napoli; in uno scenario che quindi non vedrebbe contrapposte le due polis greche. E sempre lo stanziamento di coloni, o di un esercito in Italia, fu motivo di apprensione per gli ateniesi, al punto tale che alcuni storici vedono nello scenario espansionisto della Campania il principio dei dissapori che avrebbero portato la capitale attica a dichiarare guerra alla polis di Siracusa, per frenanrne la pericolosa rivalit\u00e0 commerciale nei territori occidentali.\nL'iscrizione del Monte Vico.\nBen poco si conosce della cittadella. Un'importante iscrizione \u00e8 stata per\u00f2 ritrovata sul monte Vico, scolpita sulla pietra lavica, recante un messaggio in lettere greco antiche, dove si nomina la costruzione di una muraglia ad opera di soldati:\nIl fatto che l'incisione fosse in lingua greca, che si parlasse esplicitamente di opere fortificate per mano di un esercito, unite al passo di Strabone che informa della presenza siracusana sull'isola d'Ischia, dunque confermato dal cimelio naturale ritrovato, ha portato gli studiosi ad attribuire l'opera allo stanziamento di Siracusa. Tanto pi\u00f9 che l'incisione \u00e8 in dialetto dorico e dori erano i siracusani, escludendo quindi la vicinanza dei cumani e dei pithecusani, i quali erano invece d'origine calcidese.\nAlcuni studiosi sostengono che l'iscrizione greca - che dalle fonti sarebbe dunque d'origine siracusana - abbia dato il nome al monte nel quale venne rinvenuta; \"Vico\", che avrebbe il significato di baluardo, ovvero di costruzione difensiva, quindi il \"Monte del baluardo\", derivato dal termine dell'iscrizione greca \"\u03c4\u03b5\u1fd6\u03c7\u03bf\u03c2\", appunto incominciato dai siracusani l\u00ec stanziatisi.\nDell'importante ritrovamento - fondamentale in quanto coincide perfettamente con il passo del geografo di Amasea - ha fatto un'accurata descrizione il geologo Scipione Breislak, parlandone in questi termini:\nIl medico ischitano settecentesco, Gian Andrea D\u2019Aloisio, fu il primo che nella sua nota opera locale \"L\u2019infermo istruito nel vero salutevole uso dei rimedi minerali dell\u2019isola d\u2019Ischia\", occupandosi della storia dell'isola, sostenne che i siracusani avessero occupato ed edificato numerose zone della stessa - teoria poi ripresa da un anonimo storico d'un secolo pi\u00f9 tardivo, sotto la firma di Oltramontano - spingendosi fino alla spiaggia di Citera (Oggi: Citara), dove fabbricarono un tempio dedicandolo a Venere-Citerea (l'Afrodite della religione greca), del quale venne anche scoperta una statua nel 1792, poi vandalicamente distrutta. Nonostante la latinizzazione dei nomi, che si potrebbe spiegare con la conseguente occupazione romana di quei luoghi, e che quindi non andrebbe a inficiare il reale apporto greco-siracusano nella geografia ischitana, ci\u00f2 che rende comunque pure ipotesi, senza nulla di certo, queste teorie, \u00e8 la totale mancanza di fonti primarie al riguardo - oltre il breve passo di Strabone e l'iscrizione del Monte Vico - che possano in qualche maniera confermare quanto asserito dai suddetti storici.\nIl d'Ascia ipotizza anche che i coloni siracusani abbiano ricevuto la visita del loro sovrano, Ierone I, e altri - tra cui il gi\u00e0 citato D'Aloisio - sostengono piuttosto che Ierone fosse stato l\u00ec fin dal principio, poich\u00e9 egli fece ritorno in Sicilia solo dopo aver visto incominciati i lavori della muraglia.\nL'eruzione vulcanica e l'abbandono.\nL'isola di Ischia, anticamente chiamata dagli eubici \"\u03a0\u03b9\u03d1\u03b7\u03ba\u03bf\u1fe6\u03c3\u03c3\u03b1\" (il latino \"Pithecussae\"), \u00e8 collegata all'attivit\u00e0 vulcanica dei Campi Flegrei, e rappresenta essa stessa una grande massa d'origine vulcanica. Strabone dice che come i precedenti coloni situati sull'isola d'Ischia, anche i siracusani vennero da questa scacciati a causa di una violenta eruzione che distrusse il loro operato. Gli studiosi hanno ipotizzato che tale eruzione potesse essere quella denominata \"eruzione dei Caccavelli\", la quale prese il nome da uno dei coni posti alle radici dell'\u2019Epomeo, tra Lacco Ameno e Forio; questa eruzione - che dovrebbe coincidere con gli anni dello stanziamento - in base agli studi dei geologi, pare abbia formato tramite la lava scivolata in mare, il promontorio oggi detto di Zaro e del Caruso. Il noto geologo, sismologo e vulcanologo Giuseppe Mercalli, nel suo scritto \"Vulcani e fenomeni vulcanici in Italia\", analizzando la frase straboniana la collega alla cronologia eruttiva della zona, e afferma che persistono tracce odierne di attivit\u00e0 vulcanica nella zona individuata un tempo come lo stanziamento dei coloni, o presidio che dir si voglia, in quelle che sono denominate come \"Stufe di San Lorenzo\" e \"Stufe di Santa Restituta\".\nAbbandonata dai siracusani, l'isola venne in seguito occupata dai napoletani. Ma il controllo siracusano, a detta degli storici, rimase sempre attivo in quelle zone; testimoniato dalle successive lotte intraprese da questi ultimi nella medesima rotta contro gli etruschi."}
{"id": "5208013", "revid": "297745", "url": "https://it.wikipedia.org/wiki?curid=5208013", "title": "Porto di San Nicol\u00f2", "text": ""}
{"id": "5208016", "revid": "114448810", "url": "https://it.wikipedia.org/wiki?curid=5208016", "title": "Morte in mare aperto e altre indagini del giovane Montalbano", "text": "Morte in mare aperto e altre indagini del giovane Montalbano \u00e8 un libro di Andrea Camilleri, pubblicato nel 2014 dalla casa editrice Sellerio di Palermo, che raccoglie otto racconti:\nTrame dei racconti.\nLa stanza numero 2.\nLivia e Salvo assistono per caso all'incendio dell'Albergo Panorama. Riescono a salvarsi il proprietario Aurelio Ciulla e sei clienti che alloggiavano tutti al primo piano, mentre la stanza numero 2 era al piano terra e\u2026\nDoppia indagine.\nIl geometra Guarraci denuncia la scomparsa della moglie Giovanna, dopo che lui l'aveva lasciata al sottopasso vicino alla stazione. Giovanna andava a trovare la sorella gemella Lia per portarle un prestito in contanti.\nIl questore Burlando chiede a Salvo di accompagnare Mim\u00ec con cui voleva congratularsi per l'arresto di una banda di rapinatori ma in strada un motociclista spara verso di loro.\nLa doppia indagine viene risolta con un momento raccapricciante e grazie al fiuto di Montalbano.\nMorte in mare aperto.\nTano Cipolla (sposato con Lella gemella di Lalla che vive con loro) mentre era sul Carlo III, in mare aperto ha sparato, dice per errore, al motorista Franco Arnone. I pescherecci sono 5, tutti Carlo tra il I e V e sono di propriet\u00e0 di Matteo Cosentino. Ma a Moltalbano qualcosa non quadra e non solo per la morte\u2026 accidentale.\nIl biglietto rubato.\nTot\u00f2 Barletta, proprietario del Caff\u00e8 Castiglione, si rivolge al Commissario per la scomparsa della banconista Pamela. La ragazza ha casa in affitto dalla vedova impicciona Rosalia Insalaco. L\u00ec scoprono che Ernesta Bianchi, vero nome di Pamela, annotava tutto su i suoi molti amanti che cambiava spesso. Del Biglietto rubato si sapr\u00e0 solo alla fine.\nLa transazione.\nLe 100 cassette della Banca Agricola di Montelusa a Vigata sono state svaligiate. Il direttore Vittorio Barracuda \u00e8 il genero del boss Laurentano dei Sinagra. Si fa avanti Carnelo Provvisorio, titolare di una cassetta di sicurezza e zio di uno degli impiegati, Angelo Curreli; quest'ultimo rivela a Montalbano di voler cambiare impiego perch\u00e9 in quella banca qualcosa lo ha turbato. Un uomo dei Cuffaro viene ucciso ed \u00e8 naturale supporre sia opera dei Sinagra per vendicarsi della rapina subita e cos\u00ec sta per iniziare una guerra fra famiglie mafiose. Montalbano si mette in mezzo e la ferma.\nMa La Transazione che segue tra i Cuffaro e i Sinagra cosa preveder\u00e0 esattamente?\nCome voleva la prassi.\n\"Incubo: Montalbano partecipa ad un'asta di schiave del sesso.\"\nUna ragazza con terribili ferite arriva dentro il portone di un palazzo e l\u00ec muore. Perch\u00e9 \u00e8 andata proprio l\u00ec? L'unico motivo, tra gli inquilini, potrebbe essere il giovane cameramen Davide Guarnotta, ma lui nega. Con l'aiuto di Zito di Retelibera si viene a sapere che la ragazza frequentava il Labrador, locale dei Cuffaro.\nQuando la verit\u00e0 comincer\u00e0 ad emergere, Montalbano ne rester\u00e0 molto impressionato ma dovr\u00e0 adattarsi ed agire proprio Come voleva la prassi.\nUn'albicocca.\nSalvo e Livia fanno una lungo giro per rientrare a Marinella da Punta Raisi.\n\"Incubo: Montalbano di ritorno da Parigi \u00e8 costretto dai doganieri a passare per la Svizzera e quindi viene arrestato per contrabbando di una pera.\"\nAnnarosa Testa \u00e8 precipitata perch\u00e9 soffocata dall'osso di Un'albicocca e poi \u00e8 morta nello schianto. Ma questa versione non convince Montalbano che per risolvere il caso \u00e8 disposto a disattendere a qualche regola.\nIl ladro onesto.\nUn ladro riesce ad entrare nelle case come passasse attraverso i muri e ruba a seconda delle possibilit\u00e0: ai poveri mille lire, ad altri venti o trentamila. Da un'idea di Fazio arriva il sospettato, Michele Gangitano che a Montalbano enuncia la sua teoria per cui la legge uguale per tutti \u00e8 un'ingiustizia.\nIl rapimento di una ragazza distoglie tutto il commissariato dal Ladro Onesto, ma \u00e8 lui ora a cercare Montalbano, perch\u00e9\u2026"}
{"id": "5208017", "revid": "580", "url": "https://it.wikipedia.org/wiki?curid=5208017", "title": "Consolidamento fiscale", "text": "Il consolidamento fiscale nelle politiche economiche di un governo consiste in azioni orientate a ridurre il deficit ed il debito pubblico di uno Stato.\nEsse si sostanziano quindi in una diminuzione o contenimento della crescita della spesa pubblica ed in un aumento del gettito fiscale."}
{"id": "5208021", "revid": "1543377", "url": "https://it.wikipedia.org/wiki?curid=5208021", "title": "Luigi Scaravelli", "text": "Biografia.\nIscritto alla facolt\u00e0 di medicina dell'Istituto di Studi Superiori Fiorentino, dopo aver quasi completato gli studi e aver servito come ufficiale medico nella Prima guerra mondiale cambi\u00f2 ateneo e facolt\u00e0 nel 1920 scegliendo il corso di laurea in filosofia dell'Universit\u00e0 di Pisa, dove si laure\u00f2 con lode nel 1923 con Armando Carlini. Insegn\u00f2 in licei italiani e stranieri e negli Istituti italiani di cultura di Atene, Bruxelles, Zagabria e Lisbona fino al 1942. Ottenuta quell'anno la docenza in Filosofia teoretica all'Universit\u00e0 di Pisa, vi insegn\u00f2 fino al 1957, anno della sua morte, con qualche incarico temporaneo alla Scuola normale superiore e all'Universit\u00e0 \"La Sapienza\" di Roma. Nell'ultimo anno della sua vita ottenne il trasferimento all'Universit\u00e0 di Firenze, dove per\u00f2 non insegner\u00e0 mai, per una grave depressione che l'avrebbe condotto di l\u00ec a poco al suicidio. Era sposato e aveva due figli.\nProfondo conoscitore di Kant, approfond\u00ec nei suoi studi (pubblicati con molta riluttanza e quasi solo per esigenze concorsuali) in particolare i temi relativi ai rapporti tra la filosofia kantiana e la fisica moderna, i problemi relativi alla Critica del Giudizio ed anche i temi dell'idealismo.\nBiblioteca personale.\nI suoi libri, donati all'Universit\u00e0 La Sapienza dai suoi eredi, sono oggi conservati in uno specifico fondo alla \"Villa Mirafiori\", dove ha sede la Biblioteca di filosofia"}
{"id": "5208032", "revid": "633110", "url": "https://it.wikipedia.org/wiki?curid=5208032", "title": "24 cm M\u00f6rser M. 98", "text": "Il 24 cm M\u00f6rser M. 98, era un obice pesante d'assedio austro-ungarico impiegato dall'Imperiale e regio esercito durante la prima guerra mondiale. Progettato per attaccare le moderne fortificazioni, la sua ridotta gittata e la munizione poco efficace portarono gli austriaci a sviluppare il giustamente famoso \u0160koda 30,5 cm Vz. 1911.\nStoria.\nBasato su un progetto Krupp del 1888-1890, la \u0160koda svilupp\u00f2 questo nuovo obice pesante su affusto a perno centrale nel 1896. In quegli anni si assisteva ad un rapido sviluppo delle artiglierie, rivoluzionate dall'introduzione di nuovi materiali e soprattutto dei primi affusti a deformazione. Le autorit\u00e0 richiesero quindi un nuovo modello dell'obice con freno di sparo idraulico. Questo fu introdotto nel novembre 1900, ma si dimostr\u00f2 ancora immaturo e richiese diverse migliorie; il problema maggiore era costituito dalla debolezza delle molle del freno di sparo, che facevano scivolare la canna fuori dalla slitta alle alte elevazioni. Come soluzione a breve termine furono introdotti dei tamponi di cuoio e crine di cavallo. Per risolvere definitivamente il problema bisogner\u00e0 aspettare la versione M. 98/7 del 1907, con culla ridisegnata e cerchiature della canna estese fino alla volata.\nQuesto obice viene quindi ricordato come la prima artiglieria con un moderno sistema di rinculo in servizio con l'Esercito Imperial Regio e come il primo a trazione meccanica. Per il traino il pezzo veniva scomposto in quattro carichi. L'affusto veniva messo in batteria su una piattaforma di tiro statica, che veniva calata in una trincea scavata all'uopo. La gestione del pezzo richiedeva una squadra di 6 serventi. Per il caricamento la canna doveva essere portata ogni volta ad alzo 0\u00b0.\nServizio con il British Army.\nIl Regno Unito acquist\u00f2 4 obici in giacenza negli stabilimenti di Plze\u0148 della \u0160koda nel febbraio 1900, designando questi pezzi Ordnance BL 9.45\u00a0inch Howitzer Mk I. L'operazione di Sir Henry Brackenbury serviva due scopi: contrastare le trattative di un agente tedesco che operava per conto dei Boeri e acquisire un'arma da usare contro i forti che circondavano Pretoria. Gli obici infatti furono inviati in Sudafrica per essere schierati nella seconda guerra boera contro le fortificazioni di Pretoria, ma non furono necessari, sparando un solo colpo contro i boeri che attaccavano un avamposto britannico fuori dalla citt\u00e0. In seguito i \"Mk I\" furono inviati in Cina durante la ribellione dei Boxer. Al rientro in patria, ognuna delle due compagnie d'assedio aveva sparato circa 100 colpi ma non godevano di grande considerazione. Tutti i pezzi furono assegnati ad una terza compagnia, le cui esercitazioni annuali evidenziarono una serie di difetti. Furono apportate modifiche minori ma non fu possibile risolvere la criticit\u00e0 maggiore, ovvero la depressione limitata a 42\u00b0, che, consentendo solo traiettorie alte, non permetteva un fuoco accurato. Inoltre, la sostituzione della carica propellente in balistite con la cordite ridusse la gittata massima di oltre 900 m.\nIl British Army impiegava una munizione da 130 kg, lanciata a 7 km di gittata da una carica di 2,5 kg di cordite."}
{"id": "5208037", "revid": "287204", "url": "https://it.wikipedia.org/wiki?curid=5208037", "title": "Pallacanestro Brindisi 1985-1986", "text": "La Pallacanestro Brindisi 1985-1986, sponsorizzata \"Rivestoni\" prende parte al campionato italiano di Serie A2 pallacanestro. Sedici squadre in un girone unico nazionale. La Pallacanestro Brindisi con 9V e 21P, 2711 p realizzati e 2925 subiti, giunge 16\u00aa e ultima, retrocedendo cos\u00ec in Serie B\nStoria.\nDopo tre anni lascia per la seconda volta la panchina il Coach brindisino Elio Pentassuglia per passare alla Mulat Napoli prender\u00e0 il suo posto Nico Messina ex Ignis Varese e che nell'ultima stagione ha allenato la Sebastiani Rieti.\nSi trasferisce ma non di citt\u00e0 anche un'altra colonna della Pallacanestro Brindisi, dopo 7 stagioni infatti Carmine Spinosa passa alla Parmalat Brindisi insieme ai giovani Alessandro Santoro e Francesco Scarlato. Di Salvatore e Tiberi passeranno alla Libertas Lecce e Stifani alla Amaro Lucano Matera. Nuovi arrivi sono Paolo Cocchia play-guardia proveniente dalla Mens Sana Siena e Alessandro Caruso ala proveniente da Barletta. Rientrano dal prestito Rocco Casalvieri e Giuseppe Cavaliere.\nNel corso della stagione gli stranieri Marty Byrnes per scelta tecnica e Tony Zeno per infortunio saranno sostituiti con il rientrante Jim Grady e l'ala tiratrice di 2,02\u00a0cm Dan Caldwell proveniente da Malaga in Spagna. Anche il Coach Nico Messina sar\u00e0 esonerato a stagione in corso, il suo posto sar\u00e0 preso dall'assistente Giovanni Rubino. Miglior marcatore della stagione sar\u00e0 Dan Caldwell con 547 punti in 15 partite, seguito da Tony Zeno con 441 p. in 15 p. e Giuseppe Natali con 420 p. in 30 p. Nella Coppa Italia la Rivestoni sar\u00e0 eliminata nei 16esimi di finale dalla Viola Reggio Calabria (91-74/81-102).\nFonti.\nLa Gazzetta del Mezzogiorno edizione 1985-86, Superbasket edizione 1985-86\nCollegamenti esterni.\nBasket Serie A2 1985-86"}
{"id": "5208039", "revid": "1305772", "url": "https://it.wikipedia.org/wiki?curid=5208039", "title": "Collana di Exloo", "text": "La collana di Exloo (in olandese: \"kralensnoer van Exloo\") \u00e8 un celebre manufatto risalente all'incirca a 2100-1700 anni prima di Cristo (Et\u00e0 del Bronzo) e rinvenuto nel 1881 nei pressi del villaggio olandese di Eerste Exlo\u00ebrmond (dintorni di Exloo), nella provincia della Drenthe. L'originale \u00e8 conservato nel Drents Museum di Assen, mentre se ne pu\u00f2 ammirare una copia sia presso il Museum Bebinghehoes di Exloo che presso l'Hunebedcentrum di Borger.\nDescrizione.\nLa collana di Exloo \u00e8 formata da 14 perle in ambra, 25 pezzi in stagno e 4 in maiolica e da una parte in bronzo.\nStoria.\nLa collana fu rinvenuta in una torbiera nei pressi di Eerste-Exlo\u00ebrmond da J. Leutscher .\nLeutscher vendette in seguito il manufatto al Drents Museum di Assen.\nIpotesi sulle origini.\nLa collana di Exloo rappresenta una scoperta importante nell'ambito dell'archeologia dei Paesi Bassi, in quanto la variet\u00e0 di materiali che la compongono ha fatto supporre scambi commerciali gi\u00e0 all'Et\u00e0 del Bronzo con le zone del Mar Baltico, con la Cornovaglia e con l'Egitto. Sembra tuttavia pi\u00f9 probabile che l'ambra provenisse dalle coste dei Paesi Bassi."}
{"id": "5208040", "revid": "6923", "url": "https://it.wikipedia.org/wiki?curid=5208040", "title": "Toad (software)", "text": "In informatica Toad \u00e8 un software applicativo della ditta Quest usato dagli sviluppatori e amministratori di basi di dati e dagli analisti di dati per gestire basi di dati relazionali e non relazionali usando il linguaggio SQL. Si tratta di un client in grado di interfacciarsi con il DBMS attraverso un'interfaccia grafica o utilizzando un editor SQL.\nLa software house Quest \u00e8 stata acquisita da Dell nel 2012, per poi essere rivenduta nel giugno 2016 ad Elliott Management, che ne ha ripristinato il nome originale.\nAmbienti e basi di dati supportate.\nToad supporta i seguenti ambienti e basi di dati:\nToad \u00e8 disponibile sulle piattaforme Windows a 32-bit e a 64-bit, tra cui Microsoft Windows Server, Windows XP, Windows Vista, Windows 7 e 8 (32-Bit or 64-Bit). Dell software ha anche rilasciato una versione per Mac: Toad Mac Edition. Dell fornisce Toad una versione commerciale e di prova/gratuita."}
{"id": "5208043", "revid": "633110", "url": "https://it.wikipedia.org/wiki?curid=5208043", "title": "15 cm M\u00f6rser M. 80", "text": "Il 15 cm M\u00f6rser M. 80, era un obice pesante d'assedio austro-ungarico impiegato dall'Esercito imperial regio durante la prima guerra mondiale.\nL'arma, con canna in bronzo faceva parte del parco d'assedio, anche se disponeva sia di affusto da assedio che campale. L'affusto da assedio era del tipo a slitta, in acciaio, dotato di cilindro idraulico per assorbire parte del rinculo; per il trasporto, due ruote venivano montate frontalmente all'affusto, collegato poi posteriormente ad un avantreno. L'affusto da campagna era del tipo rigido ed impiegava blocchi ed un sistema di freno a corda per assorbire il rinculo. Le operazioni di caricamento richiedevano la depressione della canna ogni volta."}
{"id": "5208047", "revid": "3115", "url": "https://it.wikipedia.org/wiki?curid=5208047", "title": "Doune", "text": "Doune \u00e8 un \"burgh\" scozzese sito nell'area amministrativa di Stirling.\nSi trova nel territorio della parrocchia civile di Kilmadoch ed \u00e8 circondato dei fiumi Teith e Ardoch Burn. \nA Doune vi \u00e8 un famoso, antico castello che prende il none dal \"burgh\"."}
{"id": "5208060", "revid": "28592", "url": "https://it.wikipedia.org/wiki?curid=5208060", "title": "Adolfo II di Nassau", "text": ""}
{"id": "5208065", "revid": "1305772", "url": "https://it.wikipedia.org/wiki?curid=5208065", "title": "Tears of Rage", "text": "Tears of Rage \u00e8 un brano musicale composto nel 1967 da Richard Manuel e Bob Dylan durante il periodo di autoimposto esilio dalle scene di quest'ultimo a seguito dell'incidente motociclistico del 29 luglio 1966. La canzone venne originariamente incisa da Dylan e The Band durante le celebri \"sessioni in cantina\" dell'estate 1967, parte delle quali (inclusa questa traccia) furono pubblicate nel 1975 sull'album \"The Basement Tapes\". La Band pubblic\u00f2 la propria versione della traccia, senza la partecipazione di Dylan, sull'album \"Music from Big Pink\" del 1968.\nIl brano.\nLa canzone venne originariamente incisa nel 1967 nella cantina della casa di campagna della The Band detta \"Big Pink\", con Dylan alla voce solista. Questa registrazione (come anche il resto delle tracce incise durante le sessioni) rimase inedita per altri otto anni, fino a quando venne inclusa nell'album \"The Basement Tapes\" nel 1975, anche se ne circolavano gi\u00e0 in precedenza svariate versioni bootleg non ufficiali.\nLa prima pubblicazione ufficiale della canzone ebbe luogo nell'album di debutto della The Band \"Music from Big Pink\" nel 1968, senza la partecipazione di Dylan e con Richard Manuel al canto.\nCover.\nIl brano \u00e8 stato reinterpretato da numerosi artisti, tra i quali: Jimi Hendrix (nell'album \"\"), Gene Clark, Jerry Garcia, Ian &amp; Sylvia, Albert Lee, Marty Ehrlich, Karate, Barbara Dickson, Bob Margolin, Totta N\u00e4slund e Chantal Kreviazuk. Joan Baez ne registr\u00f2 una versione a cappella."}
{"id": "5208068", "revid": "767487", "url": "https://it.wikipedia.org/wiki?curid=5208068", "title": "Neisha", "text": "Dopo aver collaborato con diversi gruppi pop e rock sloveni, dal 2005 intraprende l'attivit\u00e0 di solista."}
{"id": "5208073", "revid": "773636", "url": "https://it.wikipedia.org/wiki?curid=5208073", "title": "Villa di Domiziano", "text": ""}
{"id": "5208084", "revid": "84184", "url": "https://it.wikipedia.org/wiki?curid=5208084", "title": "Man on the Run (album)", "text": "Man on the Run \u00e8 il sesto album discografico in studio del gruppo musicale alternative rock britannico Bush, pubblicato nel 2014.\nSviluppo.\nLa band ha trascorso due anni in tour a sostegno del loro album precedente, \"The Sea of Memories\", prima di tornare in studio nel 2013 per registrare nuova musica. Il chitarrista-cantante Gavin Rossdale ha scritto la maggior parte di \"Man on the Run\" nel suo studio a Los Angeles. In un'intervista con Yahoo! Musica pubblicata il 19 agosto 2014, Rossdale ha descritto il processo di scrittura dell'album:\n\"\"Dicono che la cosa pi\u00f9 difficile per un cantautore sia trovare l'ispirazione perlo scrivere : mi sento ancora \"inesperto\" nei confronti della musica, quindi \u00e8 sempre un processo naturale scrivere molte canzoni, \u00e8 un grande viaggio di scoperta. Mi diverto a farlo, adoro il mio lavoro, mi tuffo dentro. Ho una raccolta di testi che ho scritto negli ultimi due anni ... Ho un file e ogni giorno mi immergo in questo e e quello e vedo se c'\u00e8 qualcosa che posso salvare, poi penso al tempo e alla sensazione delle canzoni e al modo in cui si adatta al mio umore per quel giorno.\"\nRossdale dice che l'album \u00e8 stato scritto con il live show della band in mente. In un'intervista con USA Today, ha dichiarato, \"Ogni canzone che scrivo deve essere in grado di coesistere con alcune grandi canzoni nella nostra scaletta che le persone sono arrivate ad accettare come parte del tessuto dei Bush. Non c'\u00e8 una canzone su il nuovo disco che non verr\u00e0 tradotta dal vivo.\"\"\nRiguardo all'approcio all'album, Rossdale ha detto:\n\"Mi sono avvicinato all'intero disco dal punto di vista dal vivo, pensando alla Electronic dance music e domandandomi il perch\u00e9 ci si perde nella EDM. Cos'\u00e8, una trib\u00f9? Che cosa sta succedendo l\u00ec? \u00c8 quel momento quando ad Ibiza dove 10.000 persone sollevano le mani in alto, nell'aria e si perdono nella musica diventando una cosa sola.\"\nA causa di problemi logistici di programmazione, le sessioni di registrazione dell'album sono state suddivise tra lo Studio 606 a Los Angeles e la NRG Recording Studios a North Hollywood, in California. Le canzoni dello Studio 606 sono state prodotte da Nick Raskulinecz, mentre le tracce registrate al NRG sono state prodotte da Jay Baumgardner. Con il background di Raskulinecz nel metal e nell'hard rock, Rossdale dice che pensava che Raskulinecz \"\"non mi avrebbe mai permesso di diventare troppo sentimentale, sonicamente o liricamente, pensavo che avrebbe mantenuto un'approcio muscoloso, vivo e selvaggio, che \u00e8 quello che volevo veramente\".\" Durante la registrazione, la band ha combinato suoni futuristici usando la moderna tecnologia da studio pur avendo una \"mentalit\u00e0 da garage\", usando chitarre vintage e vecchi amplificatori.\nRossdale ha inoltre dichiarato a Rolling Stone che il titolo \u00e8 \"inteso come una sensazione generale riguardante una parte della mia vita e riguardo alle persone che ho incontrato. Sembra che le porte si chiudano sempre e tutti stiano cercando di chiudersi in se stessi. Ho sempre avuto la sensazione che tutti siano in fuga...\"\nTracce.\nTutte le tracce sono scritte da Gavin Rossdale."}
{"id": "5208088", "revid": "436907", "url": "https://it.wikipedia.org/wiki?curid=5208088", "title": "Brani musicali dei Linkin Park", "text": "Quella che segue \u00e8 una lista dei brani musicali dei Linkin Park, gruppo musicale statunitense formatosi ad Agoura Hills nel 1996 e fino al 20 luglio 2017 composto da Chester Bennington, Mike Shinoda, Brad Delson, Phoenix, Rob Bourdon e Joe Hahn.\nIn essa sono inclusi tutti i brani tratti dai sette album in studio pubblicati dal gruppo tra il 1997 e il 2020, con l'aggiunta delle tracce bonus inedite e delle demo pubblicate negli EP destinati agli iscritti al fan club Linkin Park Underground. Sono inoltre omesse tutte le prime versioni di brani gi\u00e0 pubblicati e i remix dei brani originari."}
{"id": "5208089", "revid": "767487", "url": "https://it.wikipedia.org/wiki?curid=5208089", "title": "Blind Gods and Revolutions", "text": "Blind Gods and Revolutions \u00e8 il quarto album studio della band hard rock/heavy metal Essenza, pubblicato nel 2014 per la SG Records L'album \u00e8 stato registrato negli Essenza Studio di Spongano (Le) da Alessandro Rizzello. Tutti i brani sono di Carlo Rizzello e arrangiati dal trio al completo. La copertina del disco \u00e8 stata disegnata da Katia Luzio, le foto della band sono di Daniela Errico, le illustrazioni interne del batterista della band Paolo Colazzo.\nFormazione.\nCarlo Rizzello - voce e chitarra\nAlessandro Rizzello - basso\nPaolo Colazzo - batteria"}
{"id": "5208090", "revid": "196390", "url": "https://it.wikipedia.org/wiki?curid=5208090", "title": "Cliffhanger narrativo", "text": ""}
{"id": "5208092", "revid": "124792464", "url": "https://it.wikipedia.org/wiki?curid=5208092", "title": "Louis Wagner", "text": "Carriera.\nCalciatore.\nGioc\u00f2 come difensore nel , partecipando alla fortunata cavalcata che port\u00f2 i rossoneri allo scudetto del 1901: in quella stagione, scese in campo nella semifinale di Torino contro la . Fu parte poi anche dell'undici titolare che l'anno successivo perse la finale del campionato a Genova contro il .\nPilota automobilistico.\nWagner inizi\u00f2 a correre in automobile in giovane et\u00e0, vincendo nel 1903 il Circuito delle Ardenne, categoria voiturette, al volante di una Darracq. L'anno dopo, sempre con una Darracq, prese parte alla Coppa Gordon Bennett in Germania, e nel 1905 fu eliminato in qualifica al Circuito dell'Alvernia di Clermont-Ferrand. Nel 1906 vinse la Coppa Vanderbilt al volante di una Darracq 120 sul circuito di Long Island. Nel 1907 arriv\u00f2 quinto al Kaiserpreis e, l'anno dopo, vinse la prima edizione del Gran Premio degli Stati Uniti, al volante di una FIAT. Dopo una pausa, dovuta al suo impegno come aviatore, Wagner torn\u00f2 a gareggiare arrivando secondo con una Mercedes al Gran Premio di Francia 1914, preceduto da Christian Lautenschlager. Dopo la guerra, torn\u00f2 in pista alla 500 miglia di Indianapolis del 1919 guidando una Ballot, ma si dovette ritirare al 45\u00ba giro per la rottura di un cerchione. Nel 1924 fece parte della squadra dell'Alfa Romeo (equipaggiata con il modello P2) con Antonio Ascari e Giuseppe Campari. Due anni dopo, vinse con Robert S\u00e9n\u00e9chal la prima edizione del Gran Premio di Gran Bretagna, guidando una Delage 155B. In agosto vinse il Gran Premio di La Baule su una Delage 2LCV.\nOltre che ai Gran Premi, Wagner prese parte anche alla 24 ore di Le Mans.\nL'esperienza nell'aviazione.\nLouis Wagner lavor\u00f2 come pilota per la Hanriot, vincendo numerose competizioni nel 1910, prima di tornare all'automobilismo."}
{"id": "5208093", "revid": "633110", "url": "https://it.wikipedia.org/wiki?curid=5208093", "title": "\u0160koda 35 cm K14", "text": "Lo \u0160koda 35\u00a0cm K14 era un cannone navale austro-ungarico progettato per armare le navi da battaglia classe \"Ersatz Monarch\". Le navi non furono mai realizzate ed i cannoni prodotti furono impiegati come artiglieria pesante da assedio durante la prima guerra mondiale con la denominazione 35\u00a0cm Marinekanone L/45 M. 16.\nStoria.\nQuesto cannone fu sviluppato dalla \u0160koda come armamento primario in torre corazzata delle previste quattro navi da battaglia classe \"Ersatz Monarch\" della k.u.k. Kriegsmarine. Su ogni nave erano previsti 10 cannoni in due torri trinate e due binate. Prima della fine della guerra furono ordinate 11 di queste bocche da fuoco per equipaggiare la prima unit\u00e0 navale ordinata. Quando l'ordine per la nave fu cancellato, la produzione dei cannoni continu\u00f2 comunque per l'artiglieria superpesante d'assedio dell'Imperial regio Esercito austro-ungarico.\nIl primo cannone e la relativa gru a portale di assemblaggio erano pronti alla consegna il 28 maggio 1915, ma non fu testato prima di aprile 1916. Poco dopo il pezzo fu inviato sul fronte italiano ed installato presso la stazione ferroviaria di Calceranica al Lago, presso il lago di Caldonazzo, dove spar\u00f2 122 colpi prima di tornare negli impianti \u0160koda il 30 maggio 1916 per la revisione. Soprannominato dalle truppe \"Lange Georg\", fu assegnato al supporto della Strafexpedition per colpire il centro di comando italiano di Asiago, ritenuto fino ad allora fuori dalla portata delle artiglierie austro-ungariche. I proiettili dovevano superare una catena montuosa di oltre 2000 metri e la potenza di fuoco era tale che i serventi attivavano una sirena prima di ogni colpo per avvisare gli abitanti intorno alla batteria di aprire le finestre per evitare che l'onda d'urto le mandasse in frantumi.\nIl secondo \"M. 16\" fu inviato sul fronte rumeno per appoggiare l'attraversamento del Danubio nel novembre 1916, ma spar\u00f2 pochi colpi prima di essere ritirato. Secondo fonti della \u0160koda, a maggio del 1917 il cannone \"N. 1\" era tornato al fronte, il \"N. 2\" era stato consegnato, il \"N. 3\" era completato (fu testato il 18 maggio), il \"N. 4\" era a fine lavorazione; i restanti 7 pezzi si trovavano a differenti stadi di completamento. Anche il \"N. 2\" fu inviato sul fronte italiano alla fine di agosto del 1917, a Santa Croce, a nord di Trieste; pronto al fuoco il 23 settembre contro le batterie costiere italiane tra Grado e l'estuario dell'Isonzo, entr\u00f2 in azione sul golfo di Trieste il 18 ottobre.\nIl destino dei quattro cannoni alla fine delle ostilit\u00e0 non \u00e8 chiaro. Uno fu catturato dagli italiani, uno dai francesi (il \"N. 4\", consegnato poco prima dell'armistizio) ed uno dai serbi. I primi due furono dismessi, mentre i serbi ebbero in servizio il cannone nel periodo interbellico.\nTecnica.\nLa situazione non permise di sviluppare un affusto appropriato per l'uso terrestre. Il pezzo veniva messo in batteria su una piattaforma d'acciaio rivestita da travi di legno. Per il brandeggio tutto il pezzo doveva essere spostato con l'uso di verricelli. L'assemblaggio richiedeva una gru a portale da 100 tonnellate. Venne pianificata per dopo la guerra la trasformazione in cannone ferroviario, ma lo scioglimento dell'Austria-Ungheria fece sfumare ogni piano."}
{"id": "5208097", "revid": "110157", "url": "https://it.wikipedia.org/wiki?curid=5208097", "title": "Secondo quartiere popolare della Societ\u00e0 Umanitaria", "text": "Il Secondo quartiere popolare della Societ\u00e0 Umanitaria o, nella sua iniziale denominazione, II quartiere popolare \u00e8 un complesso di edilizia residenziale pubblica di Milano costruito fra l'ottobre del 1908 e il novembre del 1909 dalla Societ\u00e0 Umanitaria su progetto dell'architetto Giovanni Broglio.\nStoria.\nIl quartiere venne realizzato tre anni dopo la costruzione del Primo quartiere popolare della Societ\u00e0 Umanitaria \"gemello\" di via Solari come continuazione del progetto volto alla consegna di edifici abitativi popolari di nuova concezione in favore degli operai milanesi. La costruzione del quartiere fu portata a termine in poco pi\u00f9 di un anno e le abitazioni vennero consegnate il 21 novembre 1909 ai primi milleduecento inquilini.\nIl quartiere occupa un unico isolato su un terreno dell'area allora denominata \"Le Rottole\", oggi viale Lombardia, alla periferia nord est della citt\u00e0; si sviluppava all'epoca della costruzione in dodici fabbricati residenziali per un totale di 214 appartamenti di diverse combinazioni (16 alloggi da un locale, 19 da un locale e servizio, 8 da un locale e mezzo, 10 alloggi da due locali, 45 da 2 locali e servizio, 4 da 2 locali e mezzo, 74 alloggi da due locali e mezzo con servizio, 38 alloggi da tre locali e servizio.\nSimilmente a quanto gi\u00e0 accaduto per gli alloggi della via Solaro (oggi via Solari), anche il quartiere popolare di viale Lombardia risponde alla nuova necessit\u00e0 di costruire case popolari per gli strati pi\u00f9 umili della popolazione seguendo per\u00f2 le pi\u00f9 moderne misure igieniche, le nuove convinzioni in tema di salubrit\u00e0 degli ambienti domestici e il disegno di fornire questa nuove case popolari di servizi pubblici assolutamente innovativi e non prima immaginabili in case costruite per gli operai: scriveva il bollettino dell'Umanitaria nel 1909: \u00abLe Case Popolari dell'Umanitaria non costituiscono soltanto il modesto contributo alla soluzione del pi\u00f9 aspro problema economico della citt\u00e0, il problema della abitazione. In esse vive un piccolo mondo operaio, il quale nell'ambiente pi\u00f9 sano e pi\u00f9 bello e nelle istituzioni che in esso sono racchiuse trova insieme al benessere fisico, il benessere morale, lo svago, il divertimento, il sollievo dello spirito, l'educazione dell'animo, l'istruzione dell'intelletto. Le Case estendono e completano l'opera multiforme della Societ\u00e0 Umanitaria, opera che per vie diverse e in vari modi tende sempre al fine ultimo di assistere, elevare ed educare le classi meno favorite dalla fortuna\u201d."}
{"id": "5208104", "revid": "293377", "url": "https://it.wikipedia.org/wiki?curid=5208104", "title": "Primus &amp; the Chocolate Factory with the Fungi Ensemble", "text": "Primus &amp; the Chocolate Factory with the Fungi Ensemble \u00e8 l'ottavo album discografico in studio del gruppo musicale rock statunitense Primus, pubblicato nel 2014.\nIl disco.\nSi tratta di un rifacimento della colonna sonora del film \"Willy Wonka e la fabbrica di cioccolato\" (1971).\nIl disco \u00e8 stato pubblicato nell'ottobre 2014 e segna il ritorno del batterista Tim Alexander che mancava dal disco \"Tales from the Punchbowl\" (1995)."}
{"id": "5208110", "revid": "348618", "url": "https://it.wikipedia.org/wiki?curid=5208110", "title": "Aggie Kukulowicz", "text": "Biografia.\nCarriera nell'hockey su ghiaccio.\nFiglio di immigrati provenienti dalla Polonia, Kukulowicz cominci\u00f2 a praticare l'hockey su ghiaccio all'et\u00e0 di sette anni.\nSi mise poi in luce nelle leghe giovanili Manitoba Junior Hockey League (coi Brandon Wheat Kings, stagione 1950-1951) e Quebec Junior Hockey League (dal 1951 coi Quebec Citadelles), tanto da essere messo sotto contratto dai New York Rangers in NHL, con cui tuttavia disput\u00f2 solo quattro incontri: tre nella stagione 1952-1953, mettendo a segno una rete nella sua gara d'esordio, ed uno nella stagione successiva.\nNegli anni successivi, fino al 1959, gioc\u00f2 perlopi\u00f9 in una lega professionistica minore, la Western Hockey League, anche dopo essere stato ceduto nel 1955 dai Rangers ai Detroit Red Wings (con cui mai scese su ghiaccio).\nGioc\u00f2 poi anche in altre \"minors\", in particolare in International Hockey League, con i St. Paul Saints (1959-1961, vincendo entrambi i campionati) e i Minneapolis Millers (1961-1962), per poi dedicarsi, a partire dal 1962, all'hockey \"seniores\".\nBreve esperienza in panchina.\nNel 1965 ebbe la sua unnica esperienza da allenatore sulla panchina di una squadra polacca, il GKS Katowice. Al termine della stagione, tuttavia, decise di abbandonare questa attivit\u00e0 e torn\u00f2 in Canada, dove trov\u00f2 un impiego come addetto ai bagagli per Air Canada.\nLa carriera in Air Canada.\nDopo circa un anno di lavoro al deposito bagagli, l'azienda richiese se qualcuno dei dipendenti parlasse polacco. Kukulowicz si present\u00f2 e, nel giro di poche ore, si ritrov\u00f2 a fare da interprete in un incontro fra il primo ministro canadese ed il suo omologo polacco. Quando la dirigenza di Air Canada scopr\u00ec che, oltre al polacco, Kukulowicz parlava fluentemente ucraino, ceco e russo, fu trasferito a Mosca, dove gli venne affidato il locale ufficio.\nIl ritorno all'hockey per le Summit Series.\nNel 1969 ebbe modo di conoscere Alan Eagleson, che stava cercando di organizzare le Summit Series: Kukulowicz venne coinvolto in qualit\u00e0 di interprete sia durante l'organizzazione che poi, nel corso del torneo, per la nazionale canadese. Questo suo ruolo gli valse il soprannome di \"Henry Kissinger dell'hockey su ghiaccio\".\nLa collaborazione con la IIHF.\nTornato in Canada si stabil\u00ec a Toronto, dove si occup\u00f2 del marketing sportivo di Air Canada. Parallelamente, dal 1975 al 1993 ebbe a collaborare stabilmente con la Federazione internazionale di hockey su ghiaccio e fu presente a diverse edizioni della Canada Cup e del campionato del mondo in qualit\u00e0 di interprete.\nIn virt\u00f9 del suo straordinario contributo allo sviluppo dell'hockey su ghiaccio internazionale, Kukulowicz fu insignito del Paul Loicq Award nel 2004.\n\u00c8 morto il 26 settembre 2008 a Toronto, a causa di un infarto."}
{"id": "5208122", "revid": "92105", "url": "https://it.wikipedia.org/wiki?curid=5208122", "title": "Belau loba klisiich er a kelulul", "text": ""}
{"id": "5208124", "revid": "94404215", "url": "https://it.wikipedia.org/wiki?curid=5208124", "title": "Monika Wejnert", "text": "Carriera.\nNel corso della sua carriera ha vinto un titolo ITF di singolare. Nei tornei del Grande Slam ha ottenuto i suoi migliori risultati raggiungendo il primo turno nel singolare all'Australian Open nel 2009."}
{"id": "5208132", "revid": "287204", "url": "https://it.wikipedia.org/wiki?curid=5208132", "title": "Z-Wave", "text": "Z-Wave \u00e8 un protocollo wireless progettato appositamente per la domotica, il cui ambito di utilizzo comprende l'automazione negli ambienti residenziali, commerciali, ricettivi e assistenziali e le cui applicazioni spaziano dalla domotica alla telesorveglianza e alla telemedicina, per continuare con l'intrattenimento domestico, il controllo accessi, i sistemi di efficientamento e di risparmio energetico.\nIntroduzione.\nZ-Wave venne inizialmente sviluppato nel 2001 dalla startup danese Zen-Sys, poi acquisita nel 2008 dall'azienda americana Sigma Designs, con il tempo \u00e8 poi diventato uno standard internazionale per la realizzazione di reti mesh interoperabili e a bassa potenza. Il protocollo supporta la comunicazione bidirezionale tra i dispositivi abilitati, permettendo a prodotti di costruttori diversi di funzionare assieme in modo trasparente.\nZ-Wave utilizza un flusso di dati ridotto per scelta progettuale. Questa scelta permette di ottenere una comunicazione a bassa latenza con una velocit\u00e0 di trasmissione dei dati fino a 100 kbps. Z-Wave fa dell'interoperabilit\u00e0 dei prodotti di diversi costruttori uno dei propri punti di forza e persegue tale obiettivo anche tramite un processo di certificazione dei dispositivi. L'ecosistema Z-Wave \nannovera nel 2018 pi\u00f9 di duemilaquattrocento prodotti certificati.\nZ-Wave opera attorno ai 900\u00a0MHz. L'utilizzo di tale banda di frequenze permette di evitare le interferenze con sistemi Wi-Fi, Bluetooth e con gli altri sistemi che operano nella banda dei 2.4\u00a0GHz ed inoltre fa s\u00ec che il segnale Z-Wave attraversi le pareti degli edifici con maggiore facilit\u00e0 rispetto al segnale Wi-Fi, assicurando una trasmissione dei messaggi pi\u00f9 efficiente ed affidabile.\nSpecifiche Radio.\nIn tutta Europa le unit\u00e0 Z-Wave possono operare alla stessa frequenza di 868.4\u00a0MHz, all'interno della banda non licenziata SRD860 che prevede una trasmissione con un duty cycle del 1% e una potenza irradiata efficace (ERP) massima di 25\u00a0mW. I dispositivi Z-Wave devono rispettare dei limiti ancora pi\u00f9 stringenti di quelli normativi, evitando cos\u00ec problemi di inquinamento elettromagnetico. Nel resto del mondo le frequenze impiegate sono leggermente diverse anche se sempre attorno ai 900\u00a0MHz. \nI livelli MAC e fisico del protocollo, sono stati adottati dall'ITU e costituiscono in larga parte lo standard T G.99593 la cui evoluzione \u00e8 affidata a un'organizzazione composta da pi\u00f9 di 700 membri denominata Z-Wave Alliance. Tale adozione permetter\u00e0 un'ulteriore accelerazione nella diffusione dello standard.\nDescrizione di una rete Z-Wave.\nI nodi di una rete Z-Wave si possono dividere innanzi tutto in due macro categorie: nodi controllori e nodi slave. \nPer poter creare una rete Z-Wave almeno uno dei suoi nodi dev'essere un controllore. Una singola rete Z-Wave pu\u00f2 estendersi fino a 232 nodi.\nCiascuna rete Z-Wave \u00e8 identificata da un Network ID (chiamato anche Home ID) che ha una lunghezza di 32 bit e che identifica tutti i nodi appartenenti alla stessa rete: infatti nodi con diversi Network ID non possono comunicare tra loro. Ciascun dispositivo all'interno di ciascuna rete \u00e8 identificato da un Node ID che ha una lunghezza di 8 bit, rappresenta l'indirizzo del nodo all'interno della rete e viene assegnato a ciascun dispositivo dal controllore, durante il cosiddetto processo di inclusione. \nIl controllore usato per includere il primo nodo \u00e8 designato automaticamente come Controllore Primario ed ha il compito di includere ed escludere tutti i successivi nodi della rete. Il controllore primario impone il proprio Home ID a tutti i nodi della rete e assegna a ciascuno di loro un Node ID univoco. Essere un Controllore Primario \u00e8 solo un ruolo, infatti qualunque controllore pu\u00f2 essere il Primario, ma ovviamente solo un controllore alla volta pu\u00f2 esserlo. Ulteriori controllori possono essere aggiunti alla rete man mano che la stessa cresce e questi saranno Controllori Secondari. In un normale appartamento \u00e8 di norma sufficiente un unico controllore mentre l'utilizzo di controllori secondari pu\u00f2 essere utile in caso di installazioni pi\u00f9 complesse e articolate.\nIn generale i controllori permettono di eseguire le configurazioni della rete: inclusioni ed esclusioni, configurare le associazioni, definizione della tabella di instradamento dei nodi (Routing Table) (vedi Topologia e instradamento). \nI controllori possono avere diverse implementazioni: chiavetta USB, telecomando, software multipiattaforma (Microsoft Windows, Linux, Mac OS, etc.), router e infine dispositivi IP dedicati.\nConfigurazione di una rete Z-Wave.\nPer aggiungere o rimuovere un dispositivo da una rete Z-Wave bisogna eseguire delle specifiche procedure chiamate \"Inclusione\" ed \"Esclusione\". Entrambe le procedure vengono iniziate con delle opportune azioni, definite dai rispettivi produttori, da compiere sia sul nodo da includere (o escludere) che sul controllore. Per gli slave queste azioni possono consistere in una sequenza di click su un pulsante fisico o in una combinazione di click su pi\u00f9 pulsanti del dispositivo stesso, mentre per i controllori tipicamente l'azione da fare consiste nella scelta di un opportuno comando sull'interfaccia web con cui si accede al controllore. \nLa procedura di inclusione/esclusione \u00e8 iniziata dal controllore e per proseguire ha bisogno che il dispositivo che dovr\u00e0 essere rimosso o aggiunto alle rete entri nello stato di denominato \u201clearning mode\u201d durante il quale il dispositivo slave trasmette in broadcast (quindi a tutta la rete) le sue informazioni di nodo (Home ID e Node ID) che per un dispositivo non ancora incluso sono rispettivamente un numero casuale e zero. \nDurante la procedura di inclusione il controllore risponder\u00e0 inviando l'Home ID e il Node ID al dispositivo slave, che essendo appunto in learning mode, accetter\u00e0 tali valori usandoli per aggiornare le proprie informazioni di nodo. La procedura di inclusione deve essere eseguita solo una volta, dopodich\u00e9 il dispositivo risulta sempre riconosciuto dal controllore e deve essere ovviamente ripetuta per ciascun dispositivo che si desidera includere nella rete. \nDurante la procedura di esclusione, una volta che il controllore ha identificato il dispositivo da escludere tramite la ricezione dei messaggi \u201cbroadcast\u201d del dispositivo che \u00e8 stato messo in learning mode, procede alla rimozione di tutte le informazioni relative al dispositivo. Il dispositivo dal canto suo azzera tutte le sue informazioni di rete, configurazioni e personalizzazioni e imposta il suo Node ID a zero ed il Network id ad un numero casuale, pronto per essere nuovamente incluso in una rete.\nI dispositivi di una rete Z-Wave possono supportare la Network Wide Inclusion che offre la possibilit\u00e0 di includere un dispositivo in una rete anche se questo non \u00e8 in connessione diretta con il controllore. \u00c8 inoltre possibile che un dispositivo non inizializzato vada automaticamente in Network Wide Inclusion appena lo si alimenta senza bisogno di nessuna azione da parte dell'utente.\nTopologia e instradamento.\nZ-Wave utilizza una topologia di rete mesh (a maglia) di tipo source-routed, in cui il percorso dei dati \u00e8 definito dal nodo sorgente. \nDue sotto categorie di Nodi Slave sono i Routing Slave e i nodi Enhanced Routing Slave che possono contenere un certo numero di percorsi preconfigurati, che vengono assegnati loro dal controllore e pertanto sono capaci di iniziare una comunicazione.\nL'affidabilit\u00e0 di una rete Z-Wave deriva dal fatto che la trasmissione di un messaggio da un nodo all'altro pu\u00f2 avvenire con una comunicazione radio diretta oppure in maniera indiretta appoggiandosi alla capacit\u00e0 dei nodi di funzionare da ripetitori; i nodi sono in grado di ritrasmettere i messaggi in modo da garantire la connettivit\u00e0 creando una rete mesh con pi\u00f9 percorsi possibili. In tal modo una rete Z-Wave pu\u00f2 anche avere una estensione molto maggiore della portata radio di una singola unit\u00e0. Infatti i dispositivi sono in grado di comunicare gli uni con gli altri usando i nodi intermedi per aggirare eventuali ostacoli o raggiungere quei nodi della rete Z-Wave fuori dalla portata diretta.\nAssociazioni di dispositivi Z-Wave.\nQuando due nodi sono inclusi nella stessa rete \u00e8 anche possibile associarli tra loro. La dicitura \u201cA \u00e8 associato a B\u201d significa che A \u00e8 sotto il controllo di B. Ad esempio: A potrebbe essere un dispositivo che comanda una lampada e B un sensore di luminosit\u00e0 che la fa accendere automaticamente.\nLe Associazioni sono state introdotte per permettere ai nodi che possono iniziare una comunicazione, di controllare un altro nodo della rete senza necessit\u00e0 dell'intervento di un controllore. In questo senso semplificano l'interazione tra due nodi e riducono il tempo fra l'invio del comando e l'intervento del dispositivo controllato.\nOgni dispositivo pu\u00f2 avere uno o pi\u00f9 gruppi di associazione logicamente distinti fra loro. Le associazioni rendono la rete pi\u00f9 veloce e pi\u00f9 robusta perch\u00e9 una volta configurate tramite il controllore, non richiedono pi\u00f9 il controllore stesso per funzionare: il controllore potrebbe essere anche spento e tutto funzionerebbe ugualmente."}
{"id": "5208134", "revid": "599013", "url": "https://it.wikipedia.org/wiki?curid=5208134", "title": "Yuan Meng", "text": "Carriera.\nNel corso della sua carriera ha vinto 4 titolo ITF di singolare e uno di doppio. Nei tornei del Grande Slam ha ottenuto i suoi migliori risultati raggiungendo il secondo turno nel singolare all'Australian Open nel 2006 e nel 2008.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5208135", "revid": "125931271", "url": "https://it.wikipedia.org/wiki?curid=5208135", "title": "Amici di Maria De Filippi (quattordicesima edizione, fase iniziale)", "text": "La quattordicesima edizione di \"Amici di Maria De Filippi\" \u00e8 andata in onda dal 22 novembre 2014 al 28 marzo 2015.\nSi inizia con la formazione della classe, su Canale 5 con lo speciale del sabato condotto da Maria De Filippi nel primo pomeriggio. Le strisce quotidiane sono disponibili su Witty TV e a partire da gennaio 2015 vanno in onda su Real Time.\nDa quest'edizione \"Amici\" va in onda anche il luned\u00ec pomeriggio, con una puntata registrata dopo lo speciale del sabato. I casting vanno in onda su Real Time dal 3 al 21 novembre 2014.\nNuovo lo studio in cui va in onda il programma, pi\u00f9 grande, ispirato ad un'arena; non ci sono pi\u00f9 i banchi.\nTabellone della gara a squadre.\nLegenda:\n\u00a0\u00a0\u00a0\u00a0 Concorrente nella squadra vincente\n\u00a0\u00a0\u00a0\u00a0 Concorrente nella squadra perdente\n\u00a0C\u00a0 Capitano di una delle due squadre\nGiudicato inschierabile\n Sfida\n Sfida immediata\n Proposta di eliminazione\n Rimani\n- Non sottoposto a verifiche\nN.D. Non schierato\nN Concorrente nominato dagli altri per l'eliminazione\n\u00a0\u00a0\u00a0\u00a0 Vince la sfida\n\u00a0\u00a0\u00a0\u00a0 Ritirato/Infortunato\n\u00a0\u00a0\u00a0\u00a0 Eliminato\n\u00a0\u00a0\u00a0\u00a0 Salvato dagli altri professori\n\u00a0\u00a0\u00a0\u00a0 Pareggio nella sfida\n\u00a0\u00a0\u00a0\u00a0 Non scelto momentaneamente dai direttori artistici\n\u00a0\u00a0\u00a0\u00a0 Concorrente in sfida\n\u00a0\u00a0\u00a0\u00a0 Accede al serale\n Viene esaminato ma non accede ancora al serale\n Non supera l'esame per l'accesso al serale\n Supera l'esame per l'accesso al serale\n Viene sottoposto a un esame davanti ai direttori artistici\n Sfida interna\n Sospensione\n Scelto da Elisa / Sceglie la squadra blu\n Scelto da Emma / Sceglie la squadra bianca\nTabellone delle verifiche.\nLegenda:\n\u00a0\u00a0\u00a0\u00a0 Non candidato a sottoporsi a verifiche poich\u00e9 fa parte della squadra vincente\n\u00a0\u00a0\u00a0\u00a0 Candidato a sottoporsi a una verifica poich\u00e9 fa parte della squadra perdente\n\u00a0\u00a0\u00a0\u00a0 Giudicato inschierabile\n\u00a0\u00a0\u00a0\u00a0 In sfida\n\u00a0\u00a0\u00a0\u00a0 In sfida immediata\n\u00a0\u00a0\u00a0\u00a0 Vince la sfida\n\u00a0\u00a0\u00a0\u00a0 Proposto/a per l'eliminazione, ma salvato dagli altri professori\n\u00a0\u00a0\u00a0\u00a0 Riconfermato\n\u00a0\u00a0\u00a0\u00a0 Entra nella scuola\n\u00a0\u00a0\u00a0\u00a0 Sospensione\n\u00a0\u00a0\u00a0\u00a0 Sfida interna\n\u00a0\u00a0\u00a0\u00a0 Sostiene un esame davanti ai direttori artistici\n Giudizio espresso da Di Michele\n Giudizio espresso da Zerbi\n Giudizio espresso da Sarcina\n Giudizio espresso da Di Francesco\n Proposta di eliminazione da parte dei compagni\n Giudizio espresso da Celentano\n Giudizio espresso da Garrison\n Giudizio espresso da Peparini\n Giudizio espresso da Kledi\n Semaforo verde\n Semaforo giallo\n Semaforo rosso\nSettimane.\nSettimana 1.\nDurante la puntata del 29 novembre sono stati scelti come capitani delle due squadre Silvia Boreale e Mattia Briga.\nA giudicare le sfide per il canto \u00e8 Francesco Sarcina, per il ballo Veronica Peparini.\nVince la squadra di Silvia per 7 a 2.\nA seguito della sconfitta della squadra di Briga, Kledi Kadiu propone l'eliminazione del ballerino Danilo Aiello.\nOspiti della puntata: Alessandra Amoroso\nSettimana 2.\nDurante la puntata del 6 dicembre si \u00e8 svolto l'esame del ballerino Danilo Aiello che con il consenso di tutti i professori viene eliminato dalla scuola. Sono stati scelti come capitani delle due squadre Michele Nocca e Antonio Camilli.\nA giudicare le sfide per il canto \u00e8 Francesco Sarcina, per il ballo Alessandra Celentano.\nVince la squadra di Michele per 5 a 4.\nA seguito della sconfitta della squadra di Antonio, Rudy Zerbi manda in sfida la band La Gente.\nOspiti della puntata: Giorgia\nSettimana 3.\nDurante la puntata del 13 dicembre si \u00e8 svolta la sfida della band La Gente contro il cantante Esteban Morales, con la vittoria di quest'ultimo. Sono stati scelti come capitani delle due squadre Leslie Sackey e Simone Baroni.\nA giudicare le sfide per il canto \u00e8 Rudy Zerbi, per il ballo Alessandra Celentano.\nVince la squadra di Simone per 5 a 3.\nA seguito della sconfitta della sua squadra, Leslie \u00e8 in sfida; Kledi propone l'eliminazione del ballerino Michele Nocca che per\u00f2 viene salvato da Garrison.\nOspiti della puntata: Ambra Angiolini, Lillo &amp; Greg.\nSettimana 4.\nDurante la puntata del 10 gennaio si \u00e8 svolta la sfida del cantante Leslie Sackey contro la band The Kolors, con la vittoria del gruppo. Sono stati scelti come capitani delle due squadre Silvia Boreale e Mattia Briga.\nA giudicare le sfide per il canto \u00e8 Francesco Sarcina, per il ballo Alessandra Celentano.\nVince la squadra di Briga per 5 a 4.\nA seguito della sconfitta della sua squadra, Silvia va in sfida.\nSettimana 5.\nDurante la puntata del 17 gennaio si \u00e8 svolta la sfida del rapper Mattia Briga contro Cristiano, con la vincita di Briga. Sono stati scelti come capitani delle due squadre Simone Baroni ed Esteban Morales.\nA giudicare le sfide per il canto \u00e8 Grazia Di Michele, per il ballo Alessandra Celentano.\nVince la squadra di Esteban per 5 a 4.\nA seguito della sconfitta della sua squadra, Simone va in sfida.\nOspiti della puntata: Giulia Michelini e i Dear Jack\nSettimana 6.\nDurante la puntata del 24 gennaio si \u00e8 svolta la sfida del ballerino Simone Baroni contro Marco, con la vincita di Simone. Sono stati scelti come capitani delle due squadre Stash dei The Kolors e Paola Marotta.\nA giudicare le sfide per il canto \u00e8 Carlo Di Francesco, per il ballo Kledi Kadiu.\nVince la squadra di Stash per 5 a 4.\nA seguito della sconfitta della sua squadra, Paola va in sfida.\nSi sono svolto inoltre gli esami dei tre concorrenti nominati dagli stessi allievi per l'eliminazione. Con l'unanimit\u00e0 Luana lascia la scuola, mentre Briga viene salvato da tutti i professori e Michele solo da Garrison.\nOspiti della puntata: Annalisa\nSettimana 7.\nDurante la puntata del 31 gennaio si \u00e8 svolta la sfida della cantante Paola Marotta contro Giulia, con la vincita di Paola. Sono stati scelti come capitani delle due squadre Mattia Briga e Giorgio Albanese.\nA giudicare le sfide per il canto \u00e8 Rudy Zerbi, per il ballo Garrison.\nVince la squadra di Briga per 5 a 3.\nA seguito della sconfitta della sua squadra, Giorgio va in sfida.\nSi sono svolto inoltre gli esami dei tre concorrenti nominati dagli stessi allievi per l'eliminazione. Cristina ed Esteban vengono salvati da tutti i professori, Michele da Garrison e Gabriele da Zerbi.\nOspiti della puntata: Miguel Bos\u00e9 e Natalia Titova\nSettimana 8.\nDurante la puntata del 7 febbraio si \u00e8 svolta la sfida della ballerina Vanessa Guidolin contro Shaila, con la vittoria della sfidante Shaila. Sono stati scelti come capitani delle due squadre Mattia Briga Simone Baroni, il caposquadra vincitore ha la possibilit\u00e0 di presentarsi davanti alla commissione per l'esame di sbarramento.\nA giudicare le sfide per il canto \u00e8 Francesco Sarcina, per il ballo Veronica Peparini.\nVince la squadra di Simone per 5 a 2.\nA seguito della sconfitta della sua squadra, Briga va in sfida e Simone ha la possibilit\u00e0 di essere esaminato per l'accesso al serale.\nSi \u00e8 svolta inoltre la sfida interna tra i ballerini Michele Nocca e Francesco Porcelluzzi, con la vittoria di Michele e l'eliminazione di Francesco per 4 a 2.\nOspiti della puntata: Deborah Iurato\nSettimana 9.\nDurante la puntata del 14 febbraio si \u00e8 svolta la sfida del ballerino Giorgio Albanese contro Arthur, con la vittoria di Giorgio.\nSi sono svolte le sfide interne per l'accesso al serale proposta dal cantante Luca Tudisca e il ballerino Michele Nocca. Luca, avendo vinto tutte e tre le sfide contro Esteban, Gabriele e Briga, accede direttamente al serale. Michele perde l'ultima sfida contro Giorgio e dunque per ora non accede al serale.\nSi \u00e8 svolto anche l'esame di sbarramento di Simone Baroni, che riceve il semaforo giallo.\nOspiti della puntata: Luca Argentero, Edoardo Leo e Claudio Amendola\nSettimana 10.\nDurante la puntata del 16 febbraio si \u00e8 svolta la sfida a squadra. I capitani delle due squadre sono stati: la ballerina Klaudia Pepa e il frontman dei The Kolors, Stash.\nA seguito della vittoria della sua squadra Klaudia ha la possibilit\u00e0 di essere esaminata dalla commissione, che le da il semaforo verde per l'accesso al serale. Klaudia rifiuta la maglia del serale poich\u00e9 vuole essere scelta da uno dei direttori artistici.\nI The Kolors invece vanno in sfida contro il cantante Davide Mogavero.\nOspiti della puntata: Annalisa\nSettimana 11.\nI capitani delle due squadre sono stati: il rapper Mattia Briga e la cantante Silvia Boreale.\nA seguito della vittoria della sua squadra Briga ha la possibilit\u00e0 di essere esaminato dalla commissione. \nSilvia invece riceve la proposta di eliminazione.\nOspiti della puntata: Nek\nSettimana 12.\nI capitani delle due squadre sono stati i cantanti Davide Mogavero e Francesca Miola.\nA seguito della vittoria della sua squadra Davide ha la possibilit\u00e0 di essere esaminato dalla commissione. \nFrancesca invece riceve la proposta di eliminazione.\nOspiti della puntata: Mauro Coruzzi\nSettimana 13.\nI capitani delle due squadre sono stati la cantante Alice Paba e il ballerino Michele Nocca.\nA seguito della vittoria della sua squadra Alice ha la possibilit\u00e0 di essere esaminata dalla commissione. \nMichele invece riceve la proposta di eliminazione.\nOspiti della puntata: Dear Jack e Francesco Renga\nSettimana 14.\nI capitani delle due squadre sono stati la ballerina Virginia Tomarchio e il ballerino Simone Baroni.\nA seguito della vittoria della sua squadra Virginia ha la possibilit\u00e0 di essere esaminata dalla commissione. Simone invece riceve la proposta di eliminazione.\nOspiti della puntata: Bianca Atzei e Moreno\nSettimana 15.\nNell'ultima settimana tutti gli allievi che non si sono ancora aggiudicati l'accesso al serale sostengono un esame di sbarramento davanti all'intera commissione.\nOspiti della puntata: Karima e Fabrizio Moro\nSquadre del serale.\nDalla puntata del 28 febbraio si iniziano a formare le due squadre del serale: la squadra Blu capitanata da Elisa e la squadra Bianca capitanata da Emma formate da 6 componenti ciascuna.\nCuriosit\u00e0.\nAlcuni concorrenti erano gi\u00e0 pi\u00f9 o meno conosciuti dal pubblico, ad esempio:"}
{"id": "5208138", "revid": "281944", "url": "https://it.wikipedia.org/wiki?curid=5208138", "title": "Secondo quartiere operaio della Societ\u00e0 Umanitaria", "text": ""}
{"id": "5208142", "revid": "2043682", "url": "https://it.wikipedia.org/wiki?curid=5208142", "title": "Paperwork", "text": "Paperwork \u00e8 il nono album discografico in studio del rapper statunitense T.I., pubblicato nel 2014.\nIl disco.\nLa produzione dell'album \u00e8 stata curata da una serie di colleghi di T.I., collaboratori di lunga data come Pharrell Williams, DJ Toomp e altri. All'album hanno collaborato diversi importanti artisti come Chris Brown, The-Dream, Iggy Azalea, Rick Ross, Jeezy e altri.\nIl primo singolo \"About the Money\" \u00e8 stato diffuso nel giugno 2014.\nSi tratta del primo album pubblicato dalla Columbia Records, dopo la fine del rapporto con Atlantic Records.\nIl titolo \"Paperwork\" deriva da un altro album del rapper, ossia \"Paper Trail\" (2008) e fa parte di una trilogia."}
{"id": "5208143", "revid": "287204", "url": "https://it.wikipedia.org/wiki?curid=5208143", "title": "Leonardo di Reresby", "text": "Secondo una tradizione locale sarebbe stato fatto prigioniero durante la terza crociata e, per gli eventi legati al suo ritorno in patria, venerato come un santo cattolico nello Yorkshire al quale furono anche dedicate alcune chiese. La leggenda narra della sua miracolosa apparizione per rivendicare sua moglie in procinto di risposarsi in seguito alla sua lunga assenza, durata sette anni, dovuta alla prigionia da parte dei Saraceni.\nInfatti dopo sette anni di assenza, presumendo che fosse morto, sua moglie fu promessa in sposa ad un altro. Grazie alla forza della preghiera Leonardo fu liberato e magicamente trasportato in uno stato di incoscienza e ancora in catene sulla collina del natio villaggio di Thrybergh, nei pressi di Rotherham nel South Yorkshire. La sua apparizione mand\u00f2 a monte il matrimonio. Secondo una versione della leggenda Leonardo mor\u00ec poco dopo, mentre una seconda versione racconta che, dopo esserci ricongiunto con la moglie, il crociato rest\u00f2 a vivere nel villaggio e come prova del miracolo appese nella chiesa le catene che lo avevano imprigionato.\nA Thrybergh \u00e8 presente una chiesa anglicana dedicata a San Leonardo. Nella chiesa (pure anglicana) di San Leonardo nel villaggio di Apethorpe nel Northamptonshire \u00e8 presente una vetrata, realizzata tra il 1921 e il 1924 e attribuita al mastro vetraio Christopher Whitworth Whall, che raffigura San Giorgio, San Leonardo di Reresby e San Martino di Tours. Una lettera dell'artista esposta vicino alla vetrata spiega che dal momento che la chiesa era dedicata a San Leonardo ed esistevano due figure con tale nome, entrambe collegate con la liberazione di prigionieri (il crociato inglese Leonardo di Reresby o Ryseby e l'abate francese Leonardo di Noblac) e due finestre da decorare era sembrato opportuno raffigurare entrambi i santi, anche come segno di fratellanza tra i due paesi alleati. \nSi festeggiava localmente il 6 novembre, stesso giorno di san Leonardo di Noblac."}
{"id": "5208144", "revid": "1543377", "url": "https://it.wikipedia.org/wiki?curid=5208144", "title": "Abandon Ship (Knife Party)", "text": "Abandon Ship \u00e8 il primo album in studio del gruppo musicale australiano Knife Party, pubblicato il 7 novembre 2014 dalla Earstorm Records.\nRegistrazione.\nI lavori all'album di debutto dei Knife Party sono cominciati nel settembre 2013, subito dopo la conclusione del tour in supporto all'EP \"Haunted House\". In concomitanza con l'annuncio del titolo dell'album, il gruppo ha rivelato che nove dei dodici brani prefissati per la pubblicazione erano stati completati, con \u00abcinque [brani] in forse e cinque nelle possibili idee [per l'album]\u00bb. Completato il mese successivo, \"Abandon Ship\" \u00e8 stato masterizzato nello periodo.\nL'intero processo di registrazione \u00e8 stato curato da Rob Swire presso gli Earstorm di Londra, nel quale Swire stesso si \u00e8 occupato anche dei processi di missaggio e di masterizzazione.\nPromozione.\nIl titolo dell'album \u00e8 stato annunciato dal duo il 9 giugno 2014 attraverso il proprio sito ufficiale. Il 20 dello stesso mese, i Knife Party si sono esibiti all'annuale Electric Daisy Carnival di Las Vegas, nel quale hanno presentato per la prima volta brani definitivi e non di \"Abandon Ship\".\nIl 6 agosto Rob Swire ha reso disponibile attraverso il proprio profilo SoundCloud un'anteprima del brano \"Boss Mode\", seguito il 29 dello stesso mese dalla pubblicazione del primo singolo \"Resistance\". In quest'ultima data \u00e8 stata annunciata l'uscita di \"Abandon Ship\" per il 27 ottobre.\nIl 23 e il 29 settembre sono invece stati pubblicati per il download digitale i singoli \"Begin Again\" e \"Boss Mode\", seguiti il 1\u00ba ottobre dal videoclip di \"Begin Again\". Il 15 ottobre i Knife Party hanno comunicato la posticipazione della data di pubblicazione di \"Abandon Ship\" al 10 novembre, a causa di \"ragioni non interamente poste sotto il nostro controllo\". Tuttavia, il 7 novembre 2014 l'album \u00e8 stato pubblicato a sorpresa dal gruppo sull'iTunes Store."}
{"id": "5208152", "revid": "599013", "url": "https://it.wikipedia.org/wiki?curid=5208152", "title": "Erica Marchetti", "text": "\u00c8 stata semifinalista sui 60 m ai Mondiali indoor di Birmingham in Gran Bretagna nel 2003.\nDetiene 9 record nazionali in tutte e 4 le categorie giovanili: 2 promesse, 2 juniores, 3 allieve e 2 cadette.\nHa vinto 5 medaglie ai Campionati italiani assoluti, tra indoor ed outdoor, di cui 2 d'argento e 3 di bronzo.\nVanta 12 titoli italiani, dei quali 3 universitari e 9 giovanili (5 promesse, 2 juniores, 1 allieve ed 1 cadette).\nBiografia.\n1996-1997: prima medaglia-titolo italiano giovanile, esordio con medaglia in una manifestazione internazionale.\nVince la sua prima medaglia che \u00e8 stata anche il suo primo titolo italiano nel 1996 nel tetrathlon ai Campionati nazionali cadette.\nAl primo anno da allieva nel 1997 vince prima il bronzo agli assoluti sui 100 m e poi, nella stessa distanza, il titolo nazionale di categoria; agli indoor allieve invece, non va oltre la semifinale sui 60 m. \nA livello internazionale, partecipa da allieva agli Europei juniores di Lubiana in Slovenia, vincendo la medaglia di bronzo nei 100 m e finendo quinta con al 4x100 m.\n1998-2000: gymnasiadi e due mondiali juniores.\nNel 1998 non ha partecipato n\u00e9 agli assoluti al coperto n\u00e9 a quelli all'aperto. \nIn competizioni internazionali, invece ha preso parte alle Gymnasiadi in Cina a Shanghai dove conquista due medaglie: argento con la 4x100 m e bronzo sui 100 m; ai Mondiali juniores in Francia ad Annecy esce nei quarti sui 100 m conclude settima con al 4x100 m.\nNel 1999 \u00e8 stata quarta sui 60 m agli assoluti indoor di Genova.\nNel 2000 doppietta ai Campionati italiani juniores, tra indoor ed outdoor, su 60 m (titolo bissato l'anno seguente) e 100 m. \nIn ambito internazionale ai Mondiali juniores in Cile a Santiago del Cile \u00e8 stata quarta nella 4x100 m.\n2001-2003: titolo universitario, mondiali indoor, coppa europa ed europei under 23.\nVince il titolo italiano promesse sui 60 m nel 2001.\nNel 2002 ha ottenuto tre titoli italiani: 60 e 100 m promesse pi\u00f9 i 100 m universitari in cui \u00e8 stata quarta con la 4x100 m; a questo tris di ori ha aggiunto il bronzo agli assoluti indoor sui 60 m.\nNel 2003 bis di titoli ai Campionati italiani promesse su 60 (indoor) e 100 m (outdoor). Agli assoluti ha vinto l'argento sui 60 m indoor, mentre agli outdoor si \u00e8 ritirata dalla finale dei 100 m. Sempre nel 2003 a livello internazionale \u00e8 stata ai Mondiali indoor in Gran Bretagna a Birmingham dove \u00e8 uscita in semifinale sui 60 m; poi in Coppa Europa in Italia a Firenze \u00e8 stata settima sui 100 m. Infine agli Europei under 23 a Bydgoszcz in Polonia \u00e8 stata semifinalista dei 100 m e quinta con la 4x100 m.\n2004-2006: medaglie agli assoluti.\nNel biennio 2004-2005 agli assoluti indoor sui 60 m \u00e8 stata bronzo e vicecampionessa dei 60 m, mentre nel 2004 \u00e8 stata quarta con la 4x200 m; invece nello stesso biennio ha saltato entrambi gli assoluti all'aperto.\nNel 2006 agli assoluti indoor di Ancona era iscritta sui 60 m, per\u00f2 non ha gareggiato; agli assoluti di Torino invece era assente. Sempre nel 2006 ha vinto il titolo nazionale universitario con la staffetta 4x100 m (bissando il successo l'anno dopo) ed \u00e8 arrivata settima sui 100 m.\n2007-2010 numerose assenze ai campionati italiani assoluti.\nNel 2007 prende parte ai Campionati nazionali assoluti di prove multiple indoor ad Ancona giungendo sesta nel pentathlon. Poi gareggia agli assoluti indoor sempre ad Ancona terminando quarta nei 60 m e sesta con la 4x200 m (era iscritta anche sui 60 m hs, ma non ha gareggiato); invece agli outdoor di Padova non gareggia sui 100 m pur essendo tra le partecipanti e giunge decima con la 4x100 m.\nSia nel 2008 che nel 2009 non ha partecipato n\u00e9 agli assoluti indoor n\u00e9 a quelli outdoor.\nNel 2010 era tra le partecipanti agli assoluti indoor di Ancona sui 60 m, per\u00f2 non ha gareggiato; non ha partecipato agli assoluti di Grosseto dello stesso anno.\n2011-2014: ancora assenze agli italiani assoluti.\nNel 2011 agli assoluti indoor \u00e8 arrivata settima sui 60 m, mentre a quelli outdoor non ha partecipato.\nNel 2012 non ha partecipato agli assoluti indoor di Ancona, mentre a quelli outdoor di Bressanone \u00e8 giunta ottava con la 4x100 m.\nNel biennio 2013-2014 \u00e8 stata assente sia dagli assoluti indoor che da quelli outdoor."}
{"id": "5208160", "revid": "767487", "url": "https://it.wikipedia.org/wiki?curid=5208160", "title": "Antonio Bruno (politico)", "text": "Biografia.\nImprenditore agricolo, consigliere comunale a Taranto e sindaco di San Marzano, \u00e8 stato eletto deputato per la prima volta nel 1987 nelle liste del PSDI, ha fatto parte della Commissione affari costituzionali, della presidenza del consiglio e interni e ha ricoperto l\u2019incarico di Sottosegretario di Stato alla difesa al Governo Andreotti VII nel 1991. Rimase in carica alla Camera dei deputati fino al 1994.\nAttivit\u00e0 parlamentare.\nNell'ottobre 1988 da semplice deputato laico del Pentapartito, present\u00f2 una proposta di legge per la regolamentazione della prostituzione.\nLa Democrazia Cristiana and\u00f2 su tutte le furie ma anche la sinistra non fu tenera. Il PCI critic\u00f2 e lo stesso ragionamento arriv\u00f2 dal PSI. Al momento di costituire il Governo Andreotti VI, il nome di Bruno, che era in ballo per un posto di sottosegretario o addirittura da ministro senza portafoglio, fu \"bandito\" per esplicita richiesta della Democrazia Cristiana."}
{"id": "5208176", "revid": "110157", "url": "https://it.wikipedia.org/wiki?curid=5208176", "title": "Eesti Karikas 1998-1999", "text": "La Coppa d'Estonia 1998-1999 (in estone \"Eesti Karikas\") \u00e8 stata la 7\u00aa edizione del torneo dopo l'indipendenza dell'Estonia. Il Levadia Maardu ha vinto il trofeo per la prima volta nella sua storia.\nFormula.\nIl torneo si dipanava su sette turni: mentre i primi tre erano su gare di sola andata, quarti e semifinali prevedevano turni di andata e ritorno. Le formazioni della Meistriliiga 1998 entrarono in scena solo a partire dagli ottavi, giocando la partita unica fuori casa.\nLa finale fu giocata in gara unica a Valga.\nPrimo turno.\nLe gare furono disputate tra il 12 e il 18 agosto 1998.\nSecondo turno.\nLe gare furono disputate tra il 25 e il 30 agosto 1998\nSedicesimi di finale.\nLe gare furono disputate tra il 15 e il 18 settembre 1998.\nOttavi di finale.\nLe gare furono disputate tra l'11 ottobre e l'8 novembre 1998.\nQuarti di finale.\nAll'inizio del 1999 Sadam Tallinn e Levadia Maardu si fusero, dando vita al Levadia Maardu e al FC Maardu; pertanto il posto in coppa del Sadam Tallinn fu preso dal FC Maardu.\nLe gare di andata furono disputate il 9 e il 10 aprile 1999.\nSemifinali.\nLe gare di andata furono disputate il 20 maggio 1998, quelle di ritorno il 26 maggio 1998."}
{"id": "5208186", "revid": "1543377", "url": "https://it.wikipedia.org/wiki?curid=5208186", "title": "Younger (serie televisiva)", "text": "Younger \u00e8 una sitcom statunitense ideata da Darren Star (gi\u00e0 produttore di serie TV come \"Sex and the City\" e \"Beverly Hills 90210\"), basata sull'omonimo romanzo della scrittrice Pamela Redmond Satran, e prodotta dal 2015 al 2021 per sette stagioni. L\u2019emittente TV Land ha trasmesso le prime sei stagioni, mentre la settima \u00e8 stata distribuita dalla piattaforma Paramount+.\nIn Italia va in onda sul canale satellitari Fox Life dal 21 febbraio 2017. Con l'arrivo di Paramount+ in Italia nel 2022, saranno pubblicate nuove stagioni in lingua italiana.\nTrama.\nPrima stagione.\nLa protagonista \u00e8 Liza, una madre quarantenne separata in cerca di un lavoro, stanca della sua vita. Cercando di dare una svolta alla sua esistenza nonostante la sua et\u00e0, la donna decide di cambiare aspetto e di iniziare a vivere come una venticinquenne agli inizi della sua carriera, mentendo sulla sua vera et\u00e0, senza abbandonare il ruolo di perfetta madre di periferia. Cos\u00ec trova un posto di lavoro come assistente nella casa editrice pi\u00f9 importante di New York e inizia una nuova vita piena di avventure al fianco delle sue amiche Kelsey e Maggie. Inizier\u00e0 una relazione con Josh. Lavorer\u00e0 con Diana e Charles presso la casa editrice.\nSeconda stagione.\nLa figlia di Liza torna dall'India, e una sera si fa fare un tatuaggio da Josh. Liza, scoperto l'accaduto, rompe con Josh. Kelsey ottiene un ruolo molto importante presso la casa editrice, mentre Liza si avvicina a Charle, ma si rimette con Josh. Liza scopre che Thad, fidanzato di Kelsey, la tradisce. Tuttavia lo scopre solamente durante la loro festa di fidanzamento. Infatti Thad arriva a chiedere a Kelsey di sposarlo. Liza ne parla con Thad, ma questo viene colpito da una trave e muore. A consolare Kelsey c'\u00e8 per\u00f2 il fratello gemello di Thad. Nel frattempo il segreto di Liza abbandona la Empirical. Comunque Charles riesce a convincere Liza a restare a lavorare presso la casa editrice, per poi sorprenderla con un bacio inaspettato.\nTerza stagione.\nCaitlin torna al college e Liza combatte con i suoi sentimenti per Josh e Charles. Il segreto di Liza \u00e8 successivamente minacciato dal portatile di Thad e dal fatto che Kelsey possa scoprire la verit\u00e0. Un multimilionario della Silicon Valley investe nell\u2019Empirical. Liza si unisce cos\u00ec al team dell\u2019Empirical per salvare una libreria della sua citt\u00e0 natale. Kesley torna invece a frequentare uomini per la prima volta, dopo la morte del fidanzato. Un nuovo investitore dell\u2019Empirical cerca di convincere Liza a firmare con alcune star di Youtube, forzandola, in questo modo, a fare da ponte per il nuovo millennio sia al lavoro che nella vita privata. Tuttavia il nuovo investitore viene allontanato. Kelsey inizia a frequentare un ragazzo semi-perfetto, ma Liza e Lauren sono preoccupate per l'amica, la quale alla fine lascia il ragazzo scoprendo che vive lontano. Josh nel frattempo mette la sua relazione con Liza a microscopio, durante un party di medici. Incuriosite, Liza e Kelsey cercano di scoprire chi si nasconde dietro lo pseudonimo di un autore di un romanzo erotico. Dopo aver scoperto la verit\u00e0, Liza e Kelsey diffondono il romanzo per salvare la Empirical, cercando per\u00f2 di mantenere segreta l\u2019identit\u00e0 del loro autore, nonostante un meeting erotico stesse per rivelare il tutto. Liza finalmente ufficializza il divorzio con David, ma prima di firmare l'ultima carta finisce in ospedale durante un incidente sul lavoro. In ospedale Liza si rende conto di amare Josh ma di provare ancora sentimenti per Charles. David fa visita a Liza, la quale gli rivela i suoi sentimenti scambiandolo per Charles. Alla fine Josh vede Liza baciarsi con Charles, proprio prima di un'annullata proposta di matrimonio. Ad un incontro con una possibile nuova scrittrice, a cui prendono parte Liza e Kelsey, David rivela i suoi sentimenti per Liza, la quale lo rifiuta e prende atto di amare Josh, ma questo non \u00e8 pronto a perdonarla. Kelsey abbandona la casa di Lauren, in quanto questa aveva invitato a vivere con lei il suo fidanzato medico. Kelsey rompe con il suo nuovo ragazzo, e si trasferisce a vivere con Liza e Maggie. Liza rivela quindi tutte le sue bugie a Kelsey.\nQuarta stagione.\nKelsey non perdona le bugie di Liza, e lascia l'appartamento di Liza e Maggie. Nasconde sia a Lauren che a Liza il suo nuovo indirizzo. Nonostante il patto di Liza per il nuovo libro, Kelsey sfrutta la situazione, e fa in modo che lei e Liza possano prendere parte ad eventi importanti. Nel frattempo Charles rifiuta un'importante offerta. Kelsey inoltre evita che Liza dica tutta la verit\u00e0 a chiunque altro, per evitare il fallimento della Millennial. Kelsey incontra Josh in un bar: sono i soli a sapere tutta la storia di Liza, e ne soffrono le conseguenze. Nonostante Kelsey voglia aiutare Liza, invitandola a non dire nulla a nessuno e rendendo la sua bugia una nuova verit\u00e0 creandole una vita nuova su internet, neanche lei \u00e8 in grado infatti di perdonare Liza. Alla fine Kelsey, avendo il telefono scarico, usa l'uber personale di Lauren per tornare a casa, e Lauren e Liza scoprono dove ora Kelsey vive: l'appartamento di Josh, il quale le consegna una copia delle chiave e la chiama definitivamente coinquilina. I due sono insieme in riabilitazione da Liza. Liza nel frattempo trova un lavoro importante grazie a Jay Mallick, il quale per\u00f2 non approva il fatto che Liza sia madre. Lauren non approva la relazione tra Kelsey e Josh, che i due considerano come una grande amicizia, ma che a suo parere sfocia in una vera e propria relazione. Alla fine Kelsey e Josh ne discutono e chiariscono tutto. Liza conosce un uomo che lavora presso un'altra casa editrice, si incontrano spesso, lui \u00e8 l'unico a sapere il segreto di Liza, e la aiuta spesso a raccontare bugie: i due iniziano una relazione. Nel frattempo Liza collabora nella realizzazione di un libro con un'autrice, ovvero la moglie di Charles, Pauline, e dopo pi\u00f9 di un anno di assenza la donna ritorna, grazie a Liza, a casa di Charles, nella stanza degli ospiti, per stare accanto alle figlie. Charles riprende quindi una difficile relazione con la moglie Pauline, Liza ha una relazione con un uomo particolarmente buono chiamato Jay, mentre Josh vive una relazione travagliata. Infatti la stessa Liza avvicina Josh con una ragazza di origini irlandesi, Clare: i due si innamorano. Alla fine per\u00f2 la ragazza deve tornare in Irlanda a causa dello scadere del permesso di soggiorno. Lauren, dopo aver perso il lavoro, si trasferisce a vivere con Kelsey e Josh, e spinge Josh a raggiungere la sua amata in Irlanda: viene poi raggiunto da Liza e Maggie per il suo matrimonio. Josh per\u00f2 dimostra di provare ancora dei sentimenti per Liza, mentre Maggie trascorre del tempo con la madre vedova di Clare. Grazie a questo matrimonio improvvisato, Josh e la ragazza possono infatti vivere felici insieme a New York. Diana nel frattempo chiude definitivamente il suo rapporto con un uomo che evidentemente si \u00e8 dimostrato fin troppo irresponsabile. La serie si conclude con le promesse di matrimonio di Josh e di Clare.\nProduzione.\nNell'agosto del 2013, il produttore statunitense Darren Star annuncia ufficialmente di essere al lavoro con un nuovo progetto intitolato \"Younger\", basato sull'omonimo romanzo di Pamela Redmond Satran, approvato dal canale tv statunitense TV Land. Nel febbraio 2014, viene confermata la partecipazione delle tre attrici protagoniste Sutton Foster, Hilary Duff e Miriam Shor per l'episodio pilota e due mesi dopo, TV Land annuncia ufficialmente di avere ordinato la produzione di dodici episodi della nuova serie. Inizialmente, il debutto in tv di \"Younger\" era stato previsto per l'autunno del 2014. Il 2 ottobre 2014, il primo trailer ufficiale della serie tv viene pubblicato sul canale YouTube di TV Land.\nLa serie \u00e8 stata rinnovata il 21 aprile 2015 per una seconda stagione, sempre composta da 12 episodi, che \u00e8 stata trasmessa a partire dal 13 gennaio 2016.\nLa serie \u00e8 stata rinnovata il 6 gennaio 2016 per una terza stagione, sempre composta da 12 episodi, che \u00e8 stata trasmessa a partire dal 28 settembre 2016.\nLa serie \u00e8 stata rinnovata il 14 giugno 2016 per una quarta stagione, sempre composta da 12 episodi, che \u00e8 stata trasmessa a partire dal 28 giugno 2017.\nLa serie \u00e8 stata rinnovata il 20 aprile 2017 per una quinta stagione, sempre composta da 12 episodi.\nLa serie \u00e8 stata rinnovata il 5 giugno 2018 per una sesta stagione, sempre composta da 12 episodi.\nLa serie \u00e8 stata rinnovata il 24 luglio 2019 per una settima stagione, sempre composta da 12 episodi. Il 19 agosto 2020 \u00e8 stato confermato da Hilary Duff che sar\u00e0 l'ultima stagione della serie.\nSpin-off cancellato.\nA maggio 2020 \u00e8 stato confermato che ViacomCBS e Darren Star svilupperanno una serie spin-off che ruoter\u00e0 attorno al personaggio di Kelsey Peters, avente dunque Hilary Duff come protagonista. In seguito, il progetto \u00e8 stato abbandonato.\nAdattamenti.\nIl canale JTBC trasmetter\u00e0 l'adattamento sudcoreano di \"Younger\" nel 2020: sar\u00e0 diretto da Kim Seong-yoon.\nEndemol Shine China and Huace Group produranno l'adattamento cinese di Younger: sar\u00e0 costituita da 40 episodi di 45 minuti."}
{"id": "5208187", "revid": "601933", "url": "https://it.wikipedia.org/wiki?curid=5208187", "title": "Lord Emsworth e altri racconti", "text": "Lord Emsworth e altri racconti (\"Lord Emsworth and Others\") \u00e8 una raccolta di racconti in lingua inglese di P. G. Wodehouse, pubblicata per la prima volta nel 1937.\nStoria.\nLa raccolta \"Lord Emsworth and Others\" fu pubblicata nel Regno Unito il 19 marzo 1937 e in Germania l'anno successivo; non fu invece pubblicata negli Stati Uniti. La raccolta comprendeva i seguenti nove racconti pubblicati in precedenza su riviste britanniche e statunitensi:\nNegli Stati Uniti fu pubblicata nel 1938 la raccolta intitolata \"The Crime Wave at Blandings\" contenente i racconti \"The Crime Wave at Blandings\", \"Buried Treasure\" e \"The Masked Troubadour\" presenti in \"Lord Emsworth and Others\", e il racconto \"The Medicine Girl\" che era gi\u00e0 stato pubblicato separatamente nel 1931 col titolo \"Doctor Sally\".\nRacconti.\nLa raccolta in lingua italiana \"Lord Emsworth e altri racconti\" contiene solo i primi quattro racconti di \"Lord Emsworth and Others\":"}
{"id": "5208188", "revid": "1982", "url": "https://it.wikipedia.org/wiki?curid=5208188", "title": "Dubrovnik", "text": ""}
{"id": "5208193", "revid": "287204", "url": "https://it.wikipedia.org/wiki?curid=5208193", "title": "Ashley Miller", "text": ""}
{"id": "5208194", "revid": "247222", "url": "https://it.wikipedia.org/wiki?curid=5208194", "title": "This Is Pil", "text": ""}
{"id": "5208217", "revid": "1494169", "url": "https://it.wikipedia.org/wiki?curid=5208217", "title": "Coyotes", "text": ""}
{"id": "5208229", "revid": "183114", "url": "https://it.wikipedia.org/wiki?curid=5208229", "title": "Lord Emsworth and others", "text": ""}
{"id": "5208230", "revid": "287204", "url": "https://it.wikipedia.org/wiki?curid=5208230", "title": "Giorgos Donis", "text": ""}
{"id": "5208233", "revid": "599013", "url": "https://it.wikipedia.org/wiki?curid=5208233", "title": "William Balmer", "text": "Carriera.\nConta una presenza con la Nazionale inglese, collezionata nel 1905."}
{"id": "5208247", "revid": "287204", "url": "https://it.wikipedia.org/wiki?curid=5208247", "title": "Giorgos Georgiadis", "text": ""}
{"id": "5208248", "revid": "287204", "url": "https://it.wikipedia.org/wiki?curid=5208248", "title": "Giorgos Georgiadis (1972)", "text": ""}
{"id": "5208249", "revid": "287204", "url": "https://it.wikipedia.org/wiki?curid=5208249", "title": "Giorgos Georgiadis (1987)", "text": ""}
{"id": "5208250", "revid": "767487", "url": "https://it.wikipedia.org/wiki?curid=5208250", "title": "L'amante bilingue", "text": "L'amante bilingue (\"El amante biling\u00fce\") \u00e8 un film di produzione italo-spagnola del 1993, tratto dall'omonimo romanzo di Juan Mars\u00e9 e diretto dal regista Vicente Aranda. Il film \u00e8 stato interamente girato e ambientato a Barcellona: il bilinguismo del titolo si riferisce alla condizione sociopolitica della Catalogna, tradizionalmente animata da tensioni indipendentiste.\nTrama.\nAntefatto: il film si apre sulla Barcellona della fine degli anni '80, in cui il giovane e modesto Juan Mares (Imanol Arias) incontra la bella e ricca Norma Valent\u00ec (Ornella Muti) che lo seduce durante l'occupazione di una galleria d'arte per motivi politici, a cui entrambi sembrano poco interessati. Il giorno dopo lui \u00e8 gi\u00e0 a casa dei Valent\u00ec, e di l\u00ec a poco sposer\u00e0 Norma. Presente: sono passati alcuni anni e il rapporto tra Norma, una donna realizzata di professione sociolinguista, e Juan, che di lavoro fa il cantante di strada, \u00e8 in difficolt\u00e0 anche a causa dei frequenti tradimenti di lei, che ha forti appetiti sessuali con degli accenti di feticismo (ama appendere delle scarpe da uomo al membro maschile in erezione). Un giorno, al rientro in casa Juan scopre Norma con un lustrascarpe (Javier Bardem): in seguito a una furiosa litigata i due si lasciano. Alcuni giorni dopo, mentre \u00e8 in strada a guadagnarsi da vivere, Juan resta vittima di un incidente: un gruppo di giovani rivoltosi che lottano per l'indipendenza catalana, lancia una bomba molotov che colpisce Juan, sfigurandolo. Juan poco per volta va incontro a uno sdoppiamento di personalit\u00e0: complice una valigia di travestimenti usata da suo padre anni prima, Juan diventa Faneca, un affascinante e misterioso uomo d'affari che proviene dalla Murcia (regione a sud della Catalogna). Per provare la sua nuova identit\u00e0 seduce la vicina di casa Griselda (Loles Leon) e ritrova la ex moglie Norma, la donna che non ha mai dimenticato nonostante siano passati alcuni anni, iniziando a frequentarla sotto mentite spoglie. In questa nuova veste Juan/Faneca riuscir\u00e0 nuovamente a sedurre Norma, fino all'ultimo infuocato rapporto sessuale.\nDistribuzione internazionale.\nIl film \u00e8 stato distribuito il 1\u00ba aprile 1993 in Spagna (dove incass\u00f2 circa 122.858 pesetas, pari a circa un miliardo e mezzo di lire italiane), in Italia (all'inizio di settembre 1993 con un incasso di circa un miliardo di lire) e successivamente in Brasile, Polonia, Russia e Turchia.\nNote e critica.\nIl film di Vicente Aranda arriva dopo il recente successo di pubblico e di critica di due anni prima, ovvero \"Amantes\", grazie al quale la sua protagonista Victoria Abril vinse il premio per la miglior interpretazione femminile al Festival del Cinema di Berlino. Anche per via della grande attesa che aleggiava intorno a questo titolo, alla sua uscita fu accolto in maniera piuttosto tiepida, sebbene il film sia molto meno semplice di quanto a prima vista possa sembrare: infatti in esso si mischiano i registri della commedia, del dramma, dell'erotismo e addirittura della denuncia sociale (la rappresentazione di una Spagna gi\u00e0 fortemente divisa dalle spinte indipendentiste dei catalani). Forse proprio il suo giocare su pi\u00f9 campi senza la necessaria disinvoltura e fluidit\u00e0, lo rende un esperimento riuscito a met\u00e0, in cui alle ambizioni non corrispondono i risultati. E' da ricordare in quanto \u00e8 la performance pi\u00f9 sensuale di Ornella Muti in et\u00e0 matura (aveva 37 anni al momento delle riprese) e anche per la scena di sesso finale (narrativamente importantissima), che inizialmente non doveva essere inclusa nella versione italiana, ma che poi si decise di inserire anche a costo di subire quello che oggi sembra un assurdo divieto ai minori di 18 anni. Non a caso la scena dell'amplesso finale \u00e8 l'unica che non risulta doppiata nella versione italiana (proprio perch\u00e9 non doveva essere inclusa). Il film ricevette la candidatura ai premi Goya per la miglior sceneggiatura non originale."}
{"id": "5208253", "revid": "767487", "url": "https://it.wikipedia.org/wiki?curid=5208253", "title": "Willie Hall (calciatore)", "text": "Carriera.\nCon la Nazionale inglese ha debuttato nel 1933, collezionando 10 presenze e 9 reti."}
{"id": "5208254", "revid": "1543377", "url": "https://it.wikipedia.org/wiki?curid=5208254", "title": "Pianeta Goldilocks", "text": "Un pianeta Goldilocks, talvolta tradotto in italiano pianeta Riccioli d'oro, \u00e8 un pianeta situato nella zona abitabile di una stella o di un sistema stellare, con caratteristiche tali da lasciar supporre l'esistenza di acqua liquida sulla sua superficie.\nCaratteristiche.\nIl nome deriva dalla fiaba per bambini \"Riccioli d'oro e i tre orsi\", dove la bambina protagonista (chiamata appunto \"Riccioli d'oro\", \"Goldilocks\") sceglie, da gruppi di tre elementi, sempre la via di mezzo, ignorando gli estremi (grande o piccolo, caldo o freddo, ecc). Allo stesso modo, un pianeta Goldilocks \u00e8 un pianeta che non \u00e8 n\u00e9 troppo vicino n\u00e9 troppo lontano da una stella, in modo da non escludere la presenza di acqua liquida sulla sua superficie, elemento fondamentale per la presenza di vita cos\u00ec come gli esseri umani la concepiscono. Il termine viene spesso utilizzato in particolar modo per i pianeti con dimensioni simili a quelle della Terra, tuttavia, anche i giganti gassosi, non adatti alla vita, possono essere chiamati pianeti Goldilocks, anche perch\u00e9 potrebbero essere dotati di esolune di dimensioni terrestri, adatte ad ospitare la vita. Il miglior esempio di pianeta Goldilocks \u00e8 la Terra stessa.\nI pianeti Goldilocks sono di interesse fondamentale per gli scienziati alla ricerca di vita extraterrestre, o per la ricerca di futuri luoghi abitabili per la razza umana. L'equazione di Drake, che tenta di stimare le probabilit\u00e0 di vita extraterrestre intelligente, include un fattore che rappresenta il numero medio di pianeti adatti alla vita in ogni sistema planetario. La scoperta di pianeti Goldilocks aiuta a perfezionare la stima risultante. Una stima bassa contribuirebbe all'ipotesi della rarit\u00e0 della Terra, che implica che solo una serie di eventi e condizioni estremamente improbabili ed eccezionali abbia portato alla nascita della vita sulla Terra. Alte stime rafforzerebbero invece il principio di mediocrit\u00e0 copernicano, in quanto un gran numero di pianeti Goldilocks scoperti dimostrerebbe che la Terra non ha nulla di speciale.\nL'individuazione di pianeti Goldilocks di dimensioni terrestri \u00e8 l'obiettivo fondamentale della missione Kepler, che utilizza un telescopio spaziale (lanciato nel 2009) per rilevare e compilare le caratteristiche di pianeti abitabili della zona osservata, una parte di cielo compresa tra le costellazioni del Cigno e della Lira. Il 4 novembre 2001, gli astronomi hanno riferito che, secondo i dati inviati da Kepler, potrebbero esistere fino a 40 miliardi di pianeti di dimensioni terrestri che orbitano nelle zone abitabili di stelle simili al Sole e di stelle nane rosse all'interno della Via Lattea. Di questi pianeti, 11 miliardi sono stimati essere quelli in orbita a stelle di tipo solare. Secondo gli scienziati, il pi\u00f9 vicino di tali pianeti \u00e8 situato a 12 anni luce dalla Terra.\nEsempi di pianeti Goldilocks.\nIl pianeta extrasolare 70 Virginis b era stato inizialmente soprannominato \"Riccioli d'oro\" perch\u00e9 si pensava fosse situato nella zona abitabile della stella, tuttavia il nuovo calcolo della distanza di 70 Virginis da parte di Hipparcos ha di fatto \"allontanato\" la zona abitabile dalla stella e si ritiene quindi che il pianeta sia troppo vicino ad essa per avere una temperatura confortevole per la vita. Stesso discorso per Gliese 581 c, che in precedenza era ritenuto essere posto alla giusta distanza dalla stella, ma una rivalutazione della zona abitabile di Gliese 581 suggerisce che si trovi troppo vicino ad essa e la temperatura dovrebbe quindi essere troppo elevata per lo svilupparsi della vita.\nAlcuni pianeti che possono essere classificati pianeti Goldilocks sono: Gliese 667 Cc, una super Terra in orbita attorno a una nana rossa, Kepler-22 b, HD 40307 g, Kepler-283 c, Kepler-62 e, Gliese 832 c e Gliese 422 b. Orbitando una stella simile al Sole, Kepler-22 b \u00e8 probabilmente il pianeta Goldilocks con maggiori similitudini con la Terra. Diversi pianeti infatti sono stati scoperti attorno a nane rosse, dove si pensa che possano esistere alcuni problemi per l'effettiva abitabilit\u00e0 degli stessi, al contrario dei pianeti che orbitano attorno a nane arancioni, che seppur meno comuni delle nane rosse sono stelle pi\u00f9 adatte ad ospitare pianeti abitabili.\nIl 2 febbraio 2011, il team della missione Kepler ha pubblicato una lista di 1.235 candidati pianeti extrasolari, di cui 54 che potrebbero essere situati nella \"zona abitabile\". Sulla base di tali risultati l'astronomo Seth Shostak stima che nel raggio di mille anni luce dalla Terra ci siano \"almeno 30.000 mondi abitabili\"."}
{"id": "5208255", "revid": "196390", "url": "https://it.wikipedia.org/wiki?curid=5208255", "title": "Pianeta Riccioli d'oro", "text": ""}
{"id": "5208266", "revid": "767487", "url": "https://it.wikipedia.org/wiki?curid=5208266", "title": "John Salako", "text": "Carriera.\nClub.\nHa sempre giocato nel campionato inglese.\nNazionale.\nCon la Nazionale inglese ha debuttato nel 1991."}
{"id": "5208271", "revid": "838137", "url": "https://it.wikipedia.org/wiki?curid=5208271", "title": "Screened Shielded Twisted Pair", "text": ""}
{"id": "5208280", "revid": "466539", "url": "https://it.wikipedia.org/wiki?curid=5208280", "title": "The Paradise", "text": "The Paradise \u00e8 una serie televisiva drammatica britannica, trasmessa dal 25 settembre 2012 dalla BBC. In Italia \u00e8 stata trasmessa sul canale a pagamento Mya di Mediaset Premium dal 24 maggio 2014 e successivamente in chiaro dal 14 settembre 2014 su Laeffe.\nLa serie \u00e8 basata sul romanzo Al paradiso delle signore di \u00c9mile Zola.\nLa prima stagione \u00e8 composta da 8 episodi. A fine ottobre 2012 la BBC ha prodotto una seconda ed'ultima stagione anch'essa di 8 episodi.\nTrama.\nNel 1875 si seguono le vicende intorno al \"Paradise\" primo grande magazzino inglese, il cui proprietario \u00e8 il vedovo John Moray. Denise Lovett \u00e8 una giovane donna che si trasferisce in citt\u00e0 dallo zio Edmund, uno dei commercianti che sono in concorrenza con il Paradise. Denise si fa assumere dal Paradise ed \u00e8 subito notata da Moray come una stella nascente. Moray dipende finanziariamente da Lord Glendenning, che ha una figlia Katherine intenzionata a sposarlo.\nLocation.\nLa serie \u00e8 stata girata all'interno della tenuta del castello di Lambton, sito nella contea di Durham, nella regione inglese del Nord Est. Per poter effettuare le riprese fu necessario compiere dei lavori di restauro all'interno del maniero, come il rifacimento degli intonaci nei vani interessati, che stavano cadendo a pezzi. In due occasioni durante la realizzazione della prima stagione il tetto cedette, allagando e rovinando il set. Gli interni del Paradise, della bottega di Edmund Lovett e del Three Crowns Tavern sono stati realizzati in alcune stanze del castello, al di fuori del quale sono stati ricreati gli esterni di Tollgate Street. Le scene riguardanti la residenza dei Glendenning sono state girate nella Biddick Hall, villa privata situata all'interno della tenuta.\nDesign.\nL'architettura del \"Paradise\" mescola gli stili degli edifici e dei negozi dell'epoca, ma le scenografie degli ambienti e i costumi sono ispirati alle opere del pittore francese James Tissot (che nel periodo in cui \u00e8 ambientata la serie lavorava in Inghilterra). Il suo stile prevedeva un uso differente della luce rispetto ai contemporanei e seguendo questo principio l'aspetto delle stanze aperte alla clientela del Paradise non assume i toni cupi spesso usati per rappresentare l'epoca vittoriana, ma diventa luminoso e colorato, in modo da renderle pi\u00f9 femminili e romantiche. Gli spazi riservati ai dipendenti del negozio invece restano pi\u00f9 tradizionali e meno appariscenti. Anche i costumi seguono lo stesso principio, abbandonando i toni spenti e tristi. Le uniformi delle commesse, basate sul dipinto \"The Shop Girl\", sono realizzate con l'idea di risaltare in mezzo ai costumi delle clienti, rendendo sempre visibili allo spettatore i personaggi che le indossano. Per evitare che il loro colore scuro tolga risalto alla figura delle attrici, il collo e le maniche sono stati orlati con dei pizzi bianchi che contrastano, rafforzando le espressioni del viso.\nGli oggetti di scena che riempiono gli interni del Paradise, apparentemente lussuosi, sono stati acquistati in grandi quantit\u00e0 ad aste locali, mercatini o su Internet e ridipinti con spray dorati per impreziosirli e donare maggiore lucentezza e luminosit\u00e0. Quelli presenti negli altri negozi di Tollgate Street invece, pi\u00f9 classici e tradizionali, hanno subito un processo di invecchiamento. Alcuni degli oggetti utilizzati sono riproduzioni (tutte identiche tra loro) e provengono dai grandi magazzini statunitensi, altri sono d'epoca (ognuno diverso dall'altro per forma e colore) e in certi casi sono stati noleggiati per l'occasione, altri ancora sono stati realizzati appositamente. Alcuni marchi che campeggiano sulle casse dei fornitori del Paradise sono stati replicati partendo da originali realmente esistiti, altri sono stati creati in base allo stile del periodo.\nPremi.\nLa colonna sonora, realizzata dal compositore Maurizio Malagnini, ha vinto nel 2013 il premio International Music+Sound nella categoria Best Original Composition."}
{"id": "5208282", "revid": "46291", "url": "https://it.wikipedia.org/wiki?curid=5208282", "title": "Euphrasia stricta", "text": "Eufrasia stretta (nome scientifico \"Euphrasia stricta\" ) \u00e8 una pianta vascolare appartenente alla famiglia Orobanchaceae.\nEtimologia.\nIl nome generico deriva da una parola greca \"\u03b5u\u03c6\u03c1\u03bf\u03c3\u03cd\u03bd\u03b7\" (= gioia, allegria, diletto, ilarit\u00e0), mentre quello specifico (\"stricta\") significa \"dritta, rigida, in posizione verticale\" e fa riferimento al portamento della pianta..\nIl nome scientifico \u00e8 stato definito prima dal botanico germanico specializzato nelle spermatofite Johann Friedrich Lehmann (1781-1831) e poi successivamente perfezionato dal botanico e fisico germanico (bavarese) Johann Philipp Wolff (1743-1825) nella pubblicazione \"\"Primae Lineae Florae Herbipolensis: quas speciminis loco inauguralis ut summos in universa arte medica honores adipiscatur, placido eruditorum examini / submittit ad diem iv. Februarii MDCCCIX. Joannes Fridericus Lehmann. Herbipoli - 43 (1809).\"\" del 1809.\nDescrizione.\nQueste piante arrivano ad una altezza massima di 10 - 40 cm. La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Queste piante sono inoltre emiparassite (parzialmente parassite) e possiedono \"orobanchina\" un composto vegetale che provoca l'annerimento delle foglie quando sono secche.\nRadici.\nLe radici sono dei piccoli fittoni.\nFusto.\nLa parte aerea del fusto \u00e8 eretta, semplice o ramificata.\nFoglie.\nIn questa pianta sono presenti sia foglie che brattee (simili alle foglie), mentre sono assenti le stipole. Le foglie hanno delle forme ovali con apice ottuso e con 3 - 6 dentelli laterali non acuminati. La disposizione delle foglie e delle brattee lungo il caule \u00e8 opposta. Le bratteole sono posizione all'altezza dell'infiorescenza e sono pi\u00f9 larghe delle foglie (con la massima larghezza nel terzo inferiore); sono provviste di 4 - 8 dentelli acuti (con angoli minori di 90\u00b0) e mucronati, lunghi 1,5 - 3,5\u00a0mm; normalmente sono glabre (o con qualche pelo ghiandoloso).\nInfiorescenza.\nLe infiorescenze sono formate da singoli fiori raccolti in racemi spiciformi.\nFiore.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono inoltre ermafroditi e zigomorfi. Lunghezza del fiore: 7 \u2013 10\u00a0mm.\nFrutti.\nI frutti sono delle capsule clavato-compresse non sporgenti dal calice con deiscenza variabile; all'apice \u00e8 pi\u00f9 o meno marginata e cigliata. I semi, con forme angolose, sono provvisti di endosperma.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della specie (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti. Il genere \"Euphrasia\" \u00e8 distribuito in Europa, Asia settentrionale e Nord America; le sue specie preferiscono climi freddi e temperati delle regioni extratropicali. Comprende circa 170 - 350 specie di cui almeno 18 sono presenti nella flora spontanea italiana.\nFilogenesi.\nLa classificazione tassonomica del \"Euphrasia stricta\" \u00e8 in via di definizione in quanto fino a poco tempo fa il suo genere apparteneva alla famiglia delle Scrophulariaceae (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) \u00e8 stata assegnata alla famiglia delle \"Orobanchaceae\" (trib\u00f9 Rhinantheae).\nSandro Pignatti nella sua \u201cFlora d'Italia\u201d divide il genere in due \u201cgruppi\u201d: sezione \"CILIATAE\" con capsula cigliata al margine; e sezione \"ANGUSTIFOLIAE\" con capsula glabra. La specie di questa voce appartiene al primo gruppo insieme alle altre seguenti specie spontanee del territorio italiano:\nQuasi tutte queste specie frequentano il nord Italia e la zona alpina (a parte \"Euphrasia liburnica\") per cui facilmente si creano degli ibridi; inoltre sono specie molto simili, per cui a volte risulta difficile la separazione in specie diverse.\nVariabilit\u00e0.\nQuesta specie \u00e8 variabile nella pelosit\u00e0 delle brattee e del calice e presenta anche fenomeni di dimorfismo stagionale. Alcune checklist considerano valida la seguente variet\u00e0:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nLa forma della corolla (labiata) del fiore avvicina la pianta di questa voce ai generi della famiglia delle Lamiaceae che tuttavia si distinguono in quanto il calice delle Lamiaceae \u00e8 a cinque denti (pentamero) e il frutto \u00e8 un tetrachenio.\n&lt;br&gt;\nQui di seguito sono descritte alcune specie di \"Euphrasia\" simili alla specie di questa voce:\n&lt;br&gt;\nNell'ambito dello stesso genere le differenze tra la varie specie di \"Euphrasia\" sono estremamente deboli anche a causa della variabilit\u00e0 di questo genere. Anche le foglie, in genere, sono soggette a variet\u00e0 morfologiche, tuttavia hanno dei caratteri abbastanza specifici per cui possono essere utili per distinguere una specie dall'altra. Il disegno, a lato (tratto da Pignatti), mostra la forma delle foglie di alcune specie della sezione \"Cilatae\".\nUsi.\nFarmacia.\nNella medicina popolare questa specie (e altre dello stesso genere) erano utilizzate per la cura della vista. Da qui la denominazione italiana di \"Luminella\".\nAltre notizie.\nLa eufrasia rigida in altre lingue \u00e8 chiamata nei seguenti modi:"}
{"id": "5208283", "revid": "199745", "url": "https://it.wikipedia.org/wiki?curid=5208283", "title": "Eufrasia stretta", "text": ""}
{"id": "5208284", "revid": "767487", "url": "https://it.wikipedia.org/wiki?curid=5208284", "title": "Percival Parr", "text": "Carriera.\nConta una presenza con la Nazionale inglese, collezionata nel 1882."}
{"id": "5208286", "revid": "287204", "url": "https://it.wikipedia.org/wiki?curid=5208286", "title": "Foot Ball Club Liberty 1921-1922", "text": "Questa voce raccoglie le informazioni riguardanti il Foot-Ball Club Liberty nelle competizioni ufficiali della stagione 1921-1922."}
{"id": "5208293", "revid": "767487", "url": "https://it.wikipedia.org/wiki?curid=5208293", "title": "Phil Parkes", "text": "Carriera.\nClub.\nHa sempre giocato nel campionato inglese.\nNazionale.\nDisput\u00f2 la sua unica partita in Nazionale nel 1974."}
{"id": "5208296", "revid": "97509953", "url": "https://it.wikipedia.org/wiki?curid=5208296", "title": "Episodi di Padre Brown (seconda stagione)", "text": "La seconda stagione della serie televisiva Padre Brown \u00e8 stata trasmessa sul canale britannico BBC One dal 6 al 17 gennaio 2014.\nIn Italia, la serie \u00e8 andata in onda in prima visione assoluta sul canale satellitare pay DIVA Universal dall'11 dicembre al 25 dicembre 2014. In chiaro la serie \u00e8 stata trasmessa su Rai Premium dal 6 aprile al 4 maggio 2015\n e poi in replica su Paramount Channel.\nEntra nel cast l'attore Tom Chambers che interpreta il ruolo dell'ispettore Sullivan. Dal secondo episodio non fa pi\u00f9 parte del cast Hugo Speer (ispettore Valentine)."}
{"id": "5208300", "revid": "486946", "url": "https://it.wikipedia.org/wiki?curid=5208300", "title": "Eurhinosauridae", "text": ""}
{"id": "5208301", "revid": "22356", "url": "https://it.wikipedia.org/wiki?curid=5208301", "title": "Parvinatatoridae", "text": ""}
{"id": "5208302", "revid": "22356", "url": "https://it.wikipedia.org/wiki?curid=5208302", "title": "Utatsusauridae", "text": ""}
{"id": "5208303", "revid": "767487", "url": "https://it.wikipedia.org/wiki?curid=5208303", "title": "Trevor Smith", "text": "Carriera.\nClub.\nHa sempre giocato nel campionato inglese.\nNazionale.\nCon la nazionale inglese ha giocato due partite nel 1959."}
{"id": "5208306", "revid": "579331", "url": "https://it.wikipedia.org/wiki?curid=5208306", "title": "Unione eurasiatica", "text": ""}
{"id": "5208309", "revid": "120183711", "url": "https://it.wikipedia.org/wiki?curid=5208309", "title": "Fulvio Florean", "text": "Carriera.\nInizia partecipando al corso navigatori indetto da Opel e Autosprint e il suo debutto avviene al Rally Monti Savonesi del 1988 su una Renault 5 GT Gruppo A.\nNel 1994, la sua prima vittoria assoluta \u00e8 al fianco di Giordano su una Ford Sierra Gruppo A.\nVanta partecipazioni al Campionato del mondo rally, Campionato Italiano, European Rally Championship, International Rally Cup, ERC, Trofeo Rally Asfalto, Trofeo Rally Nazionale.\nDopo qualche esperienza come Direttore Sportivo di alcuni Rally Team, diventa istruttore di guida sportiva e sicura con base presso l'Autodromo nazionale di Monza.\nNel 2013, al fianco di Elwis Chentre con una Abarth Grande Punto S2000, vince la Coppa Italia Rally.\nNel 2016 sempre con il forte pilota valdostano Elwis Chentre vince l'International Rally Cup a bordo di una Ford Fiesta RS WRC"}
{"id": "5208314", "revid": "287204", "url": "https://it.wikipedia.org/wiki?curid=5208314", "title": "Dmitrij Kokarev", "text": "Ottenne il titolo di Grande maestro nel 2006, all'et\u00e0 di 24 anni.\nPrincipali risultati.\nIl suo rating FIDE di novembre 2014 \u00e8 di 2624 punti. Ha raggiunto il massimo Elo in luglio 2014, con 2650 punti."}
{"id": "5208342", "revid": "812213", "url": "https://it.wikipedia.org/wiki?curid=5208342", "title": "Dmitry Kokarev (scacchista)", "text": ""}
{"id": "5208345", "revid": "767487", "url": "https://it.wikipedia.org/wiki?curid=5208345", "title": "The Prodigal Liar", "text": "The Prodigal Liar \u00e8 un film muto del 1919 diretto da Thomas N. Heffron e interpretato da William Desmond, Betty Compson, Louis Morrison, Walter Perry, Frank Lanning.\nTrama.\nQuando, dal New England, arriva nel West dallo zio Jim Rainey, Hope Deering conosce Steve Logan, un fuorilegge che l'ammalia con il racconto delle sue pericolose ma affascinanti avventure. In realt\u00e0, l'uomo non \u00e8 il vero Logan, detenuto in carcere, ma un amico dello zio della ragazza, Percival Montgomery Edwards, che \u00e8 stato incaricato da Rainey di tener d'occhio la nipote, che ha un'idea un po' troppo romantica del vecchio West. Monte racconta a Hope di aver cominciato a delinquere dopo aver preso un colpo in testa e le chiede di provare a dargli un altro colpo per vedere se cambia qualcosa. Intanto il vero Logan \u00e8 evaso: attraverso i vetri di una finestra, spia Hope china su Monte, svenuto a terra e, approfittando della situazione, rapisce la ragazza. Quando Monte rinviene, si mette sulle tracce dei due. Li ritrova mentre Logan sta minacciando di uccidere Hope: fingendo di avere una pistola, Monte appoggia il suo anello con sigillo al collo del bandito che si arrende. Pur se scopre che Monte \u00e8 un uomo perbene, Hope ormai \u00e8 innamorata di lui e dimentica le sue fantasie sui fuorilegge romantici.\nProduzione.\nIl film venne prodotto dalla Jesse D. Hampton Productions\nDistribuzione.\nDistribuito dalla Exhibitors Mutual Distributing Company attraverso la Robertson-Cole Distributing Corporation, il film usc\u00ec nelle sale cinematografiche statunitensi il 17 febbraio 1919."}
{"id": "5208346", "revid": "287204", "url": "https://it.wikipedia.org/wiki?curid=5208346", "title": "Jonas Jagermeyr", "text": ""}
{"id": "5208375", "revid": "767487", "url": "https://it.wikipedia.org/wiki?curid=5208375", "title": "Rodrigo Manrique", "text": "Personaggio di rinomato prestigio, \u00e8 ricordato per il suo carattere ribelle e per aver vinto la maggior parte dei suoi combattimenti contro i musulmani.\nBiografia.\n\u00c8 stato il primo conte di Paredes de Nava, figlio dell'Adelantado Pedro Manrique de Lara y Mendoza, dal quale ricevette la villa di Paredes de Nava e prese la signoria di Vega de Do\u00f1a Olimpa, e di Leonor de Castilla y Alburquerque, e fratello del poeta e drammaturgo G\u00f3mez Manrique. Per tutta la sua vita rimase in conflitto con \u00c1lvaro de Luna, per la difesa dei suoi possedimenti.\n\u00c8 entrato nell'Ordine di Santiago nel 1418, all'et\u00e0 di dodici anni. Nel 1434 ha assistito alla presa di Hu\u00e9scar. Ha combattuto nella prima battaglia di Olmedo nel 1445. Nel maggio del 1452 \u00e8 stato nominato primo conte di Paredes de Nava, grazie al re Giovanni II di Castiglia.\nAlla morte del principe Don Alfonso, fratello del re, prese le difese della principessa Isabella, futura regina Isabella la Cattolica, presente nel Trattato dei Tori di Guisando, secondo il quale si riconosceva Enrico IV come il re della Castiglia e come successore sua sorella Isabella, rimuovendo dalla linea di successione Giovanna la Beltraneja.\nNel 1474 venne proclamato Gran maestro dell'Ordine di Santiago nella villa di Ucl\u00e9s.\nI Manrique o Manrique de Lara hanno rappresentato una delle pi\u00f9 potenti famiglie nobiliari della Spagna medievale. Tra i loro titoli emergono il Ducato di N\u00e1jera e il Marchesato di Aguilar de Campoo.\nIl suo epitaffio recita cos\u00ec:\nOltre alle vicende storiche, \u00e8 stato immortalato nel poema scritto da suo figlio Jorge Manrique, \"Coplas a la muerte de su padre\" (versi sulla morte del padre). Alla sua morte, il titolo di conte di Paredes venne ereditato da Pedro Manrique, figlio primogenito del suo primo matrimonio con Menc\u00eda de Figueroa."}
{"id": "5208386", "revid": "110157", "url": "https://it.wikipedia.org/wiki?curid=5208386", "title": "Coppa delle nazioni africane 2015", "text": "La Coppa delle nazioni africane 2015, o Orange Africa Cup of Nations 2015 per ragioni di sponsorizzazione, nota anche come Guinea Equatoriale 2015, \u00e8 stata la 30\u00aa edizione di questo torneo di calcio continentale per squadre nazionali maggiori maschili (spesso detto Coppa d'Africa) organizzato dalla CAF e la cui fase finale si \u00e8 svolta in Guinea Equatoriale dal 17 gennaio all'8 febbraio 2015.\nIl torneo si sarebbe dovuto svolgere in Marocco, ma il paese magrebino si \u00e8 rifiutato di organizzare la manifestazione nelle date prestabilite a causa dell'epidemia di Ebola in Africa Occidentale. Per la seconda volta nella sua storia a trionfare \u00e8 stata la , che nella finale disputata all'Estadio de Bata dell'omonima citt\u00e0 ha sconfitto il ai rigori per 9-8, dopo i tempi supplementari conclusi 0-0.\nQualificazioni.\nLa \u00e8 stata ammessa di diritto alla fase finale in quanto paese organizzatore, dopo la rinuncia ad ospitare il torneo e la conseguente esclusione del . La nazionale equatoguineana aveva partecipato alle qualificazioni, venendo per\u00f2 squalificata dal torneo per aver messo in campo un giocatore non schierabile.\nI rimanenti quindici posti sono stati assegnati tramite un percorso di qualificazione che ha visto la partecipazione di 51 nazionali e lo svolgimento di 125 incontri tra il 12 aprile e il 19 novembre 2014.\nI sorteggi del turno preliminare, del secondo turno e della fase a gironi si sono tenuti a Il Cairo, in Egitto, rispettivamente il 21 febbraio e il 27 aprile 2014.\nScelta della sede.\nInizialmente otto paesi avevano espresso la volont\u00e0 di ospitare la manifestazione:\nLe nazioni che si candidarono ufficialmente furono Marocco, Repubblica Democratica del Congo e Sudafrica (che si candid\u00f2 anche per ospitare il torneo nel 2017, poi assegnatole ma scambiato con la Libia e ospitato nel 2013). In seguito all'ispezione dei commissari della CAF, la Repubblica Democratica del Congo ha ritirato la candidatura.\nIl Marocco, favorito sul Sudafrica, fu designato come paese ospitante il 29 gennaio 2011, nel corso della CAF Super Cup 2011. Le quattro citt\u00e0 che avrebbero ospitato le partite del torneo erano Rabat, Marrakech, Agadir e Tangeri, come annunciato il 23 settembre 2013 dal Comitato Esecutivo CAF.\nIl caso Marocco.\nNell'ottobre 2014 il governo dello stato magrebino chiese il rinvio della manifestazione a causa dell'epidemia di Ebola scatenatasi in Africa Occidentale. La CAF analizz\u00f2 la richiesta durante la riunione del Comitato Esecutivo del 2 novembre 2014, optando per il mantenimento del torneo entro le date prestabilite e chiedendo un chiarimento alla federazione calcistica marocchina. \nLa federazione marocchina rimase aggrappata al suo diritto di ospitare la Coppa d'Africa 2015, tuttavia, richiese di far slittare il torneo nel 2016 o di potersi ripresentare come organizzatore nel 2017. \nLa CAF espresse la sua determinazione a mantenere le date a tutti i costi e l'11 novembre annunci\u00f2 che il Marocco non avrebbe ospitato il torneo e che la loro nazionale sarebbe stata esclusa dalla competizione. La CAF inoltre avvi\u00f2 un procedimento legale ai danni della federcalcio marocchina per il contratto stipulato nell'aprile 2014.\nEgitto, Sudan, Angola, Sudafrica e Ghana, considerate inizialmente favorite a sostituire il Marocco, annunciarono di non volersi candidare. Diedero la propria disponibilit\u00e0 ad ospitare la Coppa d'Africa il Qatar e la Guinea Equatoriale, che ospit\u00f2 il torneo congiuntamente al Gabon nel 2012.\nIl 14 novembre 2014 la CAF annuncia di aver designato il paese equatoguineano per ospitare la competizione.\nLe sanzioni della CAF.\nIl TAS di Losanna, ossia il Tribunale Arbitrale dello Sport, diede per\u00f2 maggior ragione al Marocco annullando gran parte delle sanzioni sportive prese dalla CAF contro la federcalcio marocchina, limitando la somma a soli 50.000 dollari. La Nazionale nordafricana potr\u00e0 quindi disputare le prossime edizioni della Coppa d'Africa.\nStadi.\nLa lista delle quattro citt\u00e0 che ospitano le partite della Coppa d'Africa 2015 \u00e8 stata ufficializzata dalla CAF il 14 novembre 2014.\nGli stadi di Malabo e Bata avevano gi\u00e0 ospitato la Coppa d'Africa 2012.\nLa partita inaugurale e la finale del torneo saranno ospitate dall'Estadio de Bata dell'omonima citt\u00e0.\nMarketing.\nPallone.\nIl pallone ufficiale della Coppa d'Africa 2015 \u00e8 l\"'Adidas Marhaba\". \u00c8 stato annunciato dalla CAF e dall'Adidas il 26 novembre 2014, e poi presentato a Malabo il 3 dicembre, in occasione dei sorteggi dei gironi della fase finale.\nL'Adidas, fornitore dei palloni della Coppa d'Africa da Ghana 2008, ha scelto il nome \"Marhaba\", che in lingua araba significa \"benvenuto\". I caratteristici colori oro e blu del pallone rappresentano i paesaggi contrastanti del continente, dal deserto del Sahara all'azzurro intenso del cielo. Ha la stessa struttura del \"Brazuca\", pallone ufficiale della Coppa del Mondo 2014.\nMascotte.\nLa mascotte ufficiale dell'evento \u00e8 stata annunciata il 7 gennaio 2015 dal responsabile comunicazione della CAF, Erick Mwanza, sul suo profilo Twitter personale.\nChiamata \"Chuku Chuku\", consiste in uno scoiattolo antropomorfo che indossa una divisa rossa, come quella della nazionale ospitante e ha il pallone Marhaba al piede. L'animale presenta una colorazione blu, bianca, rossa e verde, colori della bandiera della Guinea Equatoriale.\nBiglietti.\nLa vendita dei biglietti per il torneo ha avuto inizio il 12 gennaio 2015. La CAF ha reso noti i prezzi in valuta locale (franco CFA) e i punti vendita, distribuiti sul territorio equatoguineano, presso i quali \u00e8 possibile l'acquisto dei tagliandi.\nCopertura televisiva.\nDi seguito sono riportate le emittenti televisive mondiali che si sono aggiudicate i diritti a trasmettere le partite dell'avvenimento nel proprio ambito territoriale.\nSorteggio dei gruppi.\nIl sorteggio per stabilire i gruppi della fase finale, previsto in origine per il 26 novembre a Rabat, si \u00e8 tenuto a Malabo il 3 dicembre 2014. La posizione A1 \u00e8 stata assegnata alla nazione organizzatrice. Le restanti 15 squadre sono state classificate in base ai risultati ottenuti nelle qualificazioni di questa edizione, nella Coppa d'Africa 2013, 2012 e nelle rispettive qualificazioni, e nelle qualificazioni mondiali, opportunamente moltiplicati per un coefficiente di importanza della manifestazione.\nNella seguente tabella le quattro urne definite cos\u00ec come nel documento ufficiale della CAF.\nIl sorteggio ha determinato i quattro gruppi riportati qui di seguito.\nArbitri.\nQui di seguito \u00e8 riportata la lista degli arbitri e degli assistenti scelti per la manifestazione.\nConvocazioni.\nLe federazioni nazionali hanno tempo fino al 7 gennaio 2015 per presentare alla CAF le liste ufficiali, composte da ventitr\u00e9 giocatori (di cui tre portieri), anche se, fino a ventiquattro ore prima della partita d'esordio della squadra alla Coppa d'Africa, sar\u00e0 ancora ammessa la possibilit\u00e0 di sostituire uno o pi\u00f9 convocati in caso di infortunio che pregiudichi la disputa dell'intera fase finale.\nNel caso in cui una federazione presenti la propria lista dopo il 10 gennaio 2015, le sar\u00e0 permesso di registrare solo ventuno giocatori, oltre ad essere sanzionata con una multa di ventimila () dollari.\nRegolamento del torneo.\nLa formula conferma quella in vigore da quando, in occasione dell'edizione sudafricana del 1996, la fase finale del campionato africano di calcio \u00e8 stata portata a 16 squadre e prevede, dunque, la formazione di quattro gironi all'italiana (chiamati \"gruppi\") con partite di sola andata, ciascuno composto da quattro squadre.\nPer determinare la posizione in classifica di squadre che si trovano a parit\u00e0 di punti saranno presi in considerazione, nell'ordine, i seguenti criteri:\nNel caso in cui pi\u00f9 di due nazionali avessero lo stesso numero di punti in classifica, per determinare la loro posizione saranno presi in considerazione, nell'ordine, i seguenti parametri:\nSe tuttavia dopo aver applicato i criteri precedenti due squadre si trovassero ancora in parit\u00e0, si applicheranno nuovamente i tre criteri alle due squadre in questione per determinare la loro posizione finale. Se questa procedura non permetter\u00e0 di separarle verranno utilizzati, sempre nell'ordine, gli ulteriori parametri qui di seguito: \nLe prime due nazionali classificate di ogni raggruppamento accedono alla fase a eliminazione diretta che consiste in un tabellone di tre turni (quarti di finale, semifinali e finali) ad accoppiamenti interamente prestabiliti e con incontri basati su partite uniche ed eventuali tempi supplementari e tiri di rigore in caso di persistenza della parit\u00e0 tra le due contendenti, ad eccezione della finale per il terzo posto nella quale, in caso di parit\u00e0 alla fine dei tempi regolamentari, il vincitore verr\u00e0 stabilito direttamente mediante i tiri di rigore.\nRiassunto del torneo.\nFase a gironi.\nGruppo A.\nNella partita inaugurale, la affronta la . I padroni di casa vanno in vantaggio al 16' con un gol del capitano Emilio N'sue. Verso la fine della gara, la punta congolese Thievy Bifouma segna all'87' il gol del pareggio. Nell'altra partita, il stende il vicecampione in carica per due reti a zero, gol di Pierre-Emerick Aubameyang e Malick Evouna. Nel secondo turno, Guinea Equatoriale e Burkina Faso non si fanno male e chiudono la partita a reti inviolate (0-0). Il Congo continua la sua corsa per la qualificazione ai quarti sconfiggendo il Gabon 1-0, con il gol partita realizzato dal capitano Prince Oniangu\u00e9. Nell'ultima giornata, la Guinea Equatoriale si qualifica vincendo 2-0 contro il Gabon, reti di Javier Balboa (su rigore) e Ib\u00e1n. Nell'altra sfida, i \"Diables Rouges\" ottengono la qualificazione sconfiggendo 2-1 gli \"\u00c9talons\", costretti a salutare il torneo al primo turno dopo il secondo posto conquistato due anni prima.\nGruppo B.\nLa prima giornata del girone si apre con il pareggio per 1-1 dello e la , con i \"Chipolopolo\" che si fanno recuperare al 66' dopo essere stati in vantaggio dal 2'. Nell'altra partita anche e chiudono l'incontro sull'1-1. La seconda giornata vede la vittoria della Tunisia sullo Zambia, ribaltando il risultato (2-1) grazie ai suoi centravanti Ahmed Aka\u00efchi e Yassine Chikhaoui. Nella partita serale le selezioni capoverdiana e congolese non riescono a sbloccare il risultato e terminano l'incontro a reti inviolate. Nella giornata finale tutte le nazionali si giocano ancora la qualificazione. Ad avere la meglio sono la Tunisia e la RD del Congo che con il pareggio per 1-1 passano ai quarti di finale classificandosi rispettivamente prima e seconda. Dopo un altro 0-0, niente da fare per Capo Verde che, nonostante gli stessi punti dei \"Leopardi\", non riesce a qualificarsi per il numero inferiore di gol fatti.\nGruppo C.\nIl cosiddetto \"girone della morte\" si apre con l'incontro che vede opposte il ed il . Le \"Black Stars\" passano in vantaggio con il rigore di Andr\u00e9 Ayew ma nella ripresa i \"Leoni della Teranga\" si riscattano con i gol di Mame Biram Diouf e Moussa Sow, conquistando cos\u00ec i tre punti. Vittoria in rimonta anche nella seconda partita che ha visto trionfare l' sul con il risultato di 3-1. Nel secondo turno il Ghana ottiene la vittoria in extremis contro l'Algeria grazie alla rete del capitano Asamoah Gyan mentre la partita serale fra Sudafrica e Senegal termina in pareggio con una rete per parte. Nel turno conclusivo il Ghana rimonta con due gol l'iniziale vantaggio dei \"Bafana Bafana\", conquistando il passaggio ai quarti di finale insieme all'Algeria che batte 2-0 il Senegal. Gli algerini sono per\u00f2 costretti a passare il turno da secondi in virt\u00f9 dello scontro diretto perso con i ghanesi.\nGruppo D.\nLe prime 4 partite vedono 4 pareggi per 1-1. All'ultima giornata, la Costa d'Avorio vince 1-0 sul Camerun ed \u00e8 prima del girone, mentre la Guinea, dopo aver pareggiato col Mali sempre 1-1, avanza solo per sorteggio.\nFase finale.\nIl programma di gara ufficiale \u00e8 stato annunciato il 9 dicembre 2014.\nFase a gironi.\nGruppo D.\nRisultati.\nNote:\nFase a eliminazione diretta.\nIl 27 gennaio 2015, la CAF ha annunciato di aver cambiato le sedi di due quarti di finale:\nIl calcio d'inizio dei quarti di finale 2 e 4 (incontri 26 e 28) \u00e8 stato inoltre posticipato dalle 20:00 alle 20:30 locali.\nStatistiche.\nPremi.\nLa sera della finale per il 1\u00ba posto, conclusa la partita, la CAF ha reso noti i premi assegnati ai calciatori.\nControversie.\nSorteggio Guinea-Mali.\nEssendo e classificatesi a parit\u00e0 di punti e record (gol fatti, subiti ecc.) nel gruppo D, si \u00e8 reso necessario il sorteggio per scegliere la squadra che sarebbe avanzata ai quarti di finale. Prima del sorteggio, l'allenatore del Mali Henri Kasperczak ha detto che il torneo \"deve trovare un modo pi\u00f9 sportivo [per decidere chi avanza], pi\u00f9 giusto... Questo non corrisponde a uno spirito sportivo\". Il suo omologo della Guinea, Michel Dussuyer, ha detto che nessuna delle due squadre avrebbe meritato di essere eliminata in quel modo.\nLa Guinea ha vinto il sorteggio, provocando una denuncia da parte di Boubacar Diarra, presidente della Federazione calcistica del Mali. Issa Hayatou, presidente della CAF, ha difeso il processo come l'unica opzione.\nArbitraggio Tunisia - Guinea Equatoriale.\nWadie Jary, il presidente della Federazione calcistica della Tunisia, ha accusato l'imparzialit\u00e0 dell'arbitro contro la , dopo la sconfitta controversa nei quarti di finale contro la del 31 gennaio 2015. A seguito di questa dichiarazione \u00e8 stato sospeso da competizioni e attivit\u00e0 della CAF.\nL'arbitro mauriziano Rajindraparsad Seechurn che ha assegnato il rigore per la Guinea Equatoriale nella partita in questione, \u00e8 stato sospeso dalla direzione di gare per sei mesi e cancellato dal registro \u00e9lite degli arbitri della CAF.\nLa federcalcio tunisina \u00e8 stata multata per dollari per aver affrontato l'arbitro durante la partita, oltre a danni provocati nello spogliatoio, mentre quella equatoguineana \u00e8 stata multata per dollari per la sicurezza inadeguata nello stadio.\nDisordini Ghana - Guinea Equatoriale.\nDurante la semifinale tra Guinea Equatoriale e Ghana, si sono verificati alcuni incidenti tra i tifosi di casa, i tifosi ospiti e le forze dell'ordine. Alla pausa del primo tempo, con la nazionale ghanese in vantaggio per 2-0, i giocatori di quest'ultima sono stati protetti da parte della polizia dal lancio di oggetti provenienti dai tifosi ostili della nazione ospitante.\nNel secondo tempo, al minuto 82, un fitto lancio di oggetti viene indirizzato verso la panchina del Ghana, che si \u00e8 rifugiata in campo per sfuggirvi. Vittime del lancio sono stati anche i tifosi ghanesi che si sono prima rifugiati in tribuna e poi sono stati fatti entrare in campo, a ridosso del rettangolo di gioco. Un elicottero \u00e8 stato impegnato per disperdere gli spettatori fuori dallo stadio, volando ad un'altezza bassa sopra di loro. La Federazione calcistica del Ghana ha descritto l'incidente simile a una zona di guerra.\nLe forze dell'ordine hanno inoltre sparato fumogeni in tribuna nel tentativo di riportare l'ordine. Il gioco \u00e8 stato fermato per quasi quaranta minuti, prima di ricominciare per solo tre minuti degli otto restanti.\nIl regolamento della competizione dichiara che l'incontro sarebbe dovuto terminare prematuramente e che la nazionale ospitante, la Guinea Equatoriale, sarebbe dovuta essere eliminata dalla competizione.\nLa CAF ha sanzionato la federazione equatoguineana con una multa di dollari e l'ha informata di dover disputare un incontro ufficiale casalingo \"a porte chiuse\", dopo la fine del torneo."}
{"id": "5208391", "revid": "2008491", "url": "https://it.wikipedia.org/wiki?curid=5208391", "title": "Discografia di Augusto Martelli", "text": "La discografia di Augusto Martelli si compone per il mercato italiano di 26 album in studio, di cui 21 da solista (15 col nome di battesimo e 6 come Bob Mitchell), 5 collaborativi, e un album dal vivo. Sommando tutti gli pseudonimi utilizzati, Martelli ha pubblicato inoltre 68 singoli in totale.\nNel corso della sua carriera ha utilizzato diversi pseudonimi e denominazioni per incidere dischi, tra cui \"Augusto Martelli e il suo Complesso\", \"Augusto Martelli e la sua orchestra\", \"Bob Mitchell and his Orchestra\", \"Brooklyn Bridge Group\", \"L'Orchestra di Augusto Martelli\", \"Orchestra e coro di Augusto Martelli\", \"Utto Hammers\", pi\u00f9 i progetti collaborativi come \"Augusto Martelli &amp; the Real Mc Coy\" e \"Augusto Martelli &amp; Pino Cotto\".\nEsistono anche alcuni progetti accreditati a cantanti turnisti, ma di fatto arrangiati e orchestrati completamente da Martelli, accreditato anche sulla label e sulla copertina dei dischi.\nA essa si aggiunge l'intensa attivit\u00e0 di arrangiatore e direttore d'orchestra, come gli album in cui ha diretto la cantante Mina e numerosi altri artisti.\nMartelli ha realizzato anche diverse colonne sonore cinematografiche e molte sigle di telefilm, trasmissioni televisive e cartoni animati del gruppo Fininvest.\nCanzoni composte da Augusto Martelli (parziale).\nDi seguito vengono riportati i brani composti da Augusto Martelli, escludendo quelli solamente arrangiati o diretti come orchestra."}
{"id": "5208393", "revid": "339392", "url": "https://it.wikipedia.org/wiki?curid=5208393", "title": "Giovani Comunisti", "text": ""}
{"id": "5208415", "revid": "729019", "url": "https://it.wikipedia.org/wiki?curid=5208415", "title": "10,5 cm Kanone (gepanzerte Selbstfahrlafette)", "text": "Il 10,5\u00a0cm Kanone (gepanzerte Selbstfahrlafette), abbreviato in 10,5\u00a0cm K (gp.Sfl) (traducibile come \"Cannone semovente corazzato calibro 10,5 cm\") fu un prototipo di semovente d'artiglieria realizzato dalla Germania nazista. Progettato inizialmente come \"Schartenbrecher\", ovvero arma antibunker per attaccare la linea Maginot, in seguito alla resa della Francia fu convertito al ruolo di cacciacarri pesante per il fronte orientale.\nStoria.\nLa Krupp inizi\u00f2 nel 1939 lo sviluppo di un mezzo che potesse colpire i bunker rimanendo a distanza di sicurezza da un eventuale fuoco di controbatteria. Con la rapida caduta della Francia, l'esigenza venne meno, cos\u00ec si pens\u00f2 di riconvertire il mezzo al ruolo di cacciacarri pesante. Furono ordinati 2 prototipi, completati nel gennaio 1941 e mostrati ad Hitler il 31 marzo. Se le prove sul campo avessero dato esito positivo, la Krupp stimava di iniziare la produzione di serie nella primavera del 1942.\nDurante la fase di sviluppo il veicolo era indicato come \"10\u00a0cm K. (Pz.Sfl.IVa)\"; il 13 agosto 1941 ricevette la denominazione ufficiale \"10,5\u00a0cm K (gp.Sfl.)\", mentre tra le truppe era soprannominato Dicker Max (Max il grasso).\nImpiego operativo.\nI due prototipi da testare furono assegnati al Panzerj\u00e4ger-Abteilung 521 durante l'operazione Barbarossa. Un prototipo prese accidentalmente fuoco e fu completamente distrutto dalla detonazione delle munizioni; il secondo prototipo invece oper\u00f2 con successo in combattimento fino alla fine del 1941. Fu ricostruito dalla Krupp nella prima met\u00e0 del 1942 secondo le esperienze acquisite e venne rinviato al battaglione in tempo per partecipare all'operazione Blu. Nelle relazioni operative del battaglione di novembre-dicembre non viene citata nessuna attivit\u00e0 del prototipo.\nUna relazione del 26 luglio 1941 commentava:\n\"Questo \"Sfl.\" (semovente) non \u00e8 sufficientemente manovrabile per l'impiego in un \"Vorausabteilung\" (battaglione d'avanguardia). Il brandeggio limitato obbliga l'intero veicolo a ruotare per ingaggiare il bersaglio. Questa operazione richiede molto tempo quando deve essere eseguita ripetutamente, specialmente su terreni rotti, a causa del peso del veicolo e della ridotta potenza del motore. Inoltre, a causa della distribuzione della corazzatura - spessa solo sull'arco frontale e pi\u00f9 sottile di 50 mm sul posteriore - il mezzo \u00e8 adatto ad un uso solo frontale. Il veicolo \u00e8 vulnerabile ai lati e nell'arco posteriore. L'impiego in \"Vorausabteilung\" richiede la capacit\u00e0 di un rapido ingaggio dei bersagli in ogni direzione [...] Il veicolo si \u00e8 dimostrato capace di supportare un attacco diretto della fanteria da posizioni scoperta con fuoco diretto, come nell'attraversamento del Szczarar. Non \u00e8 possibile osservare l'effetto dei nostri colpi a causa della nuvola di polvere alzatasi di fronte al cannone. I due \"Sfl.\" devono osservare alternativamente il fuoco l'uno dell'altro oppure deve essere stabilito un posto di osservazione su un lato, comandato da un \"Richtkreis-Uffiz.\" (cannoniere) affiatato con l'equipaggio. A causa di dimensioni, ridotta mobilit\u00e0 e polvere alzata dal cannone, in futuro i \"Sfl.\" spareranno unicamente \"Sprenggranaten\" (granate HE) a fuoco indiretto. ... Finora il \"Sfl.\" \u00e8 stato impiegato nei propri ruoli dedicati - ingaggio di bunker in cemento armato a fuoco diretto ed ingaggio di carri armati pesanti in coordinamento con altre armi anticarro. La sua capacit\u00e0 di penetrazione sembra adeguata per questi ruoli. ... Non si sono verificati particolari problemi con il motore o la trasmissione. I freni di sterzo sono sovraccaricati: i bulloni della guida di uno dei freni di sterzo si sono strappati tre volte e le bande dei freni sono state cambiate due volte perch\u00e9 i rivetti erano surriscaldati\".\nDescrizione.\nIl \"10,5\u00a0cm K (gp.Sfl.)\" fu costruito sullo scafo pesantemente modificato di Panzerkampfwagen IV Ausf. E, con la torretta sostituita da una casamatta a cielo aperto per ospitare il cannone. La piastra frontale era costituita da acciaio indurito spesso 50\u00a0mm, inclinata di 15\u00b0 dalla verticale, mentre sui fianchi la corazzatura si riduceva a 20\u00a0mm. L'elemento caratteristico del mezzo era la casamatta che proteggeva il vano di combattimento sul retro del veicolo. Le 26 munizioni di bordo erano stivate in contenitori blindati. Altra caratteristica originale era la falsa postazione del pilota sul lato destro, mentre in realt\u00e0 esso prendeva posto davanti alla sovrastruttura, sulla sinistra.\nNonostante fosse progettato anche per l'ingaggio di corazzati nemici, il cannone poteva brandeggiare di soli 8\u00b0 a destra ed a sinistra, con elevazione di -15\u00b0/+10\u00b0. Furono introdotti un freno di bocca per ridurre le forze di rinculo ed una rizza per bloccare la canna in fase di trasferimento. Per la difesa ravvicinata, l'equipaggio disponeva di tre mitra con 576 colpi. Il puntatore disponeva di un'ottica \"Selbstfahrlafetten-Zielfernrohr 1\" (Sfl.Z.F. 1), mentre la postazione del capocarro era dotata di periscopio binoculare \"Turmsp\u00e4hfernrohr\" (T.S.F.) su un braccio girevole.\nIl motore V-12 Maybach HL120 originale del Panzer IV fu sostituito con un pi\u00f9 leggero V-6 Maybach HL66P. I veicoli di serie avrebbero dovuto ricevere il treno di rotolamento del Panzer III, che offriva una maggiore manovrabilit\u00e0 grazie alla traccia pi\u00f9 corta, alla minore resistenza delle ruote, alle molle pi\u00f9 morbide ed alla maggiore escursione delle sospensioni."}
{"id": "5208422", "revid": "599013", "url": "https://it.wikipedia.org/wiki?curid=5208422", "title": "John D'Albiac", "text": "Carriera.\nStudi\u00f2 al Seabrook Lodge School, al Framlingham College e al Royal Military College di Sandhurst.\nNel 1914 entr\u00f2 nella Royal Marine Artillery ma venne trasferito nel Royal Naval Air Service. Nel 1916 fu mandato in Francia in qualit\u00e0 di osservatore aereo.\nDopo aver prestato servizio come Comandante Stazione della RAF Scopwick, fu trasferito, nel 1922, nel personale della sede centrale RAF Trans-Giordania e come un comandante di volo del N\u00b0 99 Squadron dal 1926 .\nDurante la Seconda Guerra Mondiale, D'Albiac serv\u00ec da Air Officer Commanding di RAF Palestina e Transgiordania dal mese di agosto 1939, Air Officer Commanding delle Forze britanniche in Grecia dal novembre 1940, prima di tornare ad essere responsabile del comando di Air RAF Palestina e Transgiordania dal maggio 1941. In seguito fu Air Officer Commanding britannico delle forze in Iraq dal giugno 1941, Air Officer Commanding del N\u00b0 222 Group dal marzo 1942 e Air Officer Commanding del N\u00b0 2 Group dal dicembre 1942. Fu poi nominato Air Officer Commanding Second Tactical Air Force nel mese nel giugno 1943, Vice Comandante del Mediterraneo Tactical Air Force nel mese di febbraio 1944 e il direttore generale del personale nel novembre 1944. And\u00f2 in pensione nel 1947.\nMorte.\nMor\u00ec il 20 agosto 1963 a Beaconsfield."}
{"id": "5208434", "revid": "599013", "url": "https://it.wikipedia.org/wiki?curid=5208434", "title": "Iker Flores", "text": "Professionista dal 1999 al 2007, vinse il Tour de l'Avenir nel 2000.\nCarriera.\nPass\u00f2 professionista nel 1999 con la Euskaltel-Euskadi, in cui rimase fino al 2006, prendendo parte a un'edizione del Giro d'Italia, tre del Tour de France e due della Vuelta a Espa\u00f1a. Nel 2000 vinse una tappa e la classifica finale del Tour de l'Avenir, unico successo della carriera. Tra i piazzamenti distaccano un secondo posto di tappa al Tour de France 2004 ed un terzo posto al Tour du Languedoc-Roussillon nel 2004, mentre nel 2005 fu \"Lanterne rouge\" del Tour de France. Nel 2007 si trasfer\u00ec alla Fuerteventura, ritirandosi al termine della stagione. \u00c8 fratello del ciclista professionista Igor Flores."}
{"id": "5208444", "revid": "729019", "url": "https://it.wikipedia.org/wiki?curid=5208444", "title": "AeroMobil 3.0", "text": "L'AeroMobil 3.0 \u00e8 un prototipo di auto volante prodotto dalla compagnia slovacca AeroMobil s.r.o.\nSimile alla Terrafugia Transition, \u00e8 realizzata con un telaio in acciaio e la carrozzeria in fibra di carbonio, per un peso complessivo di 450\u00a0kg. A spingerla \u00e8 un motore Rotax 912. Per prendere il volo la vettura ha bisogno di 200 metri di rettilineo, mentre per atterrare gliene servono 50. L'auto offre un'autonomia di volo di 700 chilometri ad una velocit\u00e0 massima di 200\u00a0km/h, mentre nell'utilizzo stradale arriva fino a 160\u00a0km/h, garantendo 875\u00a0km d'autonomia. Consuma 8 litri di carburante ogni 100 chilometri. Per decollare AeroMobil 3.0 deve raggiungere i 130\u00a0km/h, ma ad alta quota pu\u00f2 far scendere la velocit\u00e0 di volo fino a 60\u00a0km/h. Per usarla sar\u00e0 necessario avere tutti i documenti di volo.\nPresentata al \"Piooner Festival\" di Vienna nel 2014, potrebbe gi\u00e0 essere in vendita dal 2020 ad un costo compreso tra i 200.000 e i 300.000 euro.\nLa versione 3.0 \u00e8 arrivata dopo diversi progetti simili fatti in passato, ma aventi avuto scarsi risultati."}
{"id": "5208462", "revid": "1543377", "url": "https://it.wikipedia.org/wiki?curid=5208462", "title": "Marco Bentivogli", "text": "Biografia.\nSposato con Silvia e padre di Emma, entra in FIM CISL nel 1994 e si occupa subito di giovani come coordinatore dei lavoratori under 35. Nel periodo dal 1998 al 2001 acquisisce esperienza prima seguendo le aziende della Bolognina (a Bologna) e poi diventando Segretario provinciale. Nel 2001 si sposta ad Ancona, sempre come Segretario provinciale, seguendo le principali aziende del metalmeccanico tra cui: Fincantieri, Fiat-CNH e Caterpillar. Nel 2008 l'approdo alla Segreteria nazionale.\nIl 13 novembre 2014, su indicazione del segretario uscente Giuseppe Farina, viene eletto Segretario generale con 134 voti su 143 votanti.\nHa collaborato nel 2016 con il Ministro dello Sviluppo Economico Carlo Calenda alla costruzione del Piano industria 4.0. Con lo stesso ha elaborato il \u201cpiano industriale per l\u2019italia delle competenze\u201d. \u00c8 considerato il padre del \u201cdiritto soggettivo alla formazione\u201d inserito per la prima volta in un Contratto Collettivo, quello dei metalmeccanici nel Novembre 2016. Nello stesso Contratto il fondo sanitario dei metalmeccanici \u00e8 stato esteso a tutti i lavoratori e familiari fiscalmente a carico.\n\u00c8 stato confermato alla guida dei metalmeccanici Cisl con il 97% dei voti il 9 giugno 2017 nel corso del 19\u00ba Congresso Fim Cisl tenutosi presso l'Auditorium Parco della Musica a Roma.\nSi \u00e8 dimesso da Segretario Generale della Fim Cisl il 19 Giugno 2020.\nDa allora oltre a Base Italia \u00e8 impegnato sul terreno della trasformazione del lavoro, del trasferimento tecnologico nella realizzazione di una rete di centri di innovazione tecnologica (sul modello Fraunhofer) in Italia.\nAttivit\u00e0 sindacale.\nCome Segretario nazionale si occupa da subito di democrazia industriale e partecipazione promuovendo il Protocollo di relazioni industriali di Finmeccanica (dal 2016 Leonardo-Finmeccanica) e la proposta Fim Cisl sulla partecipazione dei lavoratori alla gestione strategica d'impresa presentata il 23 ottobre 2013 al Cnel. Ha seguito il settore della Siderurgia e dell'Alluminio e si \u00e8 occupato delle vertenze pi\u00f9 difficili a partire dal 2007/2008 (Alcoa, Lucchini, Ilva, Acciai Speciali Terni, Indesit-Whirlpool) con gli effetti che ha cominciato ad avere sull'economia reale la pi\u00f9 grande crisi economica finanziaria mai vista (Crisi dei subprime), a partire da quella della Grande depressione degli anni '20, criticando la classe dirigente ritenuta incapace di affrontare il tema delle politiche industriali.\nNel libro \"Le Persone e la Fabbrica\", la pi\u00f9 grande ricerca sul lavoro e sul World Class Manufacturing dagli anni 80 in Italia, realizzata dalla Fim Cisl in collaborazione con il Politecnico di Milano e di Torino, rivendica il ruolo e i risultati degli accordi siglati dalla Fim Cisl nel gruppo Fiat (poi FCA).\nSostenitore della necessit\u00e0 di voltare pagina nel sindacato \u00e8 stato il primo sindacalista ad affrontare il tema dei cambiamenti nell'industria con l'avvento dell'Internet of Things (Iot) Internet delle cose in un convegno organizzato dalla Fim Cisl a Exp\u00f2 2015 su Industry 4.0, da cui \u00e8 scaturita una pubblicazione dal titolo #Sindacatofuturo in Industry4.0. Per Bentivogli il sindacato deve essere un luogo pubblico delle aspirazioni dei giovani. Per questo \u00e8 contrario ai \u201cdiritti acquisiti\u201d: i diritti, ha affermato, o sono per tutti o si chiamano privilegi.\nA giugno 2016 esce per Castelvecchi editore, nella collana Radar, il suo libro dal titolo \"Abbiamo rovinato l'Italia? Perch\u00e9 non si pu\u00f2 fare a meno del sindacato\". Nel libro Bentivogli propone la propria idea di un sindacato come \"luogo pubblico delle aspirazioni dei giovani\" e di tutte le generazioni.\nPartendo da una critica sincera dei limiti del sindacato, ne rivendica per\u00f2 l'importanza e il ruolo specie in questi anni di crisi e traccia un manifesto del sindacato del futuro che sappia anticipare i cambiamenti nell'era della quarta rivoluzione industriale. Il libro, nel giugno 2017, \u00e8 in seconda ristampa con una nuova edizione aggiornata sul tema di Industry 4.0 e sul dibattito attorno alla cultura del lavoro che va profondamente de-ideologizzata. Tra le novit\u00e0 un capitolo che analizza l'incidenza delle fake news sulla percezione dei problemi del lavoro presso il grande pubblico. In un lungo articolo pubblicato dal giornale \"Il Foglio\" ha sostenuto la necessit\u00e0 di \"liberarsi nel lavoro, non dal lavoro\", contro l'idea di un futuro in cui solo il 10% delle persone avrebbe un lavoro, mentre il restante vivrebbe di sussidio di cittadinanza.\nSul fronte dell'incisivit\u00e0 del sindacato in un'economia globalizzata \u00e8 convinto sostenitore di un'azione sindacale di respiro internazionale: \"Il sindacato o sar\u00e0 internazionale o non sar\u00e0\".\nInsieme al Ministro dello Sviluppo Economico Carlo Calenda lancia, il 12 gennaio 2018 dalle pagine del Sole 24 Ore, un Piano industriale per l'Italia delle competenze (Piano Calenda-Bentivogli). L'obiettivo \u00e8 promuovere il rilancio del Paese con una strategia costruita su tre pilastri: Competenze, Impresa, Lavoro. Ne \u00e8 nato un vivace dibattito pubblico che ha coinvolto intellettuali, economisti e leader politici, dai quali \u00e8 venuto un ampio consenso alle proposte avanzate nel documento.\nAd agosto del 2018 pubblica insieme a Massimo Chiriatti sulle pagine del Sole 24 Ore \"BlockChain Italia - Manifesto per un nuovo bene pubblico digitale\" aprendo, per la prima volta in Italia, un dibattito pubblico sull'utilizzo della tecnologia legata ai registri diffusi per il lavoro e la contrattazione. Sua \u00e8 anche l'idea dei cosiddetti \"contratti Ibridi\" per il lavoro 4.0, in cui c'\u00e8 una parte collettiva e solidaristica e un'altra parte legata alla contrattazione individuale.\nIl 19 marzo 2019 pubblica per Rizzoli il suo secondo libro dal titolo: \"Contrordine Compagni. Manuale di resistenza alla tecnofobia per la riscossa del lavoro e dell\u2019Italia\".\nIl 7 novembre 2019 esce il libreria per Egea, \"Fabbrica Futuro\". Scritto a quattro mani con il giornalista de \u201cIl Messaggero\u201d Diodato Pirone. Il libro ripercorre il caso del gruppo Fiat-FCA come non era mai stato raccontato in Italia. Il 20 agosto 2020 inizia la sua collaborazione con il quotidiano \"la Repubblica\" come editorialista.\nAl settembre 2020 \u00e8 membro del comitato di direzione scientifica de \"Il Riformista Economia\", un settimanale dedicato all'economia diretto da Renato Brunetta."}
{"id": "5208464", "revid": "181699", "url": "https://it.wikipedia.org/wiki?curid=5208464", "title": "Associazione Sportiva Del Duca Ascoli 1968-1969", "text": "Questa pagina raccoglie le informazioni riguardanti l'Associazione Sportiva Del Duca Ascoli nelle competizioni ufficiali della stagione 1968-1969."}
{"id": "5208470", "revid": "110157", "url": "https://it.wikipedia.org/wiki?curid=5208470", "title": "Salohalli", "text": "Il Salohalli \u00e8 un'arena coperta di Salo.\nStoria e descrizione.\nIl Salohalli \u00e8 stato inaugurato nel 1998 e realizzato dall'architetto Jukka Siren: il suo principale uso \u00e8 quello sportivo, ma vengono anche svolti eventi musicali; al suo interno sono presenti una palestra, una sala d'atletica leggera, una pista da bowling, oltre che un ristorante.\nNel Salohalli vengono disputate le partite casalinghe della squadra di pallavolo femminile del LP Viesti Salo e quella di pallacanestro maschile del Vilpas Vikings; ha inoltre ospitato una partita di Coppa Davis 2009, tra la Finlandia e Cipro."}
{"id": "5208472", "revid": "729019", "url": "https://it.wikipedia.org/wiki?curid=5208472", "title": "Tibor Kov\u00e1\u010d", "text": "Carriera.\nNazionale.\nHa collezionato 2 presenze con la propria Nazionale."}
{"id": "5208473", "revid": "767487", "url": "https://it.wikipedia.org/wiki?curid=5208473", "title": "Ren\u00e9 Truhaut", "text": "\u00c8 stato professore di Tossicologia all'Universit\u00e0 di Parigi, Facolt\u00e0 di Medicina.\n\u00c8 conosciuto soprattutto per avere contribuito a definire il concetto di dose giornaliera (1956) e per avere coniato nel 1969 il termine Ecotossicologia riferendolo alla \"branca della tossicologia che tratta degli effetti diretti o indiretti di sostanze naturali e di contaminanti artificiali sugli organismi viventi\"."}
{"id": "5208474", "revid": "641056", "url": "https://it.wikipedia.org/wiki?curid=5208474", "title": "Ipercoop Sicilia", "text": ""}
{"id": "5208479", "revid": "599013", "url": "https://it.wikipedia.org/wiki?curid=5208479", "title": "J\u00e1n Droj\u00e1k", "text": "Carriera.\nNazionale.\nHa collezionato una presenza con la propria Nazionale."}
{"id": "5208483", "revid": "371529", "url": "https://it.wikipedia.org/wiki?curid=5208483", "title": "Basement Tapes", "text": "I Basement Tapes (\"nastri della cantina\") sono una lista di pi\u00f9 di 100 canzoni registrate da Bob Dylan e dalla sua backing band dell'epoca, The Band, nell'estate del 1967 a West Saugerties, New York, appena fuori Woodstock. Quasi tutte le tracce furono incise nella cantina della casa di campagna affittata dai membri della Band, detta \"Big Pink\" a causa del colore rosato della costruzione; anche se per la precisione i luoghi di registrazione furono tre: il gi\u00e0 citato scantinato, una stanza al piano superiore, la cosiddetta \"Red Room\", e la casa di Wittenberg Road dove si erano successivamente trasferiti Levon Helm e Rick Danko. Fu Garth Hudson che cur\u00f2 la registrazione originale delle tracce utilizzando un registratore Revox non professionale. Molti dei pezzi sono brani originali composti da Bob Dylan, ma la gran parte sono cover di vecchi brani tradizionali di musica folk, country e blues.\nNel 1975, solo 24 tracce furono pubblicate nell'album ufficiale \"The Basement Tapes\" tratto dalle sessioni, anche se molti dei brani gi\u00e0 circolavano da tempo in versione non ufficiale, dapprima nel bootleg \"Great White Wonder\", generalmente considerato il primo bootleg della storia del rock, e successivamente in svariate altre pubblicazioni pirata quali \"A Tree with Roots\", cofanetto comprendente 108 tracce, e \"The Genuine Basement Tapes\". Due tracce ulteriori furono incluse a posteriori nel disco ufficiale \"The Bootleg Series Volumes 1-3 (Rare &amp; Unreleased) 1961-1991\" (1991).\nIl 4 novembre 2014, la Columbia/Legacy ha pubblicato \"\", box set costituito da 6 CD contenenti ben 139 tracce, inclusi 30 brani inediti mai usciti in precedenza nemmeno su bootleg.\nQuella che segue \u00e8 una lista in ordine alfabetico delle canzoni registrate durante le sessioni. La lista non include brani che vedono la partecipazione esclusivamente dei membri della Band."}
{"id": "5208485", "revid": "729019", "url": "https://it.wikipedia.org/wiki?curid=5208485", "title": "Empoli Football Club 1968-1969", "text": "Questa voce raccoglie le informazioni riguardanti l'Empoli Football Club nelle competizioni ufficiali della stagione 1968-1969."}
{"id": "5208486", "revid": "729019", "url": "https://it.wikipedia.org/wiki?curid=5208486", "title": "Anton Pa\u017eick\u00fd", "text": "Carriera.\nNazionale.\nHa collezionato una presenza con la propria Nazionale."}
{"id": "5208488", "revid": "110157", "url": "https://it.wikipedia.org/wiki?curid=5208488", "title": "L'immagine di neve e altri racconti narrati due volte", "text": "L'immagine di neve e altri racconti narrati due volte (in originale inglese \"The Snow-Image, and Other Twice-Told Tales\") \u00e8 l'ultima raccolta di racconti pubblicata in vita da Nathaniel Hawthorne, nel 1852. Il titolo riprende i precedenti \"Racconti narrati due volte\", del 1851 (terza edizione)."}
{"id": "5208491", "revid": "438678", "url": "https://it.wikipedia.org/wiki?curid=5208491", "title": "Irish folk", "text": ""}
{"id": "5208492", "revid": "287204", "url": "https://it.wikipedia.org/wiki?curid=5208492", "title": "Plain and Simple", "text": "Plain and Simple \u00e8 un album in studio del gruppo musicale irlandese The Dubliners, pubblicato nel 1973.\nFormazione.\nNote aggiuntive"}
{"id": "5208514", "revid": "4175", "url": "https://it.wikipedia.org/wiki?curid=5208514", "title": "Federazione di rugby a 15 di Monaco", "text": ""}
{"id": "5208515", "revid": "301156", "url": "https://it.wikipedia.org/wiki?curid=5208515", "title": "Associazione Calcio Entella 1968-1969", "text": "Questa pagina raccoglie le informazioni riguardanti l'Associazione Calcio Entella nelle competizioni ufficiali della stagione 1968-1969."}
{"id": "5208517", "revid": "287204", "url": "https://it.wikipedia.org/wiki?curid=5208517", "title": "Barbara Velez", "text": ""}
{"id": "5208518", "revid": "1543377", "url": "https://it.wikipedia.org/wiki?curid=5208518", "title": "Tassonomia di Bloom", "text": "La tassonomia di Bloom \u00e8 uno dei modi di formalizzare le fasi di acquisizione e familiarizzazione con insiemi di informazioni o teorie. \u00c8 utilizzato in psicologia dell'educazione per definire le fasi dell'apprendimento e costruire il processo educativo. Questa tassonomia prende il nome da Benjamin Bloom, presidente del comitato di educatori che ide\u00f2 la tassonomia e curatore del primo volume del testo \"Tassonomia degli obiettivi educativi: La classificazione degli scopi dell'educazione\".\nI settori della tassonomia di Bloom fanno riferimento ai vari obiettivi che gli educatori dovrebbero definire per i loro studenti; essa divide gli obiettivi in tre domin\u00ee: cognitivo, affettivo e psicomotorio (a volte semplificati rispettivamente in 'conoscere/testa', 'sentire/cuore' e 'fare/mani'). All'interno dei domin\u00ee il passaggio al livello successivo \u00e8 pregiudicato dall'acquisizione delle conoscenze a abilit\u00e0 che precedono. Uno degli obiettivi della tassonomia di Bloom \u00e8 quello di motivare gli educatori a concentrarsi su tutti e tre i domin\u00ee, creando un approccio educativo pi\u00f9 olistico.\nLa tassonomia di Bloom \u00e8 considerata come fondamentale ed essenziale nella comunit\u00e0 educativa (per lo meno in quella statunitense), nonostante Bloom stesso consider\u00f2 il manuale \"uno dei testi meno letti ma pi\u00f9 citati nell'educazione americana\", cosa che ha portato a una specie di aura mitologica intorno alla tassonomia, avendone molte persone informazioni di seconda mano.\nStoria.\nLa pubblicazione della \"Tassonomia degli obiettivi educativi\" segu\u00ec una serie di conferenze che dal 1948 al 1953 furono organizzate a Boston dalla American Psychological Association. Uno degli obiettivi primari era quello di facilitare la comunicazione tra gli educatori, in particolare tra gli esaminatori.\nIl primo volume \"Handbook I: Cognitive\", che presentava appunto la parte cognitiva, fu pubblicato nel 1956. \"Handbook II: Affective\", sulla sezione affettiva segu\u00ec nel 1965. Un terzo volume, che avrebbe dovuto riguardare la psicomotricit\u00e0, fu progettato ma mai pubblicato. Una versione rivisitata del dominio cognitivo \u00e8 stata pubblicata nel 2000."}
{"id": "5208520", "revid": "1378703", "url": "https://it.wikipedia.org/wiki?curid=5208520", "title": "At War with Reality", "text": "At War with Reality \u00e8 il quinto album discografico in studio del gruppo musicale death metal svedese At the Gates, pubblicato nel 2014.\nIl disco.\nUscito nell'ottobre 2014, il disco \u00e8 stato pubblicato a 19 anni di distanza dal precedente album in studio \"Slaughter of the Soul\" (1995). Si tratta inoltre della prima produzione per la Century Media Records.\n\u00c8 un concept album incentrato sul genere letterario del realismo magico."}
{"id": "5208524", "revid": "2032913", "url": "https://it.wikipedia.org/wiki?curid=5208524", "title": "You &amp; I (IU)", "text": "You &amp; I () \u00e8 un brano musicale della cantante sudcoreana IU, cantato prima in coreano, poi in giapponese.\nIl brano esce in Corea del Sud, insieme al video musicale di nove minuti, il 28 novembre 2011 all'interno dell'album \"Last Fantasy\", anticipato da un teaser video il 26 novembre. La versione performance viene diffusa il 6 dicembre, mentre il giorno dopo viene rivelato il dietro le quinte delle riprese del video musicale. La canzone parla di un amore che attraversa lo spazio e il tempo; il verso \"Chiama il mio nome\" viene ripetuto tre volte: la prima rappresenta il passato e la speranza, la seconda il presente e viene pronunciato con frustrazione e irritazione, mentre la terza il futuro ed esprime il forte desiderio di IU che l'amato chiami il suo nome.\n\"You &amp; I\" debutta al primo posto nella classifica dei singoli della Gaon Chart, con 1.129.761 copie vendute, restandovi per altre due settimane; rimane per quattro settimane anche al primo posto della classifica Melon e raggiunge la vetta della classifica di Billboard \"Korea K-Pop Hot 100\" per cinque settimane consecutive. Ha vinto i premi \"Canzone di dicembre\" ai Gaon Chart K-Pop Awards e ai Cyworld Digital Music Awards nel 2011, e il \"Bonsang Award\" ai Seoul Music Awards 2012, mentre \u00e8 stata nominata come canzone dell'anno ai Mnet Asian Music Awards 2012, durante i quali IU \u00e8 stata candidata, per lo stesso brano, al premio \"Miglior performance vocale - solista\".\nVersione giapponese.\nIl singolo viene pubblicato il 18 luglio 2012 in tre versioni: l'edizione normale, che contiene la versione in giapponese di \"You &amp; I\" con la strumentale e il brano originale \"Sh\u014dnen jidai\", pi\u00f9 un adesivo, e due edizioni limitate in formato CD+DVD. La prima edizione limitata, denominata \"Type A\", contiene i due brani pi\u00f9 la traccia \"You &amp; I (FPM TECHNORCHESTRA MIX)\", il documentario del concerto \"IU Friendship Showcase\uff5eSpring2012\uff5e\" tenutosi ad aprile e maggio, e il making of del video musicale di \"You &amp; I\"; la seconda edizione limitata, denominata \"Type B\", contiene i due brani, il video musicale di \"You &amp; I\" e il video musicale in formato documentario della durata di 27 minuti e con sottotitoli in giapponese di \"Every End of the Day\".\nIl video musicale viene diffuso alcuni giorni prima dell'uscita del singolo, seguito dalla versione performance.\nHa venduto circa 19.929 copie."}
{"id": "5208526", "revid": "1632387", "url": "https://it.wikipedia.org/wiki?curid=5208526", "title": "Black Veil Brides (album)", "text": "Black Veil Brides \u00e8 il quarto album discografico in studio del gruppo musicale rock statunitense Black Veil Brides, pubblicato nel 2014."}
{"id": "5208528", "revid": "287204", "url": "https://it.wikipedia.org/wiki?curid=5208528", "title": "Rene Truhaut", "text": ""}
{"id": "5208529", "revid": "916580", "url": "https://it.wikipedia.org/wiki?curid=5208529", "title": "Calappe", "text": ""}
{"id": "5208530", "revid": "916580", "url": "https://it.wikipedia.org/wiki?curid=5208530", "title": "Aplysia poli", "text": ""}
{"id": "5208531", "revid": "916580", "url": "https://it.wikipedia.org/wiki?curid=5208531", "title": "Aplysia leporina", "text": ""}
{"id": "5208532", "revid": "916580", "url": "https://it.wikipedia.org/wiki?curid=5208532", "title": "Aplysia major", "text": ""}
{"id": "5208533", "revid": "916580", "url": "https://it.wikipedia.org/wiki?curid=5208533", "title": "Aplysia melanopus", "text": ""}
{"id": "5208534", "revid": "916580", "url": "https://it.wikipedia.org/wiki?curid=5208534", "title": "Aplysia petersoni", "text": ""}
{"id": "5208535", "revid": "916580", "url": "https://it.wikipedia.org/wiki?curid=5208535", "title": "Tethys capensis", "text": ""}
{"id": "5208537", "revid": "916580", "url": "https://it.wikipedia.org/wiki?curid=5208537", "title": "Aplysia sandvichensis", "text": ""}
{"id": "5208538", "revid": "767487", "url": "https://it.wikipedia.org/wiki?curid=5208538", "title": "Dillon Francis", "text": "Curiosit\u00e0.\nDillon Francis ha fatto un cameo in \"We Are Your Friends\", un film del 2015"}
{"id": "5208539", "revid": "916580", "url": "https://it.wikipedia.org/wiki?curid=5208539", "title": "Aplysia woodi", "text": ""}
{"id": "5208540", "revid": "916580", "url": "https://it.wikipedia.org/wiki?curid=5208540", "title": "Dolabella fragilis", "text": ""}
{"id": "5208541", "revid": "916580", "url": "https://it.wikipedia.org/wiki?curid=5208541", "title": "Dolabella laevis", "text": ""}
{"id": "5208553", "revid": "916580", "url": "https://it.wikipedia.org/wiki?curid=5208553", "title": "Dolabella lepus", "text": ""}
{"id": "5208554", "revid": "916580", "url": "https://it.wikipedia.org/wiki?curid=5208554", "title": "Syphonota bipes", "text": ""}
{"id": "5208555", "revid": "968255", "url": "https://it.wikipedia.org/wiki?curid=5208555", "title": "Muschi da una vecchia canonica", "text": "Muschi da una vecchia canonica (in originale inglese \"Mosses from an Old Manse\") \u00e8 il titolo di una raccolta di racconti di Nathaniel Hawthorne, pubblicata nel 1846, anche se molti erano gi\u00e0 apparsi su riviste. Il libro produsse in risposta alcune pagine critiche interessanti di Herman Melville, chiamate \"Hawthorne and His Mosses\" (su \"New York Literary World\", agosto 1850).\nNella seconda edizione del 1854 vennero aggiunti tre racconti. Al tempo di questa seconda edizione, Hawthorne scrisse al suo editore, James Thomas Fields, che non capiva pi\u00f9 il senso delle allegorie di questi racconti. Scrisse: \"Mi ricordo che ho sempre messo un significato, o almeno credevo di farlo.\". Disse anche: \"Sul mio onore, non sono del tutto sicuro di comprendere del tutto il senso di alcune di queste maledette allegorie [...] io sono parecchio cambiato da quei tempi e, a dire la verit\u00e0, il mio s\u00e9 passato non \u00e8 pi\u00f9 molto di mio gusto, per come lo vedo esprimersi in questo libro.\". Ci\u00f2 nonostante il libro ebbe maggior successo di critica della raccolta precedente.."}
{"id": "5208558", "revid": "1687355", "url": "https://it.wikipedia.org/wiki?curid=5208558", "title": "Asia Muhammad", "text": "Biografia.\nHa due fratelli, uno dei quali \u00e8 il cestista Shabazz Muhammad. Il padre, Ronald Holmes Muhammad, ha giocato anch'egli a basket e dopo l'addio all'agonismo \u00e8 diventato coach.\nSi allena a Las Vegas, facendosi seguire da Tim Blenkiron. Ammira le sorelle Williams e si esprime al meglio sul cemento.\nCarriera.\nA livello juniores ha vinto 2 titoli ITF di singolare e 11 di doppio. Professionista dal 2007, ha disputato finora una sola prova del Grande Slam uscendo subito nel singolare allo US Open nel 2008."}
{"id": "5208559", "revid": "767487", "url": "https://it.wikipedia.org/wiki?curid=5208559", "title": "Money Sucks, Friends Rule", "text": "Money Sucks, Friends Rule \u00e8 il primo album discografico in studio del musicista di musica elettronica statunitense Dillon Francis, pubblicato nel 2014."}
{"id": "5208560", "revid": "1543377", "url": "https://it.wikipedia.org/wiki?curid=5208560", "title": "John Neale Dalton", "text": "Biografia.\nEra il figlio del reverendo John Neale Dalton, e di sua moglie, Elisa Maria Allies. Studi\u00f2 alla Blackheath Proprietary School e al Clare College.\nFu nominato vicario a Canon George Prothero, nella parrocchia di Whippingham, sull'Isola di Wight, nel 1869. La chiesa era frequentata dalla famiglia reale presso la loro residenza estiva, Osborne, sull'isola. La regina Vittoria, dopo essere venuta a sapere della sua nomina, lo scelse come tutor per i suoi nipoti, i principi Alberto Vittorio e Giorgio. Dalton fu la seconda scelta come tutor, dopo Edward Carpenter, un altro sacerdote che era stato uno studente presso l'Universit\u00e0 di Cambridge. Vittoria considerava che suo figlio, l'allora Principe di Galles Alberto Edoardo, stesse trascurando l'istruzione dei due principi. Dalton si trasfer\u00ec al castello di Windsor e ricopr\u00ec la carica di tutor per i successivi quattordici anni.\nGiorgio si dimostr\u00f2 il pi\u00f9 capace e desideroso di imparare. Suo fratello Alberto Vittorio, era ritroso, pigro e ottuso. Si ritenne che, anche se Giorgio avrebbe dovuto seguire una carriera in Marina, non sarebbe stato saggio separarlo da suo fratello siccome aveva una buona influenza su di lui. Di conseguenza, entrambi i ragazzi divennero cadetti sul HMS Britannia nel mese di settembre 1877. Dalton li accompagn\u00f2, condivise una cabina con loro, pur continuando ad agire come loro istitutore e come cappellano della nave. Nonostante la presenza di Dalton, i principi furono vittime di bullismo da parte di altri allievi.\nNel 1879 la loro formazione sul Britannia termin\u00f2. Fu di nuovo proposto che Eddy dovesse frequentare una scuola pubblica, ma Dalton raccomand\u00f2 che i fratelli devano rimanere insieme. Si decise che sia principi che Dalton sarebbero saliti sul HMS Bacchante con un equipaggio accuratamente selezionato per avere una buona influenza sui ragazzi. Il capitano, Lord Charles Scott, era un figlio del duca di Buccleuch, mentre suo nipote il futuro 7\u00ba Duca faceva parte dell'equipaggio.\nNel 1892 il principe Giorgio lo invit\u00f2 a bordo, come ospite, sulla HMS Melampus durante la sua messa in servizio e prove.\nDalton divenne curato di Sandringham e canonico della cappella di San Giorgio al castello di Windsor.\nMatrimonio.\nSpos\u00f2, il 16 gennaio 1886, Catherine Evan-Thomas. Ebbero un figlio:\nMorte.\nMor\u00ec il 28 luglio 1931, a 91 anni."}
{"id": "5208561", "revid": "1543377", "url": "https://it.wikipedia.org/wiki?curid=5208561", "title": "Nazionale di roller derby del Portogallo", "text": "La nazionale di roller derby del Portogallo \u00e8 la selezione maggiore femminile di roller derby, il cui nickname \u00e8 Team Portugal, che rappresenta il Portogallo nelle varie competizioni ufficiali o amichevoli riservate a squadre nazionali. Ha partecipato al Campionato mondiale di roller derby 2014 che si \u00e8 tenuto a Dallas dal 4 al 7 dicembre 2014, classificandosi venticinquesima e all'Europeo 2014 classificandosi all'ottavo e ultimo posto.\nConfronti con le altre Nazionali.\nQuesti sono i saldi della Svizzera nei confronti delle Nazionali incontrate."}
{"id": "5208563", "revid": "1613450", "url": "https://it.wikipedia.org/wiki?curid=5208563", "title": "Paola Andino", "text": "\u00c8 nota per il ruolo di Emma Alonso nella serie di Nickelodeon \"Emma una strega da favola\".\nBiografia.\nAndino nasce a Porto Rico, ma successivamente si trasferisce in Texas, all'et\u00e0 di tre anni con i genitori e il fratello. Da bambina, balla in modo competitivo per il Lewisville's Footlights Dance Studio e a dieci anni inizia a prendere lezioni di recitazione con Antonia Denardo alla Denardo Talent Ventures di Lewisville. Dopo un piccolo ruolo in un episodio di \"Grey's Anatomy\", nel 2011 partecipa al film per la televisione \"Oltre la lavagna - La scuola della speranza\". Nel dicembre 2013 ottiene il ruolo di Emma Alonso, la protagonista femminile, nella serie \"Emma una strega da favola\", per il quale viene nominata come miglior attrice femminile alla ventinovesima edizione degli Imagen Awards.\nDoppiatrici italiane.\nNelle versioni in italiano dei suoi film, Paola Andino \u00e8 stata doppiata da:"}
{"id": "5208564", "revid": "1043175", "url": "https://it.wikipedia.org/wiki?curid=5208564", "title": "Ken Matsubara", "text": ""}
{"id": "5208565", "revid": "767487", "url": "https://it.wikipedia.org/wiki?curid=5208565", "title": "Playing It Cool", "text": "Playing It Cool \u00e8 un film del 2014 diretto da Justin Reardon e scritto da Chris Shafer e Paul Vicknair. Tra i protagonisti del film vi sono Chris Evans, Michelle Monaghan, Anthony Mackie e Aubrey Plaza.\nTrama.\nIl narratore \u00e8 uno scrittore e vuole scrivere un libro, ma il suo editore Bryan vuole incitarlo a scrivere una storia d'amore. Il problema \u00e8 che il narratore non crede nell'amore. Ma quando incontra una ragazza, si innamora di lei, per poi scoprire che \u00e8 gi\u00e0 fidanzata."}
{"id": "5208566", "revid": "1023623", "url": "https://it.wikipedia.org/wiki?curid=5208566", "title": "Antonio Nazzaro", "text": "Biografia.\nSi \u00e8 diplomato con la maturit\u00e1 classica al liceo Gioberti di Torino e ancora prima di terminare gli studi inizia a collaborare con i giornali L'Ora di Palermo, La Stampa di Torino, Stampa Sera e con l'emittente televisiva Videouno. \nNegli anni da studente vengono pubblicate le sue prime poesie nell'antologia di testi poetici giovanili: \u201cIl rinoceronte tra le nuvole\u201d Genesi editrice 1982.\nTrasferitosi in Messico si diploma presso l'UNAM Universit\u00e0 Nazionale Autonoma del Messico come professore di lingua italiana per stranieri. Dopo aver vissuto per oltre 10 anni a Caracas, Venezuela, attualmente vive in Colombia a Bogot\u00e0.\nNel 2008 diventa coordinatore del CCTM Centro Culturale Tina Modotti con lo scopo di promuovere la cultura italiana e venezuelana attraverso varie forme di interscambio culturale. In quell' anno collabora alla realizzazione del \u201cEl Bar del tiempo\" organizzato con il poeta italiano Davide Rondoni in cui un gruppo di 20 giovani artista venezuelani trasformava in opere d'arte alcune sue poesie, opere presentate nel Museo di arte Contemporanea di Caracas accompagnate dalla lettura del poeta.\nCollabora con le riviste italiane Atelier, Fuori/Asse. \u00c8 responsabile della collana di poesia latinoamericana di Edizioni Arcoiris Salerno. Collabora con la rivista venezuelana Poes\u00eda e la cilena \u00c6rea. La rivista Ablucionistas, Latino America e la rivista TallerIgitur, Messico. Ha pubblicato, nel 2015, il libro \"Odore a, Torino Caracas senza ritorno\" (in italiano e spagnolo) e \"Appunti dal Venezuela\" 2017: vivere nelle proteste\", entrambi i libri pubblicati da Edizioni Arcoiris Salerno. Ha pubblicato due silloge: \"Amor migrante y el \u00faltimo cigarrillo/Amore migrante e l\u00b4ultima sigaretta\" (RiLEditores, Cile; Arcoiris, Italia, 2018) e \"Cuerpos humeantes/Corpi Fumanti\" (Uniediciones, Bogot\u00e1, 2019). Creatore e direttore della collana di poesia italiana contemporanea \u201cTerritorio de Encuentro\u201d, in coedizione con Samuele Editore e UniedicionesIb\u00e1\u00f1ez,con il patrocinio dell\u2019Istituto Italiano di Cultura a Bogot\u00e1. In India, ha ricevuto nel Naji Naaman's literary prizes 2019, un riconoscimento per la migliore opera sociale con il libro \"Appunti dal Venezuela. 2017: vivere nelle proteste\". Fondatore e direttore della rivista di poesia internazionale \u201cCaravansary\u201d (Uniediciones, Bogot\u00e1, 2019). \nCome traduttore, ha tradotto il libro del poeta argentino Juan Arabia, edizione bilingue, \"Il nemico dei thiirties\" (Samuele Editore, 2017); \"La notte/La noche\", di Dino Campana (Edicola Ediciones,Cile, 2017); \"Hotel della notte/Hotel de la noche\" di Alessandro Mosc\u00e8 (Buenos Aires Poetry, 2018) \"La lingua instancabile/La lengua incansable. 10 voci contemporanee della poesia italiana\" (Samuele Editore/Buenos Aires Poetry, 2018); la antologia della poesia colombiana \"La generazione senza nome/ Generaci\u00f3n sin nombre\" (Arcoiris, Salerno, 2018); \"Tierra y Mito\" di Umberto Piersanti (Uniediciones, Samuele Editore, Bogot\u00e1, 2019). Nello stesso anno ha pubblicato anche la silloge \"Le svelte radici/Despojando raices\" del poeta italiano Sandro Pecchiari cos\u00ec come le sillogi \"Le distrazioni del viaggio/Las distracciones del viaje\" di Annalisa Ciampalini e \"Sulla soglia/En el umbral\" di Monica Guerra tutti per l\u2019editore Uniediciones Ib\u00e1\u00f1ez, Bogot\u00e0. Ha pubblicato, in collaborazione con Pro Helvetia e Ril Editores, la traduzione del libro di Fabiano Alborghetti, \"Equazione della responsabilit\u00e0\". E ha pubblicato la traduzione del libro di Kh\u00e9dija Gadhoum \"Oltre il mare\" (Arcoiris, Salerno, 2019). Nel 2020 ha pubblicato la traduzione della silloge \"Farragine\" del poeta italiano Marco Amore (Uniediciones, Samuele Editore, Bogot\u00e1) e la silloge \"Olimpia\" di Luigia Sorrentino per la casa editrice cilena Ril Editores."}
{"id": "5208569", "revid": "123891956", "url": "https://it.wikipedia.org/wiki?curid=5208569", "title": "Mensa isiaca", "text": "La Mensa isiaca \u00e8 una elaborata tavoletta di bronzo, con intarsi in altri metalli, di epoca romana. Fu per un periodo propriet\u00e0 del Cardinal Bembo, per cui \u00e8 nota anche come Tavola bembina.\nLa tavoletta imita i geroglifici dell'antico Egitto. \nFu usata nel XVII secolo da Athanasius Kircher come fonte primaria per sviluppare la sua traduzione dei geroglifici egizi; tuttavia i geroglifici della mensa isiaca non hanno significato e l'interpretazione di Kircher \u00e8 senza valore.\nFu anche celebrata da successivi occultisti come Eliphas L\u00e9vi, William Wynn Westcott e Manly P. Hall come una chiave per interpretare i Libri di Thot e i tarocchi.\nThomas Taylor pretese che fosse questa la tavola che formava l'altare davanti al quale stava Platone quando ricevette l'iniziazione nella sala sotterranea della grande piramide di Giza.\nStoria.\nLa tavola \u00e8 stata datata al primo secolo, probabilmente creata a Roma. Non se ne sa nulla fino a quando fu acquistata dal Cardinal Bembo, a un prezzo esorbitante da un fabbricante di chiavi o un artigiano del ferro nelle cui mani era capitata, salvata dai Lanzichenecchi durante il sacco di Roma del 1527. Nel 1592 venne a sua volta acquistata dal duca di Mantova, Vincenzo I Gonzaga, da Torquato Bembo, figlio di Pietro Bembo, che la aveva ereditata dal padre entrando cos\u00ec a far parte delle Collezioni Gonzaga.\nI Gonzaga in seguito la cedettero ai Savoia nel 1628; la Mensa isiaca giunse cos\u00ec a Torino, entrando a far parte come primo pezzo di una collezione che diventer\u00e0 una tra le pi\u00f9 importanti al mondo. \nLa Mensa suscit\u00f2 una grande curiosit\u00e0 e in seguito fu esaminata da molti studiosi dell'epoca tra cui l'archeologo Lorenzo Pignoria, che la descrisse per primo, e Kircher. Nel 1799 i Savoia furono costretti a consegnarla alla Francia del Direttorio; la tavoletta era stata portata a Parigi e Alexandre Lenoir la vide nel 1809 in una mostra alla Biblioteca Nazionale. Quando cadde il regime napoleonico la tavoletta venne restituita a Torino e collocata nell'Accademia delle Scienze, primo nucleo del Museo egizio.\nKarl Baedeker nella sua guida dell'Italia settentrionale la nomina nella esposizione centrale della Galleria 2 del Regio Museo di Antichit\u00e0 a Torino.\nStruttura.\nKircher descrive la Mensa come \"lunga cinque palmi e larga quattro\", mentre Westcott la misura di 50\u00d730 pollici. La tavoletta misura in effetti 75 per 130 centimetri; \u00e8 in bronzo con intarsi in rame, niello e argento; le figure sono poco profonde e delimitate da un filo d'argento. Le basi su cui sono disposte le figure erano ricoperte con argento, che \u00e8 stato rimosso, e queste sezioni sono vuote nelle riproduzioni incise.\nLa tavola \u00e8 un importante esempio di metallurgia antica, poich\u00e9 la superficie \u00e8 decorata con una variet\u00e0 di metalli, compresi argento, oro, una lega di rame-oro e vari metalli non preziosi. Uno dei metalli impiegati \u00e8 nero, fatto con una lega di rame e stagno con piccole percentuali di oro e argento e poi immerso in un acido organico ('decapaggio'). Questo metallo scuro potrebbe essere una variet\u00e0 del \"bronzo corinzio\", descritto da Plinio e Plutarco.\nScene raffigurate.\nAnche se la scena \u00e8 di tipo egizio, non illustra riti egizi. Le figure sono mostrate con attributi inconsueti, rendendo non chiaro quali siano divinit\u00e0 e quali re o regine. I motivi egizi sono usati a scopo decorativo, senza un vero senso o ragione. Tuttavia la figura centrale \u00e8 riconoscibile come Iside, suggerendo che la \"Mensa\" abbia avuto origine in qualche centro a lei dedicato; molto probabilmente era una tavola d'altare del Tempio di Iside al Campo Marzio costruito da Caligola."}
{"id": "5208571", "revid": "287204", "url": "https://it.wikipedia.org/wiki?curid=5208571", "title": "Jamea Jackson", "text": "Carriera.\nNel corso della sua carriera ha vinto 2 titoli ITF di singolare. Nei tornei del Grande Slam ha ottenuto i suoi migliori risultati raggiungendo il secondo turno nel singolare di tutti gli eventi. Nel 2006 \u00e8 stata per breve tempo la 45\u00aa tennista del ranking WTA. Si \u00e8 ritirata a 23 anni non ancora compiuti, dopo una serie di infortuni."}
{"id": "5208587", "revid": "478814", "url": "https://it.wikipedia.org/wiki?curid=5208587", "title": "Kristie Ahn", "text": "Il 30 settembre 2019 ha raggiunto la 87\u00aa posizione, suo miglior ranking in singolare, mentre al 24 aprile 2017 risale il suo miglior piazzamento in doppio, la 199\u00aa posizione.\nKristie ha vinto sette titoli ITF di singolare e due di doppio; nel circuito WTA ha ottenuto il suo migliore risultato raggiungendo il quarto turno nel singolare agli US Open nel 2019.\nCarriera.\n2008.\nEsordisce nel circuito ITF nel 2008, al torneo di Landisville, vincendo subito il primo titolo ITF in singolare contro Rebecca Marino. Nel medesimo torneo debutta anche in doppio con Alexandra Gercone, fermandosi al primo turno. Dopo un passo falso al torneo ITF di El Paso, al torneo ITF di Houston vince ancora, aggiudicandosi il secondo titolo ITF in singolare, battendo in finale Chan Chin-Wei, A fine agosto partecipa per la prima volta ad un torneo WTA, raggiungendo il primo turno agli US Open. Chiude l'anno con un primo turno anche al torneo di Auburn.\n2009.\nL'anno inizia con due fallite qualificazioni ai tornei di Rancho Mirage e Surprise, ma poi vince il torneo ITF di Hammond contro Sophie Ferguson. Verso fine maggio raggiunge i quarti al torneo ITF di Carson. Ad inizio agosto tenta la qualificazione al torneo WTA di Los Angeles, ma perde subito al primo turno. In seguito partecipa agli US Open nel doppio con Courtney B. Dolehide, ma perde subito al primo turno. Chiude l'anno con la mancata qualificazione al torneo ITF di Las Vegas.\n2010-2011.\nL'anno inizia a fine aprile con il primo turno raggiunto al torneo ITF di Charlottesville. In seguito, dopo un primo turno nel doppio al torneo di Indian Harbour Beach, vince il titolo nel doppio al torneo ITF di Raleigh con Nicole Gibbs. Al torneo ITF di Carson raggiunge la finale, ma poi viene battuta da Coco Wandeweghe, mentre al successivo torneo di Grapevine raggiunge i quarti in doppio. Dopo una tentata qualificazione al torneo WTA di Stanford, non si qualifica al torneo ITF di Vancouver.\nNel 2011 torna in campo a fine luglio, fallendo al primo turno la qualificazione al torneo WTA di Stanford e poi rimane di nuovo ferma.\n2012-2013.\nAnche quest'anno incomincia l'anno a luglio con il torneo WTA di Stanford, dove perde al primo turno di qualificazione. Nel torneo ITF del Bronx raggiunge i quarti in doppio con Jacqueline Cako. A met\u00e0 settembre raggiunge la semifinale al torneo ITF di Redding e raggiunge poi i quarti in doppio al torneo di Phoenix con Mallory Burdette.\nNel 2013 disputa solo le qualificazioni al torneo WTA di Stanford, dove raggiunge il secondo turno.\n2014.\nEsordisce al torneo ITF di Carson, dove si ferma al secondo turno. Al successivo torneo ITF di Lexington, raggiunge la semifinale in doppio con Kaitlyn Christian. Finalmente riesce a partecipare come wild card al torneo WTA di Stanford, perdendo per\u00f2 subito al primo turno contro Coco Wandeweghe. Al torneo ITF di Redding raggiunge i quarti in singolare e poi al torneo ITF di Florence arriva ai quarti in doppio con Alexa Guarachi. Chiude l'anno con un primo turno al torneo ITF di New Braunfels. Nel 2014 ha limitato l'attivit\u00e0 sportiva per poter conseguire la laurea in Scienze e Tecnologia presso l'Universit\u00e0 di Stanford.\n2015.\nRitorna a partecipare al circuito ITF dall'inizio dell'anno ed incomincia lo stesso con i quarti raggiunti al torneo ITF di Plantation. A fine gennaio, al torneo ITF di Sunrise raggiunge la semifinale in doppio con Elizabeth Halbauer. A met\u00e0 maggio si ferma ai quarti al torneo ITF di Seul, mentre a fine mese vince il suo quarto titolo ITF in singolare al torneo di Changwon, battendo in finale Lee Ye-Ra. In seguito raggiunge i quarti al torneo ITF di Goyang. A fine agosto torna a vincere all'ITF di Winnipeg, dove sconfigge in finale Sharon Fichman, e perde la finale nel torneo di doppio in coppia con Lorraine Guillermo. A fine settembre raggiunge i quarti al torneo di Victoria e al torneo di Tampico. A met\u00e0 ottobre raggiunge i quarti in doppio al torneo di Saguenay. Al torneo ITF di Toronto si ferma ai quarti in singolare, mentre perde in finale in doppio con Fanny Stollar. Chiude l'anno con i quarti al torneo ITF di Waco e il secondo turno al torneo WTA 125s di Carlsbad.\n2016.\nL'anno inizia con le qualificazioni agli Australian Open, dove per\u00f2 perde subito al primo turn. In seguito partecipa al torneo ITF di Wesley Chapel e raggiunge i quarti in singolare e in doppio. A met\u00e0 marzo al torneo ITF di Irapuato raggiunge ancora i quarti in singolare e al successivo torneo di Changwon raggiunge la finale ma viene sconfitta da Susanne Celik. In seguito tenta la qualificazione al Roland Garros ma perde al secondo turno contro Katerina Siniakova. Dopo vari primi e secondi turni, al torneo ITF di Sacramento, a met\u00e0 luglio raggiunge i quarti in singolare e in doppio, in coppia con Grace Min. A fine agosto perde all'ultimo turno di qualificazione degli US Open contro Elise Mertens. Si riprende subito per\u00f2 al torneo ITF di Atlanta, dove raggiunge la semifinale in singolare, mentre al torneo ITF di Albuquerque arriva in semifinale in doppio con Chanelle Van Nguyen. A fine settembre raggiunge i quarti in doppio al torneo ITF di Las Vegas e in seguito la semifinale in doppio al torneo ITF di Macon con Jamie Loeb. Chiude l'anno con una sconfitta in finale al torneo ITF di Scottsdale e i quarti in doppio a toreo ITF di Waco.\n2017.\nL'anno inizia con il torneo ITF di Daytona Beach, dove perde subito al primo turno; al successivo torneo ITF di Toronto raggiunge i quarti e il medesimo risultato arriva anche al torneo ITF di Launceston. Al torneo ITF di Perth raggiunge la semifinale in doppio con Catherine Harrison. Ad inizio marzo si ferma in semifinale in singolare e in doppio al torneo ITF di Mildura. In seguito, dopo essere passata per le qualificazioni, si ferma al secondo turno WTA di Monterrey. Il periodo buono continua al successivo torneo ITF di Indian Harbour Beach, dove raggiunge i quarti al singolare e vince il titolo in doppio con Quinn Gleason. In seguito al torneo ITF di Dothan, vince il titolo in singolare contro Amanda Anisimova., mentre perde in finale nel doppio. A met\u00e0 maggio partecipa al torneo ITF di Saint-Gaudens e perde in finale contro Richel Hogenkamp, mentre al Roland Garros perde nel secondo turno di qualificazione. Al torneo WTA di Nottingham si qualifica e perde ai quarti contro Magdalena Rybarikova, mentre a Wimbledon non riesce a qualificarsi n\u00e9 in singolare n\u00e9 in doppio. Come l'anno precedente fa bene al torneo ITF di Sacramento raggiungendo la semifinale. Dopo il primo turno al torneo WTA di Stanford, si qualifica agli US Open in doppio, ma perde subito al primo turno con Irina Falconi. A questo slam partecipa anche nel doppio misto con Tennnys Sandgren ma perde al primo turno in cassa. In Asia si qualifica solo al torneo di Seul, dove raggiunge il secondo turno e Tianjin dove perde subito al primo turno. Chiude l'anno con la vittoria al torneo ITF di Tyler e poi Danielle Collins,\n2018.\nL'anno incomincia con la mancata qualificazione al torneo WTA di Brisbane; in seguito partecipa al torneo WTA di Sydney ma perde subito al primo turno. Medesimo risultato ottiene nello slam australiano, mentre al torneo WTA 125s di Indian Wells raggiunge il secondo turno. Dopo aver mancato la qualificazione ai tornei WTA di Indian Wells e Miami, a Charleston si ferma al secondo turno contro Julia Goerges. Dopo alcuni tornei ITF, non riesce a qualificarsi al Roland Garros ma in seguito al torneo ITF di Surbiton raggiunge i quarti. Si ferma al primo turno a Nottingham, mentre non si qualifica per i tornei di Birmingham e Wimbledon. Al torneo ITF di Berkeley raggiunge i quarti e poi ad inizio agosto si ferma in semifinale in doppio al torneo WTA di Washington. In seguito al torneo ITF di Landisville perde la finale in singolare contro Madison Brengle per ritiro, mentre in doppio si ferma in semifinale in coppia con Anhenna Kalinina. Agli US Open non si qualifica, ma poi raggiunge il secondo turno al torneo WTA 125s di Chicago. Dopo un primo turno al torneo di Quebec City, al torneo ITF di Templeton raggiunge la semifinale in doppio con Giuliana Olmos. Chiude l'anno con i quarti di finale in doppio al torneo ITF di Tyler.\n2019.\nKristie incomincia l'anno partecipando al torneo ITF di Playford, fermandosi subito al primo turno. Dopo la mancata qualificazione agli Australian Open, raggiunge il secondo turno al torneo WTA 125s di Newport Beach. Al torneo ITF di Midland si ferma ai quarti e poi perde in finale al torneo ITF di Rancho Santa Fe contro Nicole Gibbs. Raggiunge il terzo turno al torneo WTA 125s di Indian Wells, non si qualifica al torneo di Monterrey, ma a Bogot\u00e0 raggiunge il secondo turno. Ad inizio maggio raggiunge i quarti di finale al torneo ITF di Gifu e al successivo torneo ITF di Fukuoka si ferma in semifinale in singolare, mentre in doppio perde la finale con Alison Bai. Al Roland Garros perde al primo turno di qualificazione mentre a Wimbledon riesce a qualificarsi, ma perde al primo turno contro Anastasija Sevastova. In seguito al torneo ITF di Berkeley raggiunge la semifinale in singolare e in doppio. Al torneo di San Jos\u00e8 si ferma al terzo turno in singolare, mentre non si qualifica per il torneo di Cincinnati. In seguito al torneo del Bronx raggiunge il secondo turno in singolare e i quarti in doppio, mentre agli US Open si ferma al secondo turno nel doppio e raggiunge un sorprendente quarto turno in singolare, perdendo contro Elise Mertens. Successivamente partecipa al torneo di Seul, dove raggiunge i quarti."}
{"id": "5208588", "revid": "1543377", "url": "https://it.wikipedia.org/wiki?curid=5208588", "title": "Margon Arena", "text": "La Margon Arena \u00e8 un'arena coperta di Dresda.\nStoria e descrizione.\nLa Margon Arena \u00e8 stata inaugurata nel 1998: oltre ad eventi sportivi, ospita anche quelli musicale, con una capienza che in questo caso pu\u00f2 raggiungere i 4\u00a0500 posti; al suo interno sono presenti una sala stampa, locali di pronto soccorso ed un parcheggio di circa 300 posti.\nNella Margon Arena vengono disputate le partite casalinge della squadra femminile di pallavolo del Dresdner Sportclub 1898 e quelle maschili di pallacanestro del Dresden Titans, di pallamano del Handballspielverein Dresden, di hockey su pista del Unihockey Igels Dresden; si svolgono anche gare di atletica leggera."}
{"id": "5208590", "revid": "136801", "url": "https://it.wikipedia.org/wiki?curid=5208590", "title": "Kristie Haerim Ahn", "text": ""}
{"id": "5208593", "revid": "1924342", "url": "https://it.wikipedia.org/wiki?curid=5208593", "title": "Mother Mother", "text": "I Mother Mother sono un gruppo musicale indie rock canadese originario di Vancouver.\nStoria.\nIl gruppo si \u00e8 formato a Vancouver nel gennaio 2005 per iniziativa del cantante e chitarrista Ryan Guldemond. L'attivit\u00e0 della band \u00e8 incominciata assumendo il nome Mother, con cui \u00e8 stato pubblicato un primo lavoro nel 2005 in maniera indipendente.\nNell'ottobre 2006 hanno firmato un contratto con la Last Gang Records. Il primo album col nome Touch Up \u00e8 uscito il 27 febbraio 2007. Il secondo album in studio, \"O My Heart\", \u00e8 stato pubblicato il 16 settembre 2008.\nIl terzo album \"Eureka\" (2011) ha avuto successo raggiungendo la posizione numero 8 della Billboard Canadian Albums. Questo disco contiene il brano pi\u00f9 famoso della band, ossia \"The Stand\".\nNel settembre 2012 \u00e8 uscito \"The Sticks\", il quarto album della band. Il quinto album, \"Very Good Bad Thing\", \u00e8 stato pubblicato il 4 novembre 2014 per Island Records/Universal Canada. Il sesto album, \"No Culture\", \u00e8 uscito il 10 febbraio 2017, e il settimo, \" Dance and Cry\", \u00e8 uscito nel 2018. L'ultimo album, \"inside\", \u00e8 uscito il 25 giugno 2021."}
{"id": "5208620", "revid": "1543377", "url": "https://it.wikipedia.org/wiki?curid=5208620", "title": "Nazionale di roller derby del Brasile", "text": "La nazionale di roller derby del Brasile \u00e8 la selezione maggiore femminile di roller derby, il cui nickname \u00e8 Team Brasil, che rappresenta il Brasile nelle varie competizioni ufficiali o amichevoli riservate a squadre nazionali. Si \u00e8 classificata dodicesima nel campionato mondiale di roller derby 2011 di Toronto.\nConfronti con le altre Nazionali.\nQuesti sono i saldi del Brasile nei confronti delle Nazionali incontrate."}
{"id": "5208621", "revid": "1941276", "url": "https://it.wikipedia.org/wiki?curid=5208621", "title": "Broke with Expensive Taste", "text": "Broke with Expensive Taste \u00e8 l'album di debutto della rapper statunitense Azealia Banks. La sua pubblicazione, originariamente prevista nel settembre 2012, ha subito numerosi posticipi in seguito ad idee confliggenti con la casa discografica Interscope Records. Il disco \u00e8 stato infine rilasciato in formato digitale il 6 novembre 2014, senza alcun preavviso, in collaborazione con la compagnia di produzione Prospect Park. La Banks affronta nell'album collaborazioni con Theophilus London ed Ariel Pink.\nAntefatti.\nIl singolo di lancio, \"Yung Rapunxel,\" \u00e8 stato diffuso nell'aprile 2013 e viene seguito a settembre da \"ATM Jam\", che vede la partecipazione di Pharrell Williams; quest'ultimo brano non viene poi incluso nella \"tracklist \"definitiva a causa della tiepida ricezione da parte di critica e \"fanbase. \"Nel 2014 altri due singoli vengono estratti in via indipendente per promuovere l'album: \"Heavy Metal and Reflective\", il 28 luglio, e \"Chasing Time\", il 22 settembre. Il disco comprende 16 tracce, incluse le gi\u00e0 rilasciate \"212 \"e \"Luxury\"."}
{"id": "5208627", "revid": "300067", "url": "https://it.wikipedia.org/wiki?curid=5208627", "title": "Don Macintosh", "text": "Carriera.\nHa disputato le olimpiadi del 1956, a Melbourne, giocando 7 partite, con 38 punti realizzati, con un massimo di 10 nelle partite con e ."}
{"id": "5208629", "revid": "110157", "url": "https://it.wikipedia.org/wiki?curid=5208629", "title": "Palazzo Grosvenor", "text": "Il Palazzo Grosvenor \u00e8 un edificio di Londra, attualmente sede dell'Ambasciata italiana nel Regno Unito.\nStoria.\nSituato nel quartiere di Mayfair, venne progettato dall'architetto John Simmons e realizzato tra il 1725 e il 1728. Di propriet\u00e0 della famiglia Grosvenor, nel 1931 Hugh Grosvenor ne concesse l'usufrutto al Governo italiano per duecento anni. Fu dunque destinato ad ospitare la sede di rappresentanza dell'Ambasciata italiana, i cui uffici di cancelleria diplomatica sono invece alloggiati nel retrostante corpo di fabbrica che si affaccia su Three Kings Yard."}
{"id": "5208633", "revid": "1543377", "url": "https://it.wikipedia.org/wiki?curid=5208633", "title": "Pilar del R\u00edo Gon\u00e7alves", "text": "Biografia.\nNel 1986 conobbe lo scrittore portoghese Jos\u00e9 Saramago che spos\u00f2 nel 1988. Ha tradotto alcuni suoi romanzi in spagnolo. Dopo alcuni anni vissuti a Lisbona, nel 1993 si trasfer\u00ec con lo scrittore nelle Isole Canarie, a T\u00edas, sull'isola di Lanzarote, sino al 2010, anno in cui Jos\u00e8 Saramago mor\u00ec.\nNel 2010 \u00e8 stata la protagonista con lo scrittore del film documentario \"Jos\u00e9 e Pilar\" diretto da Miguel Gon\u00e7alves Mendes, nel quale vengono descritti alcuni momenti della loro vita privata e professionale.\nCon l'editore Alfaguara ha pubblicato il libro \"Jos\u00e9 e Pilar\" con alcune interviste inedite del film. Ricopre la carica di presidentessa della Fondazione Jos\u00e9 Saramago con sede a Lisbona. Dopo la morte dello scrittore ha chiesto e ottenuto la cittadinanza portoghese."}
{"id": "5208634", "revid": "22356", "url": "https://it.wikipedia.org/wiki?curid=5208634", "title": "Eoichthyosauria", "text": ""}
{"id": "5208635", "revid": "599013", "url": "https://it.wikipedia.org/wiki?curid=5208635", "title": "Bob Burtwell", "text": "Carriera.\nHa disputato le olimpiadi del 1956, a Melbourne, giocando 7 partite, con 86 punti realizzati, con un massimo di 30 nella partita con il .\nHa disputato anche i Campionati del mondo del 1959."}
{"id": "5208636", "revid": "22356", "url": "https://it.wikipedia.org/wiki?curid=5208636", "title": "Toretocnemidae", "text": ""}
{"id": "5208637", "revid": "1534511", "url": "https://it.wikipedia.org/wiki?curid=5208637", "title": "Variet\u00e0 di K\u00e4hler", "text": "In geometria differenziale, una variet\u00e0 di K\u00e4hler (o variet\u00e0 k\u00e4hleriana) \u00e8 una variet\u00e0 con struttura unitaria dotata di tre propriet\u00e0 mutualmente compatibili: \u00e8 una variet\u00e0 complessa, una variet\u00e0 riemanniana e una variet\u00e0 simplettica. Prende il nome del matematico tedesco Erich K\u00e4hler.\nUna particolare classe di variet\u00e0 di K\u00e4hler, le variet\u00e0 di Calabi-Yau, sono di fondamentale importanza per la teoria delle stringhe.\nPropriet\u00e0.\nLe variet\u00e0 di K\u00e4hler sono tra gli oggetti pi\u00f9 interessanti della geometria differenziale. Vi sono peraltro delle difficolt\u00e0 topologiche per stabilire una metrica k\u00e4hleriana su una variet\u00e0 complessa, cosa che non accade, per esempio, per una metrica hermitiana. Si verifica infatti che la classe di coomologia di una variet\u00e0 k\u00e4hleriana su una variet\u00e0 compatta non pu\u00f2 essere nulla. \nLe variet\u00e0 k\u00e4hleriane sono un punto di partenza ideale per sviluppare una teoria di Hodge nel campo complesso analoga a quella del campo reale."}
{"id": "5208646", "revid": "1793900", "url": "https://it.wikipedia.org/wiki?curid=5208646", "title": "Hassel Sound", "text": "Hassel Sound (Canale di Hassel) \u00e8 uno stretto naturale e disabitato che si trova in Qikiqtaaluk, Nunavut, Canada. Esso separa l'isola di Ellef Ringnes a ovest dall'isola Amund Ringnes a est."}
{"id": "5208647", "revid": "1993636", "url": "https://it.wikipedia.org/wiki?curid=5208647", "title": "Principato di Sedan", "text": "Il principato di Sedan \u00e8 stato un principato indipendente durante il Rinascimento in Francia.\nL'evoluzione verso la sovranit\u00e0 delle terre di Sedan.\nNel Medioevo, Sedan dipendeva dal feudo di Mouzon il cui Signore era il re di Francia. I Signori di Sedan erano dunque dei vassalli. La citt\u00e0 si sviluppava tra il castello di Sedan e la Mosa. La costruzione del castello di Sedan cambier\u00e0 il legame con l'Abbazia di Mouzon: i signori di Sedan diventano a poco a poco padroni. Nel 1484, i La Marck ricevettero il ducato di Bouillon facendosi chiamare duchi di Bouollon nel 1492: il ducato si distacc\u00f2 dal principato di Liegi, mentre il principe-vescovo John Hornes, era occupato nel ripristino della zona di Liegi rovinata dalla distruzione e dal disordine del regno del suo predecessore, Luigi di Borbone. Nel 1521, le truppe di Carlo V conquistarono la fortezza di Bouillon, ma l'imperatore tedesco lasci\u00f2 all signore di Sedan 18 villaggi intorno a Francheval.\nRobert IV de La Marck estese questa politica di espansione. Nel 1547 in particolare, scambi\u00f2 con il re di Francia dei terreni intorno Mouzon con i paesi della terra di Sedan. Nelle lettere che formalizzavano questo scambio, Enrico II riconobbe il diritto di sovranit\u00e0 sulle terre cedute. Nel 1549, acquis\u00ec una signoria sul maniero di Raucourt da Claude de Foix, contessa di Rethel e moglie di Carlo del Lussemburgo. L'acquisizione della sovranit\u00e0 su Raucourt permise alla casa di La Marck di fare un passo decisivo verso la sovranit\u00e0 globale del territorio di Sedan. Robert de La Marck acquis\u00ec il titolo di sovrano il 28 agosto 1549, in occasione di un torneo fra i signori d'Aguerre e di Fendilles. Questi due signori in lite fra loro avevano chiesto al re di Francia di beneficiare dell'ordalia per risolvere la questione. Enrico II che aveva vietato questo tipo di prova a causa del duello del 10 luglio 1547 segnato dalla famosa pugnalata alle spalle data da Guy Chabot de Jarnac al suo avversario Fran\u00e7ois de Vivonne de La Ch\u00e2taigneraie, neg\u00f2 loro la facolt\u00e0 di battersi in Francia, ma chiese al signore di Sedan di organizzare il duello sulle sue terre. D'Aguerre ne usc\u00ec vittorioso e il duello si concluse con una relazione che puntualizz\u00f2 pi\u00f9 volte la sovranit\u00e0 di Robert de la Marck.\n, scriveva Louis de Rouvroy de Saint-Simon (che non amava i principi di Sedan), nelle sue memorie.Egli diceva anche \nRobert de La Marck si dichiara sovrano sulle sue terre, ma non si attribuisce ancora il titolo di principe. Il passo sar\u00e0 fatto dai suoi discendenti.\nIl principato di Sedan e il protestantesimo.\nQuando il casato di La Marck proclam\u00f2 la sua sovranit\u00e0 sulle terre di Sedan, nulla trad\u00ec la presenza di un pastore o di rifugiati protestanti in citt\u00e0 o nei villaggi circostanti. La questione religiosa non si pose ancora. Ma l'affermazione dell'indipendenza dello staterello fece affluire i riformatori. Questo fu il primo rifugio fuori della Francia a nord-est del regno, e anche se i principi erano ancora cattolici, la loro tolleranza era nota.\nIl 1\u00ba marzo 1562, il duca di Guisa e le sue truppe perpetrarono la strage di Wassy. L'afflusso di rifugiati calvinisti aument\u00f2 a Sedan. Mentre Henri-Robert de La Marck \u00e8 al servizio del re di Francia come governatore in Normandia, sua moglie Fran\u00e7oise de Bourbon-Vend\u00f4me permette loro di stabilirsi nel suo principato. Al suo ritorno a Sedan a fine 1562, Henri-Robert de La Marck si accorge dell'afflusso di questi rifugiati e anche delle prime conversioni nella popolazione nativa.\nIl 19 marzo 1563 Henri-Robert de La Marck e Fran\u00e7oise de Bourbon-Vend\u00f4me proclamano la libert\u00e0 di culto cattolico e protestante nel loro principato. Loro stessi si convertono al protestantesimo senza tanti clamori.\nLa cessione del principato al re di Francia.\nNel 1602 il principe di Sedan, Enrico de La Tour d'Auvergne, \u00e8 coinvolto nella cospirazione di Carlo di Gontaut e, nel 1604 nel complotto della marchesa di Verneuil, Catherine Henriette de Balzac d'Entragues e le sue terre vennero confiscate.\nNel 1606, Enrico IV organizz\u00f2 una spedizione contro Sedan. Enrico de La Tour d'Auvergne implor\u00f2 il suo perdono e recuper\u00f2 cos\u00ec i suoi beni ma nel 1613 partecip\u00f2 alla ribellione dei principi. Nel 1630 i suoi figli parteciparono alla cospirazione di Gaston de France e nel 1641 ebbe luogo la battaglia della Marf\u00e9e che vide la vittoria delle truppe del principato contro quelle del re di Francia. Fr\u00e9d\u00e9ric Maurice de La Tour d'Auvergne partecip\u00f2 alla cospirazione di Cinq-Mars nel 1642 in seguito alla quale il principato venne nuovamente attaccato dalla Francia.\nIl 20 marzo 1651 il re Luigi XIV, per il bene dello Stato e al fine di coprire il confine della Champagne, a seguito della delibera del defunto re suo padre, Luigi XIII, acquis\u00ec i principati di Sedan e Raucourt con le loro pertinenze e dipendenze in cambio di altri territori in Francia.\nUn decreto del parlamento di Parigi, emanato dal procuratore generale Daguesseau nel 1709, ricorda la sovranit\u00e0 del re di Francia.\nGeografia.\nIl principato di Sedan comprendeva:\nUn principato protestante.\nI pastori protestanti.\nI principi di Sedan fondarono l'Accademia di Sedan.\nRifugiati protestanti.\nAlcuni dei numerosi protestanti che si rifugiarono a Sedan dopo il Massacro di San Bartolomeo:\nArtigianato.\nDal XVI al XVII secolo i principi di Sedan batteerono moneta e incoraggiarono la costruzione di armi, la fabbricazione di stoffe di lana, il ricamo detto \"punto di Sedan\" e l'orologeria. Stampatori protestanti come Jean Jannon si stabilirono nel principato e Bernard Palissy vi esegu\u00ec le sue ricerche sugli smalti."}
{"id": "5208649", "revid": "203463", "url": "https://it.wikipedia.org/wiki?curid=5208649", "title": "Variet\u00e0 k\u00e4hleriana", "text": ""}
{"id": "5208650", "revid": "83531", "url": "https://it.wikipedia.org/wiki?curid=5208650", "title": "Gianfederico d'Este", "text": "Biografia.\nEra figlio del duca di Modena e Reggio Rinaldo d'Este e della principessa Carlotta Felicita di Brunswick e L\u00fcneburg, figlia del duca di Brunswick-L\u00fcneburg. A causa dei tanti legami di sangue tra le due famiglie, per celebrare il matrimonio occorsero le dispense papali.\nGianfederico non si spos\u00f2 mai, e non ebbe figli. Mor\u00ec il 16 settembre 1727, a Vienna, a soli 26 anni."}
{"id": "5208651", "revid": "154326", "url": "https://it.wikipedia.org/wiki?curid=5208651", "title": "Francesco Saverio di Spagna", "text": ""}
{"id": "5208654", "revid": "228587", "url": "https://it.wikipedia.org/wiki?curid=5208654", "title": "Akademos", "text": "Akademos (Revue Mensuelle d'Art Libre et de Critique), fondata nel 1909 dal barone Jacques d'Adelsw\u00e4rd-Fersen, \u00e8 stata la prima rivista francese specializzata rivolta esplicitamente ad un pubblico omosessuale.\nStoria.\nPrimo periodico nel suo genere stampato in lingua francese. I suoi temi, trattati approfonditamente, erano per lo pi\u00f9 simili quelli a quelli della rivista tedesca \"Der Eigene\" (uscita dal 1896 a 1931 per opera di uno dei maggiori fautori del concetto di \"omosessualit\u00e0 mascolina\", Adolf Brand).\nQuesta non \u00e8 una coincidenza, dal momento che d'Adelsward-Fersen aveva studiato le pubblicazioni tedesche che cercavano di promuovere l'accettazione sociale dell'omosessualit\u00e0 prima di lanciare \"Akademos\"; inoltre teneva anche una fitta corrispondenza sia con Magnus Hirschfeld sia con lo stesso Brand.\nAkademos \u00e8 durata solo un anno, vi sono stati pertanto un totale di dodici numeri mensili. Si ritiene che il motivo principale dell'interruzione della pubblicazione sia stato il fatto che era troppo costoso per il barone; tuttavia anche altri fattori, come la pressione generata dall'atteggiamento ostile della societ\u00e0 e dei media non possono essere scartati.\nIn ogni caso i numeri che sono stati mandati in stampa contenevano collaborazioni con importanti artisti quali lo chef Marcel Boulestin, la scrittrice Colette, il belga Georges Eekhoud, Achille Essebac (l'autore di \"D\u00e9d\u00e9\", storia riguardante l'amore tra due adolescenti maschi in un collegio) Claude Farr\u00e8re, Jean Ferval, il celebrato Anatole France, il poeta italiano fondatore del futurismo Filippo Tommaso Marinetti, l'esperto di occultismo Jos\u00e9phin P\u00e9ladan, il pittore L\u00e9onard Sarluis, Elisar von Kupffer e l'anarchico Laurent Tailhade.\nSi dovr\u00e0 attendere sino alla met\u00e0 degli anni venti del XX secolo per poter nuovamente veder circolare nelle edicole e nelle librerie francesi una nuova rivista improntata a forti tematiche omosessuali, \"Inversions\", pubblicata dal 1924 al 1926."}
{"id": "5208656", "revid": "767487", "url": "https://it.wikipedia.org/wiki?curid=5208656", "title": "Marek Kaljum\u00e4e", "text": "Caratteristiche tecniche.\nInterno di centrocampo, pu\u00f2 giocare come mediano."}
{"id": "5208661", "revid": "287204", "url": "https://it.wikipedia.org/wiki?curid=5208661", "title": "Sarcofago del Passaggio del Mar Rosso", "text": "Il sarcofago del Passaggio del Mar Rosso \u00e8 una scultura frammentaria in onice rosso africano, databile alla met\u00e0 del IV secolo d.C. e conservata nel museo di Santa Giulia di Brescia.\nStoria.\nIl sarcofago proviene dalla basilica di San Faustino ad Sanguinem di Brescia, sul cui sito insiste oggi la chiesa di Sant'Angela Merici, e viene probabilmente realizzato alla met\u00e0 del IV secolo d.C. per il prestigioso fine di accogliere le reliquie nei santi Faustino e Giovita, martirizzati nel II secolo d.C.. La destinazione del manufatto non cambia verosimilmente fino al IX secolo, quando avviene la traslazione delle reliquie nella chiesa dei Santi Faustino e Giovita per volere del vescovo Ramperto, che provvede anche alla fabbricazione di una nuova arca. La pregevolezza del sarcofago ne garantisce probabilmente la conservazione nei secoli e viene reimpiegato per altri usi. Nel 1602, l'abate del monastero annesso alla chiesa Ascanio Martinengo descrive le sorti dell'arca del vescovo Felice, vissuto nel VII secolo, che verosimilmente era il sarcofago tardoantico in questione:\nGiuseppe Brunati, nel 1854, ritiene a sua volta che l'arca perduta fosse un'opera d'arte romana del IV o V secolo e destinata alle spoglie di un notabile. Sostiene inoltre che le reliquie di san Felice vi erano state poste nel 1508, deducendo la data da una provvisione del Comune di Brescia di quell'anno, in cui si dispone la loro traslazione \"in arca alabastri\". Il Brunati, tuttavia, non collega direttamente l'opera narrata da Ascanio Martinengo con il frammento tuttora esistente, dato che all'epoca ogni pezzo rimasto era ormai completamente scomparso. La lastra istoriata superstite, assieme a un frammento liscio, viene recuperata nel 1945 durante la ricostruzione post-bombardamento della chiesa di Sant'Afra, ex San Faustino ad Sanguinem e dedicata a Sant'Angela Merici alla conclusione del cantiere. La correlazione critica tra il frammento recuperato, e in seguito musealizzato, e la ex arca di san Felice descritta dal Martinengo nel 1602 \u00e8 stata introdotta da Vito Zani nel 2010.\nDescrizione e stile.\nL'opera rappresenta un frammento del fronte del sarcofago e si distinguono tre scene raffigurate, tratte dalla Bibbia. La principale, estesa alla maggior parte della superficie della lastra, rappresenta il \"Passaggio del Mar Rosso\". La fascia inferiore, troncata a met\u00e0 altezza, \u00e8 invece divisa in due settori: in quello di sinistra si distingue la \"Resurrezione di Lazzaro\", in quello di destra l\"Incredulit\u00e0 di san Tommaso\".\nIl manufatto \u00e8 tra le opere pi\u00f9 rappresentative dell'arte paleocristiana a Brescia dopo la Lipsanoteca ed \u00e8 testimonianza del diffondersi, in et\u00e0 tardoantica, dell'uso di seppellire in prestigiosi sarcofagi i pi\u00f9 venerati santi e martiri dell'epoca, mutuando questa consuetudine direttamente dall'et\u00e0 romana. In questo caso, in particolare, non si ricorre a pregevoli sarcofagi romani preesistenti o al reimpiego di altri manufatti lapidei, bens\u00ec vi \u00e8 una specifica commissione, con un ricco e complesso programma iconografico, rivolta a maestranze d'alto livello e servendosi di materiali esotici e costosi."}
{"id": "5208670", "revid": "729019", "url": "https://it.wikipedia.org/wiki?curid=5208670", "title": "Vaso chilifero", "text": "Un vaso chilifero, o latteale, \u00e8 un capillare linfatico che assorbe i grassi nei villi intestinali dell'intestino tenue.\nPanorama.\nI trigliceridi sono emulsionati dalla bile e idrolizzati dall'enzima lipasi, dando origine a un mix di acidi grassi e monogliceridi. Questi passano poi dal lume intestinale negli enterociti dove vengono riesterificati per formare triacilglicerolo. Il triacilglicerolo \u00e8 poi combinato con fosfolipidi, colesterolo e apolipoproteina B-48 per formare chilomicroni. I chilomicroni passano successivamente nei vasi chiliferi, formando una sostanza lattiginosa chiamata chilo. I vasi latteali si fondono per formare vasi linfatici pi\u00f9 grandi che trasportano il chilo nel dotto toracico da dove viene riversato nel circolo sanguigno nella confluenza fra la vena succlavia e la giugulare, dove si forma il tronco brachiocefalico di destra.\nA questo punto i grassi sono entrati nel circolo sanguigno sotto forma di chilomicroni, dove sono soggetti a delipidazione dalla lipoproteina lipasi. Dopo qualche tempo una quantit\u00e0 sufficiente di lipidi \u00e8 stata sottratta al circolo e sufficienti altre apolipoproteine inserite, finch\u00e9 le molecole rimanenti (a cui ci si riferisce con il nome di residui chilomicronici) possono essere acquisite dal fegato. Da qui, il grasso rilasciato dai residui chilomicronici pu\u00f2 essere riesportato nel circolo sanguigno come componente trigliceridica delle VLDL (lipoproteine a bassissima densit\u00e0). Le VLDL, anch'esse soggette alla lipoproteina lipasi vascolare, trasporta i grassi ai tessuti e, in particolare, gli acidi grassi rilasciati possono essere acquisiti dal tessuto adiposo sotto forma di trigliceridi. Con la perdita di trigliceridi dalle VLDL la lipoproteina diventa sempre pi\u00f9 piccola e densa (dato che le proteine sono pi\u00f9 dense dei lipidi) e diventa infine una lipoproteina a bassa densit\u00e0 (LDL). Molto \u00e8 stato scritto sulle LDL poich\u00e9 si pensa siano una delle cause principali di formazione di placche ateromatose e aterosclerosi."}
{"id": "5208671", "revid": "767487", "url": "https://it.wikipedia.org/wiki?curid=5208671", "title": "Oscure presenze", "text": "Oscure presenze (\"Jessabelle\") \u00e8 un film horror/thriller prodotto dagli Stati Uniti nel 2014 diretto da Kevin Greutert e scritto da Robert Ben Garant.\nTrama.\nJessie \u00e8 pronta a fare il grande passo: andare a vivere assieme al suo fidanzato col figlio che aspetta in grembo, creando cos\u00ec una famiglia, ma i progetti non vanno come previsto. Durante il trasferimento a casa del ragazzo, la loro macchina avr\u00e0 un incidente dove lui non sopravvive. Jessie viene soccorsa dall'ambulanza, perder\u00e0 il bambino e avr\u00e0 una paralisi temporanea alle gambe, che verr\u00e0 curata nei tre mesi successivi.\nDue mesi dopo: i medici dell'ospedale sono pronti a rilasciare Jessie, ma lei non ha una sistemazione e le viene quindi chiesto se pu\u00f2 rintracciare il padre, visto che la madre \u00e8 morta quando lei era solo una bambina e sua zia, con la quale ha vissuto per quasi tutta la vita, \u00e8 deceduta. La ragazza dovr\u00e0 contattare il padre, Leon, un uomo taciturno che non lascia trasparire le sue emozioni. Riallacciati i rapporti col genitore, torner\u00e0 nel suo vecchio paese d'origine, dove regna la natura e dove ha lasciato i suoi vecchi amici, tra cui Preston, un ragazzo che era interessato a qualcosa di pi\u00f9 di un semplice rapporto d'amicizia. Sistematasi nella camera appartenente alla madre morta, Jessie passer\u00e0 le sue giornate nella noia pi\u00f9 totale, fino a quando non trover\u00e0 delle videocassette appartenenti alla madre Kate dove le dice che, molto probabilmente, non ci sar\u00e0 quando lei compir\u00e0 18 anni, lasciandole la videocassetta come regalo. Successivamente Kate decide di fare i tarocchi alla figlia: la prima carta ad uscire \u00e8 la morte, seguita da un'altra che rivela che la ragazza non si sarebbe mai mossa dal paese d'origine. Jessie \u00e8 commossa per il regalo della madre, ma crede che non sapesse leggere le carte dal momento che in realt\u00e0 lei se ne era andata dal paese. Arriva poi il padre che, vedendo la videocassetta, si infuria e la rompe, buttando la sedia a rotella della figlia nel lago.\nQuella stessa notte Jessie percepisce nella sua stanza una strana presenza, che si materializza e dice di chiamarsi Jessabelle. Il giorno dopo la ragazza crede che sia stato un incubo. Il padre si scusa con lei, dicendo che era ubriaco. Le chiede poi se ha trovato altre cassette appartenenti alla madre e Jessie risponde di no, ma una volta andato via il padre, inizia a setacciare la casa trovandone un'altra. Nel nuovo video Kate legge ancora le carte alla figlia e le rivela che dentro la casa c'\u00e8 un'esistenza indesiderata, corrotta. Il giorno successivo arriva la fisioterapista che prepara a Jessie un bagno caldo ma, mentre lei \u00e8 fuori dalla stanza, una presenza la aggredisce, facendo addirittura intervenire Leon per salvarla. Il padre d\u00e0 tutta la colpa alle registrazioni di Kate e decide di bruciarle, ma, appena ci prova, viene intrappolato misteriosamente nel fienile pieno di fiamme, venendo ucciso. Al funerale, Jessie rivede Preston e riesce a riallacciare i rapporti con lui, rimanendo leggermente delusa quando scopre che il suo amico d'infanzia si \u00e8 sposato. Tuttavia non gli nasconde niente e gli rivela che nei suoi sogni vede anche un uomo ustionato al volto che sembra avercela con lei.\nJessie e Preston collaboreranno per scoprire cosa si cela dietro tutto quel mistero. Tuttavia, il ragazzo \u00e8 ancora innamorato della sua amica e questo incriner\u00e0 il rapporto con la moglie. I due riusciranno a trovare una tomba con scritto \u201cJessabelle\u201d morta lo stesso giorno del compleanno di Jessie. Aprendo la tomba vedono che all'interno c'\u00e8 soltanto lo scheletro di una bambina. Chiamano cos\u00ec la polizia. Le forze dell'ordine ipotizzano che la bambina sia una sorella di Jessie e per questo promettono di effettuare il test del DNA. Nonostante ci\u00f2, il test tarda ad arrivare e porter\u00e0 i due amici a scoprire una casa distrutta da un incendio e a fare la conoscenza di persone molto ambigue che li lasceranno andare solo dopo aver visto il bracciale della madre di Jessie.\nPreston verr\u00e0 aggredito dalla presenza oscura e andr\u00e0 a finire in ospedale. Jessie riceve la chiamata dallo sceriffo, che le rivela che la bambina era di colore. La ragazza non riesce a capire e a farle comprendere il tutto \u00e8 la madre stessa, materializzatasi sotto forma di fantasma. In passato, Kate ebbe una relazione con Moses, il vescovo del paesino, da cui nacque una bambina che venne chiamata Jessabelle; tuttavia, Kate, quando ebbe questa bambina era sposata con Leon. Quest'ultimo, venuto a conoscenza del tradimento della moglie, uccise sia Jessabelle che Moses e, per coprire l'omicidio della bimba, ne adott\u00f2 un'altra dandole il nome di Jessie. Kate disperata per l'accaduto si suicid\u00f2, giurando vendetta. Di conseguenza, i video di Kate non erano per Jessie, ma per Jessabelle e la presenza corrotta all'interno della casa era la stessa protagonista. Arriva quindi il momento della vendetta: Kate e Moses, materializzatisi, buttano Jessie nella palude, dove incontra Jessabelle, che prende letteralmente le sue sembianze, tornando in vita.\nJessabelle abbraccia Preston e gli dice di portarla a casa, ma una volta dietro l'abitazione lo sceriffo chiama Jessie e le chiede come sta. La ragazza risponde: \u201cMi chiamo Jessabelle\u201d."}
{"id": "5208673", "revid": "767487", "url": "https://it.wikipedia.org/wiki?curid=5208673", "title": "I Don't Care (Cheryl Cole)", "text": "I Don't Care \u00e8 un singolo della cantante inglese Cheryl Cole, estratto dal quarto album in studio dell'artista, \"Only Human\" e pubblicato dalla Polydor Records il 2 novembre 2014.\nVideo musicale.\nIl video musicale della canzone \u00e8 stato diretto da Colin Tilley e girato a Malaga, in Spagna."}
{"id": "5208687", "revid": "1310927", "url": "https://it.wikipedia.org/wiki?curid=5208687", "title": "Wilfried Domoraud", "text": "Carriera.\nNato a Maisons-Alfort, Val-de-Marne, Domoraud fece il primo contratto ufficiale per il club francese del AS Nancy, ma \u00e8 apparso solo per la loro squadra B. Dopo aver segnato una tripletta per la squadra riserve dello Yeovil Town ha debuttato in prima squadra, quando \u00e8 entrato da sostituto nella vittoria contro il Brighton &amp; Hove Albion per 2-1.\nDomoraud \u00e8 stato mandato in prestito per un mese al Weymouth nel gennaio 2008. \u00c8 apparso in quattro partite di campionato per il club nel mese di gennaio, cos\u00ec come delle partite in FA Trophy. Pur avendo ottenuto cinque presenze totali per il club, non \u00e8 riuscito a ottenere una valutazione durante il periodo in prestito. \u00c8 stato ceduto in prestito di nuovo il 13 febbraio 2008, questa volta al Weston-super-Mare. Il prestito \u00e8 stato poi prorogato fino alla fine della stagione 2007-08, dove segno' cinque gol.\n\u00c8 stato rimandato a Yeovil nel mese di luglio, prima di firmare per il Woking su un affare non contratto il 1\u00ba settembre 2008 a seguito di una trattativa. Ha firmato un contratto con il Woking nel mese di ottobre. Il presidente Phil Gilchrist ha valutato Domoraud ad un prezzo di \u00a3 250.000 durante la finestra di mercato di gennaio del 2009, dato l'interesse di altri club. La sua prima tripletta ufficiale per il Woking \u00e8 venuta il 31 gennaio 2009, quando il Woking batt\u00e9 il Northwich Victoria 4-1 al Kingfield Stadium. Il suo primo hat trick \u00e8 stato per le riserve dello Yeovil nella stagione 2007-08. Egli ha ri-firmato per il Woking il 1\u00ba ottobre 2009. Ha fatto il suo debutto in una vittoria per 2-0 contro il Chelmsford City, segnando la rete del vantaggio."}
{"id": "5208688", "revid": "615138", "url": "https://it.wikipedia.org/wiki?curid=5208688", "title": "Pasquale Terracciano", "text": "Biografia e carriera diplomatica.\nDopo la laurea in giurisprudenza presso l'Universit\u00e0 degli Studi di Napoli Federico II, intraprende la carriera forense e quindi quella diplomatica, nel 1981. Nel 1985 viene nominato console a Rio de Janeiro; in seguito, tra il 1989 e il 1992, \u00e8 primo segretario della rappresentanza permanente presso il Consiglio Atlantico a Bruxelles. Dal 1996 al 2000 \u00e8 primo consigliere a Londra. Nel 2001, \u00e8 nominato vice capo di gabinetto del Ministro degli affari esteri. Dal 2004 al 2006 svolge le funzioni di portavoce del ministro nonch\u00e9 quelle di capo del servizio stampa e informazione della Farnesina. Dal 2006 al 2010 \u00e8 ambasciatore a Madrid. Rientrato in sede, per circa un anno \u00e8 capo di gabinetto del ministro degli Esteri. Dal novembre 2011 all'aprile 2013 \u00e8 consigliere diplomatico del presidente del Consiglio dei ministri, nonch\u00e9 rappresentante personale dello stesso presso il G8 e il G20. Dal 1\u00ba maggio 2013 al 29 gennaio 2018 \u00e8 ambasciatore a Londra, prima di essere trasferito come ambasciatore a Mosca, dal 29 gennaio 2018 al 1 ottobre 2021."}
{"id": "5208689", "revid": "1982", "url": "https://it.wikipedia.org/wiki?curid=5208689", "title": "Gomenizza", "text": ""}
{"id": "5208694", "revid": "767487", "url": "https://it.wikipedia.org/wiki?curid=5208694", "title": "Un marito per mia madre", "text": "Un marito per mia madre (\"Miquette et sa m\u00e8re\") \u00e8 un film del 1950 diretto da Henri-Georges Clouzot.\nTrama.\nLa giovane Miquette aiuta la madre nel piccolo negozio di un paese di provincia e ama timidamente il distratto Urbain che ricambia in silenzio non trovando il coraggio di dichiararsi, ma lo zio, ricco castellano, organizza il fidanzamento di Urbain con una ricca ma brutta ereditiera.\nQuando lo zio scopre che il ragazzo \u00e8 innamorato di Miquette si reca dalla ragazza e saputa la sua passione per il teatro, pur di allontanarla dal paese, le propone di accompagnarla a Parigi alla ricerca del successo e per fare in modo che lei dimentichi Urbain le mente dicendo che lui non sapeva nulla del matrimonio del nipote.\nArrivati a Parigi Miquette incontra il famoso attore Mochablon che lei ammira e poco dopo vengono raggiunti dalla madre e da Urbain. Dopo una serie di incidenti e battibecchi Miquette sposer\u00e0 Urbain e lo zio di lui si sposer\u00e0 con la madre di lei."}
{"id": "5208695", "revid": "287204", "url": "https://it.wikipedia.org/wiki?curid=5208695", "title": "Giorgos Alkaios", "text": ""}
{"id": "5208696", "revid": "300067", "url": "https://it.wikipedia.org/wiki?curid=5208696", "title": "Rolando Etchepare", "text": "Carriera.\nCon il ha disputato i Giochi olimpici del 1956, a Melbourne, giocando 7 partite, oltre a due edizioni dei Campionati del mondo (1954, 1959)."}
{"id": "5208697", "revid": "287204", "url": "https://it.wikipedia.org/wiki?curid=5208697", "title": "Giorgos Afroudakis", "text": ""}
{"id": "5208698", "revid": "767487", "url": "https://it.wikipedia.org/wiki?curid=5208698", "title": "Le spie (film 1957)", "text": "Le spie (\"Les Espions\") \u00e8 un film del 1957 diretto da Henri-Georges Clouzot.\nTrama.\nIl dottor Malic possiede e gestisce una clinica psichiatrica. Il colonnello Howard dell'esercito USA gli chiede, in cambio di una notevole somma, di nascondere nel suo istituto per qualche giorno un suo agente segreto Alex.\nSubito dopo l'arrivo di Alex, la clinica \u00e8 tenuta sotto stretta sorveglianza da altre spie e contro spie tanto che non si riesce a capire la vera identit\u00e0 delle persone e per quali forze lavorano."}
{"id": "5208699", "revid": "287204", "url": "https://it.wikipedia.org/wiki?curid=5208699", "title": "Christos Afroudakis", "text": ""}
{"id": "5208700", "revid": "1941276", "url": "https://it.wikipedia.org/wiki?curid=5208700", "title": "Only Human (album Cheryl)", "text": "Only Human \u00e8 il quarto album discografico in studio della cantante inglese Cheryl, precedentemente nota come Cheryl Cole. Il disco \u00e8 uscito nel novembre 2014.\nIl disco.\nIl disco, pubblicato dalla Polydor Records, \u00e8 uscito dopo un periodo in cui l'artista ha partecipato a un tour di reunion con le Girls Aloud e ha deciso di adottare il mononimo Cheryl.\nIl primo singolo pubblicato \u00e8 stato \"Crazy Stupid Love\" (luglio 2014), a cui ha collaborato il rapper britannico Tinie Tempah. La canzone ha avuto un grande successo, cos\u00ec come il secondo singolo \"I Don't Care\", uscito nel novembre seguente.\nIl 3 febbraio 2015 \u00e8 uscito il terzo singolo \"Only Human\" (omonimo titolo dell'album stesso)."}
{"id": "5208701", "revid": "767487", "url": "https://it.wikipedia.org/wiki?curid=5208701", "title": "La prigioniera (film 1968)", "text": "La prigioniera (\"La prisonni\u00e8re\") \u00e8 un film del 1968 diretto da Henri-Georges Clouzot.\nTrama.\nParigi. Stan Hassler \u00e8 un giovane di bella presenza, colto e raffinato, amante delle cose belle. Organizza mostre d'arte, di pittura soprattutto ma con presenza di sculture semoventi e statiche. Gilbert \u00e8 un suo amico scultore, sposato con Jos\u00e9, e spesso espone le sue opere alle gallerie molto quotate di Stan.\nProprio in una di queste occasioni Jos\u00e9 e Stan fanno conoscenza: la ragazza rimane affascinata da questo giovane tormentato da un misterioso senso d'inquietudine. Lo frequenta e si accorge che Stan ha una passione segreta per la fotografia. In casa sua si diverte a fotografare modelle in situazioni bizzarre e provocanti. Jos\u00e9 confida al marito Gilbert i suoi segreti e questo incrina la loro unione. Jos\u00e9 continua a incontrare Stan e lui la convince alla fine a posare per lui, anche in coppia con un'altra modella. Tra Jos\u00e9 e Stan nasce un legame sentimentale, ma la fragilit\u00e0 psicologica di Stan rende ogni viaggio un'incognita. Gilbert non si d\u00e0 pace per il legame tra il suo amico e la moglie, e in un'occasione sar\u00e0 protagonista di una violenta discussione con Stan sul tetto della sua casa parigina. Jos\u00e9 \u00e8 sempre pi\u00f9 confusa e, pur amando ancora Gilbert, non pu\u00f2 resistere al fascino di Stan, con il quale ha trascorso un week-end piacevole fino alla sua partenza improvvisa, infastidito da una banale confidenza fatta da lei. Una circostanza imprevista pone fine alle inquietudini sentimentali di Jos\u00e9."}
{"id": "5208702", "revid": "300067", "url": "https://it.wikipedia.org/wiki?curid=5208702", "title": "Mart\u00edn Urra", "text": "Carriera.\nHa disputato le olimpiadi del 1956, a Melbourne, giocando 8 partite."}
{"id": "5208703", "revid": "84184", "url": "https://it.wikipedia.org/wiki?curid=5208703", "title": "Sistema migratorio rostrale", "text": "Il sistema migratorio rostrale (SMR o RMS dall'inglese rostral migratory stream) \u00e8 una rotta di migrazione specializzata che si trova nell'encefalo di alcuni animali lungo la quale i precursori neuronali originati nella zona sottoventricolare migrano per raggiungere il bulbo olfattivo. L'importanza del SMR \u00e8 nella sua capacit\u00e0 di rifinire e cambiare la sensibilit\u00e0 dell'animale agli odori, cosa che ne spiega le dimensioni maggiori nel cervello di roditore paragonate a quello dell'uomo, dove il senso dell'olfatto non \u00e8 molto sviluppato. Questo sistema \u00e8 stato studiato nei conigli, nella scimmia scoiattolo e il macaco rhesus. Quando i neuroni raggiungono il bulbo olfattivo vengono integrati nello strato cellulare granulare o nello strato periglomerulare e differenziano in interneuroni GABAergici.\nAnche se originariamente si credeva che i neuroni non potessero replicarsi nel cervello adulto, negli ultimi anni aumentano sempre pi\u00f9 gli studi che dimostrano e indagano la neurogenesi nei mammiferi, inclusi i primati. In ogni caso fino ad ora si \u00e8 dimostrata l'espressione del meccanismo neurogenetico solamente nell'ippocampo e nella zona sottoventricolare. Il SMR, insieme ad altri sistemi, permette lo spostamento dei neuroni da queste aree.\nBreve storia.\nIl SMR fu scoperto e chiamato cos\u00ec da J. Altman nel 1969 usando tecniche di autoradiografia con 3H-timidina nel cervello di ratto. Egli tracc\u00f2 la migrazione di cellule contrassegnate dalla ZSV, rostralmente fino al bulbo olfattivo; inoltre studi\u00f2 l'effetto dell'et\u00e0 sul flusso del SMR. Il dibattito sulla normale dimensione del flusso del SMR e della neurogenesi adulta nella ZSV nell'uomo \u00e8 ancora aperto.\nMeccanica della migrazione.\nSi pensa che cellule nel SMR si muovano via una modalit\u00e0 chiamata \"migrazione a catena\". I neuroblasti vengono connessi da specializzazioni di membrana come le giunzioni comunicanti e le zonulae adherens, e muovendosi su un binario di cellule gliali avanzano verso il bulbo olfattivo. Il percorso e i meccanismi dietro questo meccanismo sono: un sistema neurogenico ventricolo-olfattivo (VONS), un'impalcatura gliale e sistemi di segnalazione cellulare chemiotattica.\nRicerca corrente.\nEsistenza del sistema nell'uomo.\nLa presenza di un analogo del SMR nell'uomo \u00e8 stata difficile da identificare, forse per lo sviluppo notevolmente inferiore del bulbo olfattivo nella specie rispetto ai roditori, e perci\u00f2 pi\u00f9 difficile da studiare. Molto del lavoro sul SMR \u00e8 stato messo in dubbio per quanto ne riguarda la presenza nell'uomo. Sono state osservate delle catene di neuroni immaturi tipici del SMR nel SNC in sviluppo e in giovani infanti umani postnatali, ma comunque vi sono poche prove dell'esistenza della catena migratoria dalla ZSV o dal peduncolo olfattivo al bulbo nell'adulto, anche se si sono trovate popolazioni di cellule staminali neurali nella ZSV. Queste ricerche hanno studiato soggetti dai 0 agli 84 anni analizzando sezioni di cervello rimosse durante chirurgia o autopsie. Si \u00e8 scoperto che cellule del cervello di infanti esprimevano doublecortina e PSA-NCAM, ma non se ne trovavano pi\u00f9 oltre i 18 mesi. Altri studi hanno indicato la presenza di popolazioni di neuroni immaturi in migrazione, che possono originare solo nella ZSV. Questi neuroblasti appaiono singolarmente, senza formare catene, in contrasto con le catene allungate osservate nel SMR dei roditori. Ci\u00f2 suggerisce che il funzionamento del SMR \u00e8 drasticamente ridotto dopo l'infanzia e specialmente nell'et\u00e0 adulta, anche se non del tutto assente. In ogni caso una relazione diretta fra la quiescienza cellulare e l'et\u00e0 non \u00e8 stata ancora definita con sicurezza data l'alto livello di variabilit\u00e0 tra individui. Si pu\u00f2 dire che l'esistenza di una struttura analoga al SMR nel cervello umano adulto resta incerta e controversa, e sicuramente oggetto di numerosi futuri studi."}
{"id": "5208706", "revid": "310175", "url": "https://it.wikipedia.org/wiki?curid=5208706", "title": "Fumaioli", "text": ""}
{"id": "5208723", "revid": "767487", "url": "https://it.wikipedia.org/wiki?curid=5208723", "title": "Ritorna la vita", "text": "Ritorna la vita (\"Retour \u00e0 la vie\") \u00e8 un film a episodi del 1949 diretto da Andr\u00e9 Cayatte (\"Le Retour de Tante Emma\"), Henri-Georges Clouzot (\"Le Retour de Jean\"), Jean Dr\u00e9ville (\"Le Retour de Ren\u00e9\" e \"Le Retour de Louis\") e Georges Lampin (\"Le Retour d'Antoine\")."}
{"id": "5208729", "revid": "695564", "url": "https://it.wikipedia.org/wiki?curid=5208729", "title": "Cheryl Cole", "text": ""}
{"id": "5208731", "revid": "1793900", "url": "https://it.wikipedia.org/wiki?curid=5208731", "title": "Canale di Wellington", "text": "Il canale di Wellington \u00e8 una via d'acqua naturale nell'oceano Artico, nella regione di Qikiqtaaluk, Nunavut, Canada.\nCorre sull'asse nord-sud, separando l'isola Cornwallis e l'isola di Devon. Nel 1845 sir John Franklin svern\u00f2 all'isola di Beechey, alla sua estremit\u00e0 sud-orientale. Nel 1850 due navi rimasero intrappolate nel ghiaccio nella prima spedizione Grinnell. Nella primavera 1851 fu esplorata da William Penny, che arriv\u00f2 in slitta al vertice nordoccidentale dell'isola di Devon. Edward Belcher lo esplor\u00f2 l'anno seguente."}
{"id": "5208744", "revid": "1793900", "url": "https://it.wikipedia.org/wiki?curid=5208744", "title": "Stretto di Wellington", "text": "Lo stretto di Wellington \u00e8 una via d'acqua naturale nell'oceano Artico, al centro dell'arcipelago artico canadese, nella regione di Kitikmeot, nel territorio del Nunavut.\nSepara le isole Tennent (ad ovest) dall'isola Matty (ad est). A nord si apre nello stretto di James Ross, a sud nello stretto di Rae."}
{"id": "5208750", "revid": "729019", "url": "https://it.wikipedia.org/wiki?curid=5208750", "title": "Thomas Weber", "text": ""}
{"id": "5208752", "revid": "158286", "url": "https://it.wikipedia.org/wiki?curid=5208752", "title": "Maurizio Bassi", "text": ""}
{"id": "5208763", "revid": "1793900", "url": "https://it.wikipedia.org/wiki?curid=5208763", "title": "Stretto di Wilkins", "text": "Lo stretto di Wilkins \u00e8 una via d'acqua naturale nell'oceano Artico, al centro dell'arcipelago artico canadese; si estende quasi tutto nei Territori del Nord-Ovest, ma la sua estremit\u00e0 orientale \u00e8 nel Nunavut.\nSepara l'isola di Borden (a nord) dall'isola Brock (a sud-ovest) e dall'isola Mackenzie King (a sud)."}
{"id": "5208770", "revid": "771649", "url": "https://it.wikipedia.org/wiki?curid=5208770", "title": "Pressa di olio", "text": ""}
{"id": "5208771", "revid": "1793900", "url": "https://it.wikipedia.org/wiki?curid=5208771", "title": "Stretto Alessandra", "text": "Lo stretto Alessandra \u00e8 una via d'acqua naturale nell'oceano Artico, al centro dell'arcipelago artico canadese, nella regione di Kitikmeot, nel territorio del Nunavut.\nSepara l'isola di Re Guglielmo (ad est) dall'isola della Royal Geographical Society (ad ovest). A nord si apre nello stretto Vittoria, a sud nel golfo della Regina Maud."}
{"id": "5208782", "revid": "121395435", "url": "https://it.wikipedia.org/wiki?curid=5208782", "title": "Robert Ben Garant", "text": "Biografia.\nRobert Ben Garant nasce a Cookeville e cresce a Farragut in Tennessee. Vive per alcuni anni a New York, dove si \u00e8 laureato alla facolt\u00e0 \"Tisch School of the Arts\" all'universit\u00e0 di New York. Vive a Los Angeles in California insieme a sua moglie Cathy Shim."}
{"id": "5208783", "revid": "916580", "url": "https://it.wikipedia.org/wiki?curid=5208783", "title": "Aplysia albopunctata", "text": ""}
{"id": "5208784", "revid": "916580", "url": "https://it.wikipedia.org/wiki?curid=5208784", "title": "Aplysia cuvieri", "text": ""}
{"id": "5208785", "revid": "916580", "url": "https://it.wikipedia.org/wiki?curid=5208785", "title": "Aplysia dumortieri", "text": ""}
{"id": "5208787", "revid": "916580", "url": "https://it.wikipedia.org/wiki?curid=5208787", "title": "Aplysia ferussaci", "text": ""}
{"id": "5208788", "revid": "1793900", "url": "https://it.wikipedia.org/wiki?curid=5208788", "title": "Stretto Sir William Parker", "text": "Lo stretto Sir William Parker \u00e8 una via d'acqua naturale nell'oceano Artico, al centro dell'arcipelago artico canadese, nella regione di Qikiqtaaluk, nel territorio del Nunavut.\nSepara l'isola Helena (a nord-ovest) dall'isola Bathurst (a sud-est)."}
{"id": "5208789", "revid": "916580", "url": "https://it.wikipedia.org/wiki?curid=5208789", "title": "Aplysia griffithsiana", "text": ""}
{"id": "5208791", "revid": "110157", "url": "https://it.wikipedia.org/wiki?curid=5208791", "title": "Eric Dancer", "text": "Biografia.\nVinse una borsa di studio per la King Edward VII School e, dopo, studi\u00f2 a Sheffield Polytechnic dove si laure\u00f2 al Chartered Institute of Management and the Chartered Institute of Purchasing and Supply. Dopo essersi trasferito a Devon nel 1980 consegu\u00ec il Diploma in Direzione Aziendale presso l'Universit\u00e0 di Exeter.\nLa sua carriera nel settore industriale dur\u00f2 30 anni nel Consiglio, di cui gli ultimi 20 sono stati come Amministratore Delegato del Dartington Crystal, prima del suo ritiro nel 2000.\n\u00c8 stato il presidente fondatore del Devon and Cornwall Training and Enterprise Council, TEC National Council, the West Country Development Corporation, assessore della National TEC, consigliere del Segretario di Stato per l'occupazione, membro della National Training Task Force, membro dei consigli di CBI e della Royal Society of Arts e come Governatore della University of Plymouth.\nNel 1998 \u00e8 stato nominato Lord luogotenente del Devon."}
{"id": "5208792", "revid": "122839559", "url": "https://it.wikipedia.org/wiki?curid=5208792", "title": "Julie Ditty", "text": "Biografia.\nNel corso della sua carriera vinse 2 titoli ITF di singolare e 11 di doppio. Nei tornei del Grande Slam ottenne i suoi migliori risultati raggiungendo il terzo turno nel doppio allo US Open nel 2008. Tennista mancina, la sua migliore posizione nella classifica in singolare fu la numero 89, nel 2008. Si ritir\u00f2 nel 2011.\n\u00c8 morta per un cancro al seno, nel 2021, all'et\u00e0 di 42 anni.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5208793", "revid": "93556", "url": "https://it.wikipedia.org/wiki?curid=5208793", "title": "Paul Skansi", "text": "Carriera professionistica.\nSkansi fu scelto dai Pittsburgh Steelers nel quinto giro del Draft 1983. L'anno successivo pass\u00f2 ai Seattle Seahawks, in cui si distinse come affidabile ricevitore nelle situazioni di \"terzo down\". La sua annata di maggior successo fu nel 1989, quando ricevette 39 passaggi per 488 yard e 5 touchdown. La giocata pi\u00f9 famosa della sua carriera si svolse l'11 novembre 1990 in casa dei Kansas City Chiefs quando ricevette da Dave Krieg il touchdown del pareggio da 25 yard nell'ultimo secondo di gara (Norm Johnson segn\u00f2 poi l'extra point della vittoria nell'ultima giocata della sfida). I Seahawks vinsero quella partita, 17-16, con Krieg che sfugg\u00ec alla presa di Derrick Thomas in quello che sarebbe stato il suo ottavo sack della giornata (Thomas aveva gi\u00e0 messo a segno su Krieg un record NFL di 7 sack)."}
{"id": "5208798", "revid": "606039", "url": "https://it.wikipedia.org/wiki?curid=5208798", "title": "Bufo periglenes", "text": ""}
{"id": "5208799", "revid": "287204", "url": "https://it.wikipedia.org/wiki?curid=5208799", "title": "Naomi Cavaday", "text": "Carriera.\nNel corso della sua carriera ha vinto 6 titoli ITF di singolare e 2 di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare al Torneo di Wimbledon nel 2006, 2007 e 2008."}
{"id": "5208800", "revid": "767487", "url": "https://it.wikipedia.org/wiki?curid=5208800", "title": "Hazel Kirke (film 1912)", "text": "Hazel Kirke \u00e8 un cortometraggio muto del 1912 diretto da Oscar Apfel.\nIl lavoro teatrale \"Hazel Kirke\" era andato in scena al Madison Square Theatre nel 1879, scritto e prodotto da Steele MacKaye.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dall'Film Supply Company, il film - un cortometraggio di una bobina - usc\u00ec nelle sale cinematografiche statunitensi il 17 novembre 1912."}
{"id": "5208801", "revid": "1793900", "url": "https://it.wikipedia.org/wiki?curid=5208801", "title": "Stretto di Bellot", "text": "Lo stretto di Bellot \u00e8 una via d'acqua naturale nell'Oceano Artico, nella Regione di Kitikmeot, nel territorio del Nunavut.\nSepara l'isola di Somerset (a nord) dalla penisola della Boothia (a sud). Al suo estremo orientale si trova il promontorio Murchison, la punta settentrionale della terraferma americana; lo stretto connette il golfo della Boothia e la baia del Principe Reggente (a est) con il canale di Peel e lo stretto di Franklin (ad ovest)."}
{"id": "5208817", "revid": "2215648", "url": "https://it.wikipedia.org/wiki?curid=5208817", "title": "Sarah Snook", "text": "Ha ricevuto l\u2019attenzione internazionale per la sua interpretazione nella pluripremiata serie HBO \"Succession\", per la quale ha ricevuto due candidature al Critics Choice Award e una al Premio Emmy, aggiudicandosi nel 2022 un Golden Globe nella sezione migliore attrice non protagonista in una serie.\nBiografia.\nNata ad Adelaide in Australia, Sarah Snook si \u00e8 diplomata alla St John's Grammar School di Beland, per poi laurearsi nel 2008 allo Scotch College nel Mitcham. Mentre studiava al college partecipava anche a corsi di teatro.\nRiconoscimenti.\nGolden Globe\nCritics' Choice Awards\nPremio Emmy\nDoppiatrici italiane.\nNelle versioni in italiano delle opere in cui ha recitato, Sarah Snook \u00e8 stata doppiata da:"}
{"id": "5208819", "revid": "1793900", "url": "https://it.wikipedia.org/wiki?curid=5208819", "title": "Stretto di Rice", "text": "Lo stretto di Rice \u00e8 una via d'acqua naturale nell'Oceano Artico, al centro dell', nella Regione di Qikiqtaaluk, nel territorio del Nunavut.\nSepara la costa orientale dell'isola di Ellesmere dall'isola Pim. A nord si apre nella baia di Rosse, a sud nello stretto di Buchanan."}
{"id": "5208822", "revid": "115557412", "url": "https://it.wikipedia.org/wiki?curid=5208822", "title": "Georges De Rham", "text": "Studi\u00f2 all'Universit\u00e0 di Losanna e poi all'Universit\u00e0 di Parigi, dove ottenne un dottorato in matematica. Nel 1931 cominci\u00f2 ad insegnare all'universit\u00e0 di Losanna, dove ricopr\u00ec vari incarichi fino al suo ritiro nel 1971. Parallelamente fu anche professore all'Universit\u00e0 di Ginevra.\nNel 1931 dimostr\u00f2 un teorema con il quale identific\u00f2 i gruppi della coomologia di de Rham come invarianti topologici.\nL'influenza di de Rham \u00e8 stata particolarmente forte dopo lo sviluppo della teoria di Hodge e della teoria dei fasci. Ha dato contributi anche in geometria differenziale, in particolare ampliando il concetto di \"torsione di Reidemeister\", introdotto da Kurt Reidemeister nel 1935.\nGeorges de Rham \u00e8 stato anche un valente alpinista. Ha aperto molte nuove vie delle alpi svizzere, in particolare nelle alpi del Vallese, nel massiccio del Giura e nelle alpi Bernesi."}
{"id": "5208824", "revid": "212348", "url": "https://it.wikipedia.org/wiki?curid=5208824", "title": "Teoria dei fasci", "text": ""}
{"id": "5208827", "revid": "256896", "url": "https://it.wikipedia.org/wiki?curid=5208827", "title": "Domus di via San Rocchino", "text": "La \"domus\" di via San Rocchino a Brescia \u00e8 un sito archeologico risalente all'et\u00e0 romana, scoperto all'inizio degli anni 1960 durante lavori di urbanizzazione nell'area a nord del centro storico cittadino. Tutti i reperti individuati nel sito, in particolare i vasti e pregevoli mosaici pavimentali, sono stati rimossi e sono oggi esposti nel museo di Santa Giulia.\nLa scoperta.\nNel 1960, durante i vasti cantieri di urbanizzazione dell'area a nord del colle Cidneo, aperti all'indomani dell'apertura della galleria Tito Speri e che avrebbero portato al consolidamento del quartiere Crocifissa di Rosa, viene rinvenuta una grande abitazione di epoca romana. Il sito archeologico aperto nei mesi successivi individua numerosi ambienti di una \"domus\" a peristilio, realizzata nell'ambito della ricostruzione di un edificio precedente avvenuta nella seconda met\u00e0 del II sec. d.C. e ancora presentante vaste superfici a mosaico, parzialmente intaccate dai macchinari di scavo al momento della scoperta. Nel 1962, dopo aver mappato il sito ed estratto i reperti pi\u00f9 preziosi, il cantiere viene riaperto e l'area viene occupata da nuovi edifici residenziali. La collocazione originale dell'area archeologica, ad oggi, non \u00e8 pi\u00f9 distinguibile.\nI reperti.\nI reperti principali, consistenti in tre ampie superfici di mosaico pavimentale, sono oggi custoditi nel museo di Santa Giulia. Il pi\u00f9 importante di questi \u00e8 un vasto e pregiato mosaico con decorazione a pelte e rosette. Nel complesso, i mosaici occupano un'estensione di 60 m\u00b2. Tutti i mosaici sono databili al II secolo d.C. e sono di alta qualit\u00e0 per materiale e tecnica di posa. Gli schemi decorativi riprendono quelli, molto simili, documentati in Africa settentrionale e Sardegna."}
{"id": "5208828", "revid": "599013", "url": "https://it.wikipedia.org/wiki?curid=5208828", "title": "The Fires of Conscience", "text": ""}
{"id": "5208829", "revid": "729019", "url": "https://it.wikipedia.org/wiki?curid=5208829", "title": "Isola Pim", "text": "L'isola Pim si trova nella Regione di Qikiqtaaluk, nel territorio canadese del Nunavut. Situato nell'Arcipelago artico canadese, fa parte del gruppo delle isole Regina Elisabetta.\n\u00c8 separata dall'isola di Ellesmere dallo stretto di Rice, la via d'acqua che si apre a nord nella baia di Rosse e a sud nello stretto di Buchanan. Ad est l'isola \u00e8 bagnata dallo stretto di Nares e si trova a 6 km dall'isola Cocked Hat."}
{"id": "5208831", "revid": "606039", "url": "https://it.wikipedia.org/wiki?curid=5208831", "title": "Cranopsis periglenes", "text": ""}
{"id": "5208842", "revid": "729019", "url": "https://it.wikipedia.org/wiki?curid=5208842", "title": "Valent\u00edn Uriona", "text": "Mor\u00ec nel 1967 in un incidente durante i Campionati spagnoli di ciclismo su strada."}
{"id": "5208849", "revid": "767487", "url": "https://it.wikipedia.org/wiki?curid=5208849", "title": "Walford Davies", "text": "Biografia.\nEra il settimo dei nove figli di John Whitridge Davies e Susan Gregory, e il pi\u00f9 giovane dei quattro figli sopravvissuti. Il suo secondo nome Walford era il nome da nubile della nonna materna; ha poi lasciato cadere il suo primo nome Henry, diventando noto come Walford Davies. John Davies Whitridge era una figura di primo piano nel panorama musicale locale: suonava il flauto e il violoncello e dirigeva il coro presso la Christ Church, dove suo fratello fu organista. Portava i suoi figli a fare musica insieme.\nI fratelli di Walford, Charlie e Harold, erano organisti presso la Christ Church. Charlie mor\u00ec giovane dopo essere emigrato in Australia. Harold emigr\u00f2 anche lui in Australia, dove prese il primo dottorato musicale da una universit\u00e0 australiana e, infine, ha raggiunto una notevole fama come Professore di Musica presso l'Universit\u00e0 di Adelaide e divenne preside della Elder Conservatorium. Tom, il pi\u00f9 anziano, entr\u00f2 nel ministero.\nDavies studi\u00f2 sotto, ed \u00e8 stato assistente di, Parratt per cinque anni prima di entrare nel Royal College of Music nel 1890, dove studi\u00f2 sotto Hubert Parry e Charles Villiers Stanford. Davies ha anche studiato per un breve periodo presso l'Universit\u00e0 di Cambridge.\nCarriera.\nDavies rimase presso il Royal College of Music come insegnante di contrappunto dal 1895, come suoi allievi vi erano Rutland Boughton e Leopold Stokowski. Nel 1918 \u00e8 stato nominato il primo direttore della musica alla nuova Royal Air Force, che lo ha portato a scrivere la marcia, \" RAF March Past \", ancora interpretata da molte bande musicali di oggi.\nNel 1919, Walford Davies divenne professore di musica a Aberystwyth. In seguito ha fatto molto per promuovere la musica gallese, diventando presidente del Consiglio nazionale di musica gallese. Dal 1927 fu organista presso la St George's Chapel at Windsor Castle. Uno dei suoi assistenti organisti era Malcolm Boyle.\nNel 1924, Davies divenne professore di musica al Gresham College di Londra. Dal 1920, fece una serie di lezioni registrate, che lo ha portato a lavorare per la BBC. Fece trasmissioni radiofoniche sulla musica classica con il titolo \"Music and the Ordinary Listener\". Questi durarono dal 1926 fino allo scoppio della seconda guerra mondiale nel 1939, e Davies \u00e8 diventato un personaggio radiofonico ben noto e popolare.\nMorte.\nDopo la morte di Sir Edward Elgar nel 1934, \u00e8 stato nominato Master of the King's Music. Mor\u00ec nel 1941, all'et\u00e0 di 71 anni, a Wrington e le sue ceneri sono sepolte nel parco della Cattedrale di Bristol."}
{"id": "5208852", "revid": "287204", "url": "https://it.wikipedia.org/wiki?curid=5208852", "title": "Martin Urra", "text": ""}
{"id": "5208853", "revid": "599013", "url": "https://it.wikipedia.org/wiki?curid=5208853", "title": "Niki Aebersold", "text": "Professionista dal 1996 al 2005, ottenne quattro vittorie di tappa al Tour de Suisse e un titolo nazionale in linea, e partecip\u00f2 a sette edizioni dei campionati del mondo."}
{"id": "5208856", "revid": "300067", "url": "https://it.wikipedia.org/wiki?curid=5208856", "title": "Carlos V\u00e1squez", "text": "Carriera.\nHa disputato le olimpiadi del 1964, a Tokyo, giocando 9 partite e realizzando 57 punti, con un massimo di 20 contro il .\nHa disputato anche il Campionato mondiale maschile di pallacanestro 1967."}
{"id": "5208872", "revid": "287204", "url": "https://it.wikipedia.org/wiki?curid=5208872", "title": "Carlos Vasquez", "text": ""}
{"id": "5208880", "revid": "767487", "url": "https://it.wikipedia.org/wiki?curid=5208880", "title": "Kilmeny", "text": "Kilmeny \u00e8 un film muto del 1915 diretto da Oscar Apfel. Prodotto da Oliver Morosco e distribuito dalla Paramount, aveva come interpreti Lenore Ulric, William Desmond, Herbert Standing, Howard Davies, Frederick Wilson, Myrtle Stedman.\nTrama.\nIn Inghilterra, un gruppo di zingari viene scacciato dalle propriet\u00e0 degli aristocratici Calhoun. Per vendicarsi, i gitani rapiscono la piccola Doris Calhoun che sta giocando insieme a uno dei piccoli zingari, Pierre, un bambino storpio.\nDodici anni dopo, Doris - che ora viene chiamata Kilmeny - dovrebbe sposare il brutale Barouche. Lei, piuttosto, che accettare il matrimonio, scappa dalla trib\u00f9. Nel bosco, incontra Lord Leigh che sta cacciando. Lei lo convince a fermare la caccia: il nobile \u00e8 affascinato da quella ragazza selvaggia e finisce per portarla con s\u00e9 nel castello. L\u00ec, Kilmeny si trova in un ambiente elegante e confortevole, con bagni, elettricit\u00e0, servitori. Ma la sua presenza ingelosisce Lady Leigh il cui fratello, Bob Meredith, in visita al castello, si innamora di Kilmeny.\nRendendosi conto di portare scompiglio nella famiglia, Kilmeny torna dagli zingari che le impongono di sposare Barouche entro tre giorni. Pierre, l'amico di Kilmeny, pur sapendo di rischiare la vita, scopre chi sia il vero padre della ragazza. Calhoun, avvertito, salva cos\u00ec la figlia dal matrimonio, riportandola nella casa da dove era stata rapita. I Leigh vengono invitati nel maniero di Calhoun e si trovano, con sorpresa, davanti a Kilmeny. La situazione viene chiarita e Bob pu\u00f2 finalmente dichiararsi alla ragazza che ama.\nProduzione.\nIl film fu prodotto dalla Oliver Morosco Photoplay Company.\nDistribuzione.\nIl copyright del film, richiesto da The Oliver Morosco Photoplay Co., fu registrato il 20 luglio 1915 con il numero LU5858.\nDistribuito dalla Paramount Pictures, il film usc\u00ec nelle sale cinematografiche statunitensi il 22 luglio 1915. In Italia, distribuito dalla Marzetto, ottenne nel dicembre 1916 il visto di censura numero 12320.\nCopia completa della pellicola si trova conservata negli archivi della Library of Congress di Washington."}
{"id": "5208881", "revid": "300067", "url": "https://it.wikipedia.org/wiki?curid=5208881", "title": "Maximiliano Garafulic", "text": "Carriera.\nHa disputato le olimpiadi del 1956, a Melbourne, giocando 7 partite.\nHa disputato anche il Campionato mondiale maschile di pallacanestro 1959."}
{"id": "5208883", "revid": "36426", "url": "https://it.wikipedia.org/wiki?curid=5208883", "title": "Autoritratto in un gruppo di amici", "text": "Autoritratto in un gruppo di amici \u00e8 un dipinto a olio su tela (32,5\u00d729,5 cm) del pittore italiano Francesco Hayez, realizzato nel 1824 (o 1827?) e conservato al museo Poldi Pezzoli, a Milano.\nL'opera, realizzata nel 1824, \u00e8 menzionata nel \"Prospetto delle incisioni, quadri e oggetti d'arte a un prezzo d'acquisto\" (1853) come \u00abquadretto ad olio rappresentante cinque ritratti dell'Hayez\u00bb, dal valore di sessanta lire. Per vedere l'opera finalmente esposta al pubblico bisogner\u00e0 attendere il 1883, quando fu inserita in una monografia dell'artista: l'\"Autoritratto in un gruppo di amici\", infatti, era destinato a una fruizione privata. Nel 1996 il dipinto trov\u00f2 la sua collocazione definitiva nelle collezioni del museo Poldi Pezzoli, ove giunse in seguito alla morte di Riccardo Lampugnani (che, a sua volta, lo ottenne dal nonno Giuseppe Gargantini).\nPeculiare \u00e8 la scelta dell'Hayez di raffigurarsi in un autoritratto che si discosta sensibilmente dalla ritrattistica usuale dell'Ottocento. Si tratta infatti di un \u00abritratto di amicizia\u00bb, in cui il pittore \u00e8 circondato da quattro sodali e compagni: la loro identit\u00e0 \u00e8 nota a partire dal 1983 grazie all'analisi di Fernando Mazzocca, noto critico dell'Hayez. All'estrema destra abbiamo il poeta Tommaso Grossi, affiancato dal pittore Giuseppe Molteni, col cilindro; alla destra di Hayez abbiamo il pittore vedutista Giovanni Migliara e quindi, sopra di lui, Pelagio Pelagi, l'unico a rivolgere il proprio sguardo verso l'osservatore. Grossi, Molteni, Magliara e Pelagi sono tutti esponenti della nuova stagione romantica e protagonisti assidui delle esposizioni braidensi, capeggiati tra l'altro dallo stesso Hayez. Nell'angolo in basso a sinistra, inoltre, il quadro riporta un \u00ab1827\u00bb scritto a penna: sebbene tradizionalmente sia non riconosciuta come autografa, questa data sembrerebbe pertinente in ragione dell'analisi riflettografica alla quale il dipinto \u00e8 stato sottoposto. Il dibattito sulla datazione del dipinto, tuttavia, \u00e8 ancora aperto.\nAssai meditata \u00e8 la riflessione compiuta dall'Hayez sugli archetipi classici, primo fra tutti l'\"Autoritratto con altri artisti\" eseguito da Paul Rubens nel 1602-1604: dal Rubens, in particolare, Hayez desunse il taglio ravvicinato, l'idea compositiva e la posa a tre quarti rivolta verso l'osservatore. Dal punto di vista tecnico, infine, l\"'Autoritratto in un gruppo di amici\" \u00e8 caratterizzato dal contrasto tra i volti degli effigiati, meticolosamente definiti (sul volto di Hayez si intravede persino la peluria dietro la rasatura dei baffi), e il \u00abnon finito\u00bb degli altri elementi compositivi (gli abiti e il corpo sono infatti appena accennati)."}
{"id": "5208886", "revid": "643662", "url": "https://it.wikipedia.org/wiki?curid=5208886", "title": "Pervenstvo Futbol'noj Nacional'noj Ligi 2013-2014", "text": "La Pervenstvo Futbol'noj Nacional'noj Ligi 2013-2014, nota anche come PFN Ligi 2013-2014 fu la ventiduesima edizione della seconda serie del campionato russo di calcio. Vide la vittoria finale del , che venne promosso in Prem'er-Liga assieme all' e alle vincitrici dei play-off, e . Capocannoniere del torneo fu Aleksandr Kut'in, calciatore dell'Arsenal Tula, con 19 reti realizzate.\nStagione.\nNovit\u00e0.\nDalla PFN Ligi 2012-2013 vennero promossi in Prem'er-Liga l' e il , mentre vennero retrocessi in PPF Ligi il e il . Dalla Prem'er-Liga vennero retrocessi il e l', mentre dalla Vtoroj divizion vennero promossi il , l', l', il e il , vincitori dei cinque gironi.\nPrima dell'inizio della stagione il rinunci\u00f2 all'iscrizione per mancanza di copertura finanziaria e si iscrisse in Pervenstvo Professional'noj Futbol'noj Ligi. Di conseguenza, il numero di club partecipanti scese da 20 a 19. Il Petrotrest cambi\u00f2 denominazione in dopo aver ottenuto la licenza d'uso del nome \"Dinamo\".\nFormula.\nLe 19 squadre partecipanti si sono affrontate in un girone all'italiana con partite di andata e ritorno per un totale di 36 giornate: venivano assegnati tre punti per la vittoria, uno per il pareggio e zero per la sconfitta. Le prime due classificate venivano promosse direttamente in Prem'er-Liga, mentre la terza e la quarta affrontavano la tredicesima e la quattordicesima classificate in Prem'er-Liga in play-off promozione/retrocessione. Al fine di avere nuovamente 20 club nella stagione successiva, solamente le ultime quattro classificate venivano retrocesse direttamente in Pervenstvo Professional'noj Futbol'noj Ligi.\nClassifica finale.\nLegenda:\nNote:"}
{"id": "5208888", "revid": "124488514", "url": "https://it.wikipedia.org/wiki?curid=5208888", "title": "Miguel Mendes", "text": "Biografia.\nStudi\u00f2 al liceo a Olh\u00e3o, Algarve. A Lisbona frequent\u00f2 il primo anno di antropologia presso la Nuova Universit\u00e0 di Lisbona. Lasciato questo indirizzo, si iscrisse a Scienze Politiche e Sociali Istituto Superiore, sempre a Lisbona, dove ha studiato per due anni Relazioni Internazionali, senza per\u00f2 laurearsi. A 20 anni ha iniziato interessarsi come attore e produttore di arte visiva e mezzi di comunicazione. Nel 2001 ha frequentato per quattro anni la Scuola di Cinema di Lisbona dove si \u00e8 laureato in montaggio.\nHa fondato e creato la casa di produzione JumpCut e diretto: \"Autografia\", un documentario sul poeta portoghese e pittore Mario Cesariny, che \u00e8 stato proiettato in Spagna, Italia e S\u00e3o Tom\u00e9. Ha inoltre partecipato ad alcuni festival cinematografici di tutto il mondo. Nel 2010 ha diretto \"Jos\u00e9 e Pilar\", film documentario sul premio Nobel per la letteratura, Jos\u00e9 Saramago e sua moglie Pilar del Rio. Il film, co-prodotto da Pedro Almod\u00f3var El Deseo e Fernando Meirelles 'O2, ha raccolto recensioni molto positive e un interesse popolare unico in Portogallo. Ha realizzato, con la ballerina e coreografa Vera Mantero, il film-documentario \"Curso de Sil\u00eancio\" (2007), basato sull'universo immaginale della scrittrice portoghese Maria Gabriela Llansol. Ha annunciato di voler realizzare un adattamento cinematografico del romanzo \"Il Vangelo secondo Ges\u00f9 Cristo\" dello stesso Jos\u00e9 Saramago."}
{"id": "5208904", "revid": "1632387", "url": "https://it.wikipedia.org/wiki?curid=5208904", "title": "Ground Dweller", "text": "Ground Dweller \u00e8 l'album di debutto del gruppo musicale australiano Hands Like Houses, pubblicato il 13 marzo 2012 dalla Rise Records."}
{"id": "5208905", "revid": "22475", "url": "https://it.wikipedia.org/wiki?curid=5208905", "title": "Peste di Marsiglia", "text": "La peste di Marsiglia del 1720 \u00e8 stata l'ultima epidemia di peste registrata in Francia, nell'allora Regno di Francia e di Navarra.\nStoria.\nIl \"Grand-Saint-Antoine\", una nave proveniente da Levante (una regione della Siria), che attracc\u00f2 a Marsiglia il 25 maggio 1720, fu all'origine dell'epidemia. Il suo carico, costituito da tessuti e batuffoli di cotone, era stato infettato dai bacilli di Yersin, che causarono la peste. A seguito di gravi negligenze, e nonostante la presenza di regolamenti molto rigorosi di quarantena per passeggeri e per le merci, la piaga della peste si diffuse in tutta la citt\u00e0. I quartieri degradati e pi\u00f9 antichi furono i pi\u00f9 colpiti; la peste si diffuse molto rapidamente nella citt\u00e0 dove caus\u00f2 vittime su abitanti, a cui si sommarono le oltre vittime in Provenza su una popolazione di circa 400.000 abitanti.\nLa responsabilit\u00e0 per il mancato rispetto dei regolamenti sanitari \u00e8 stata attribuita al comandante della nave, il capitano Jean-Baptiste Chataud, e al vice sindaco, Jean-Baptiste Estelle, anche se nessuna prova formale \u00e8 mai stata trovata. Tuttavia \u00e8 certo che i commissari della salute, responsabili dell'attuazione delle norme di sicurezza, agirono con grande leggerezza: la domanda se essi avessero subito pressioni da parte di consiglieri comunali rimane invece senza risposta.\nL'alimentazione della popolazione e l'evacuazione dei cadaveri crearono gravi problemi di movimento per diversi anni. La rimozione dei corpi dal quartiere della Tourette, dove si trovavano le prigioni di Arsenal, ad esempio, richiese l'intervento di comando del Cavaliere Roze. Molti religiosi, tra cui il vescovo de Belsunce, s'impegnarono a prestare forte conforto morale ai moribondi. Questa epidemia ha dato origine a molte rappresentazioni artistiche, tra cui quelli del pittore Michel Serre, testimone diretto di questa epidemia. Si tratta di un episodio storico di grande importanza, ancora molto presente nella memoria collettiva di Marsiglia."}
{"id": "5208925", "revid": "1776051", "url": "https://it.wikipedia.org/wiki?curid=5208925", "title": "Andrea (vescovo di Lodi)", "text": "Biografia.\nViene menzionato per la prima volta alla fine del 970 quando divenne vescovo di Lodi, dopo la morte di Aldegrauso. Andrea fu un vescovo molto legato al Sacro Romano Impero, tanto da ricevere il 24 novembre 975 un ampio privilegio di conferma da parte dell'imperatore Ottone II. Nel 981, quando l'imperatore scese in Italia, con un diploma concesse ad Andrea il pieno dominio sulla citt\u00e0 di Lodi e sul contado per un raggio di sette miglia, con la relativa giurisdizione; a dimostrare l'importanza e la considerazione di Andrea presso l'imperatore basta ricordare che la concessione fu una delle rare elargite in quell'anno.\nNel 994 fece una donazione molto generosa alla basilica di San Bassiano di Lodi, Nel febbraio del 997 partecip\u00f2 al concilio tenutosi a Pavia da papa Gregorio V.\nL'ultimo documento che lo menziona risale al 1002, quando il nuovo re d'Italia Arduino, in cerca di appoggi, gli concesse il privilegio di estrarre l'oro dalle sabbie del fiume Adda."}
{"id": "5208928", "revid": "1543377", "url": "https://it.wikipedia.org/wiki?curid=5208928", "title": "Castello di Sedan", "text": "Il Castello di Sedan \u00e8 un forte situato a Sedan, in Francia, su un promontorio, al confine tra il fiume Mosa e i fiumi Bi\u00e8vre e Vra, nel dipartimento delle Ardenne. Si tratta di una grande fortezza medievale che copre una superficie di 35.000 m 2 suddivisi su sette piani.\nStoria.\nIntorno al 1424, \u00c9vrard II de La Marck-Arenberg costru\u00ec un maniero con due torri gemelle intorno ad una chiesa in un periodo di sei anni. Quando Evrard mor\u00ec nel 1440, suo figlio Jean de la Marck decise di rafforzare la fortezza, ma fu Robert II de la Marck, nipote di Jean, che port\u00f2 a termine il lavoro pi\u00f9 importante. Nel 1530, le fortificazioni del maniero vennero modernizzate con la costruzione di un viale circolare e terrazze con cannoni, ispessendo la parete divisoria di 4.5 m di 26 m supplementari. I bastioni vennero aggiunti nel corso del secolo seguente, ma alcuni di essi vennero abbattuti alla fine del XIX secolo con la dinamite. Nel 1699, poich\u00e9 il principato di Sedan era stato assorbito dalla Francia nel 1642 (vedi Battaglia della Marf\u00e9e, durante la guerra dei trent'anni) il castello venne trasformato in una guarnigione, Vauban costru\u00ec la porta \"dei principi\" (in lingua francese \u00abdes Princes\u00bb), che fu adattata ai progressi dell'artiglieria. Nel 1822, la Chiesa di Saint-Martin \u00e8 stata demolita e sostituita da un deposito per palle di cannone.\nTurenne nacque nel castello di Sedan nel 1611.\nIl 1\u00ba settembre 1870 il castello venne circondato dall'esercito prussiano con sede a Sedan. Napoleone III si arrese il giorno successivo nella vicina cittadina di Donchery.\nIl castello venne ceduto dall'esercito francese alla citt\u00e0 di Sedan nel 1962 che lo assoggett\u00f2 a numerosi restauri. Oggi, oltre a rappresentare un'attrazione turistica nelle Ardenne, \u00e8 sede dell'ufficio del turismo e di un albergo. C'\u00e8 anche un museo all'interno del castello e una delle sale \u00e8 dedicata alla guerra del 1870, e vi \u00e8 esposta una ricca collezione di elmetti prussiani."}
{"id": "5208929", "revid": "124081676", "url": "https://it.wikipedia.org/wiki?curid=5208929", "title": "Dante Lam", "text": "Biografia.\nTra le maggiori figure del cinema d'azione contemporaneo di Hong Kong, ha lavorato come aiuto regista in alcuni film di John Woo, portando inoltre avanti la carriera di attore e di produttore. Nel 1998 ha vinto assieme a Gordon Chan l'Hong Kong Film Award per il miglior regista per \"Beast Cops\"."}
{"id": "5208930", "revid": "1833487", "url": "https://it.wikipedia.org/wiki?curid=5208930", "title": "Emanuele Fratini", "text": "Carriera.\nGli inizi e la coppa Italia con la Lazio.\nEmanuele Fratini, sboccia calcisticamente parlando, nella Lazio, dove nella stagione 2002/2003 vince la Coppa Italia di Serie A, giocando insieme a giocatori del calibro di: Caio Farina, Daniel De Nichile, Luca Ippoliti, Vin\u00edcius Bacaro e Marco Ripesi. \nNel 2003 passa al Cantina Falesco, formazione di serie A2.\nNel 2004 passa al Modugno, squadra di B. Dopo due stagioni ritorna nei grandi palcoscenici del calcio a 5, firmando un contratto con il Torrino (Serie A2). L'anno successivo passer\u00e0 prima al Colleferro e poi al Fiumicino.\nGli anni dell'Alphaturris e della Lodigiani.\nNel 2009, Fratini passa all'Alphaturris, dove resta per due stagioni e viene chiamato per la prima volta in nazionale.\nNel 2011 accoglie il progetto Lodigiani, insieme ad altri ex compagni di squadra dell'Alphaturris tra i quali il fratello Roberto, Galasso, Anzidei, Licata, Ciaralli, M. Pignotta, Di Pascasio, A. Pignotta. La prima stagione alla Lodigiani si concluder\u00e0 con la vittoria del campionato di C2. Nella stagione successiva, ritrover\u00e0 anche Domenico Giannone, un altro ex compagno dell'Alphaturris , ed insieme a lui e ai suoi compagni vincer\u00e0 praticamente tutto, campionato di C1, coppa regionale e coppa Italia di serie C1.\nLa stagione 2013/2014 sar\u00e0 la prima in serie B con la Lodigiani, e anche l'ultima, a causa della mancata fusione a fine anno con la Cogianco. Nell'estate 2015 firma con la societa' A.S.Mirafin partecipando al campionato di serie C1 conquistando il primo posto e quindi la serie B,viene rinconfermato per la stagione 2016-2017.\nA fine stagione, dopo lo scioglimento della prima squadra di patron Bocci, Fratini decide di ripartire dalla C1, firmando con il Lido di Ostia.\nA novembre dello stesso anno, Emanuele Fratini e il fratello rompono i rapporti con la societ\u00e0, accasandosi nel mese successivo alla Capitolina .\nNel 2015 veste i colori della Mirafin, vincendo subito il campionato di C1 . Nella stagione successiva decide di vestire ancora gli stessi colori, giocando in serie B."}
{"id": "5208934", "revid": "767487", "url": "https://it.wikipedia.org/wiki?curid=5208934", "title": "Cameron Mizell", "text": "Principalmente attivo nell'ambiente metalcore e post-hardcore statunitense, ha iniziato la sua carriera come produttore nel 2005. \u00c8 stato fondatore e cantante delle band Life Winter (dal 2002 al 2009) e She Can't Breathe (2011), prima di iniziare una carriera da solista nel 2013 sotto il nome di Time Traveller.\n\u00c8 inoltre proprietario dei Chango Studios, divisi in due sedi differenti a Orlando, Florida, e Phoenix, Arizona."}
{"id": "5208936", "revid": "256449", "url": "https://it.wikipedia.org/wiki?curid=5208936", "title": "Complesso monumentale di San Nicol\u00f2", "text": "Il complesso monumentale di San Nicol\u00f2 si trova a Spoleto, a valle della cattedrale cittadina, in una zona di espansione urbanistica tardo-medievale. Comprende una ex chiesa, un ex convento, e due chiostri. La chiesa fra il XIV e il XVIII secolo era considerata uno dei pi\u00f9 importanti edifici sacri della citt\u00e0 e l'annesso convento era sede di un attivo centro culturale. Dopo il restauro dell'intero complesso architettonico, avvenuto negli anni '60 del XX secolo, l'edificio svolge funzioni di teatro, centro espositivo e centro congressi.\nStoria.\nProbabilmente, un luogo di culto denominato \"chiesa di san Nicola di Bari\" era gi\u00e0 stata edificata subito dopo la morte del santo nel IV secolo, ma se ne ha certezza solo nel 1089, quando, dai documenti, risulta consacrata una chiesa di modeste dimensioni cos\u00ec titolata. Non distante si trovava un'altra piccola chiesa dedicata a san Massimo. \nNel 1264, i frati eremiti di sant'Agostino, di stanza nella chiesa di san Salvatore, ottengono dal vescovo Bartolomeo Accoramboni l'uso delle due chiese e acquistano alcune abitazioni contigue che adattano a convento. Nel 1304 pongono solennemente la prima pietra di un nuovo grande tempio dedicato al vescovo di Bari, a san Massimo e a sant'Agostino, che andr\u00e0 a coprire l'intera area precedentemente occupata dalle due chiese, che restano inglobate nel nuovo edificio.\nAll'interno del convento, per tutto il Quattrocento e Cinquecento, probabilmente grazie all'impulso dei dotti frati Agostiniani, si riunivano periodicamente eruditi cittadini, amanti della cultura e delle arti. Tra loro, vi erano Gregorio Elladio, maestro d'Ariosto, Pierleone Leoni, Pier Filippo Martorelli, Pierfrancesco Giustolo, Clarelio Lupo, Mascellari, Garofani; tra le personalit\u00e0 del '500, vi erano Giovanni Martani, Giacomo Filippo Leoncilli, Dolce Lotti, Ermodoro Minervio, Severo Minervio, Benedetto Egio, Fabio Vigili, Sillani, Sempronio Amaranti, Mario Favonio, Evenzio Pico. Si trattava di una delle prime \"accademie\" cittadine, probabilmente il primo nucleo dell\"'Accademia degli Ottusi\", futura \"Accademia spoletina\". Il convento disponeva anche di una ricca biblioteca, ordinata dall'umanista e astrologo Pierleone Leoni, medico personale di Lorenzo de Medici. Si ritiene che fra gli ospiti pi\u00f9 illustri accolti in convento ci sia stato anche Martin Lutero in viaggio verso Roma nel 1512. \nI padri agostiniani gestirono il monastero fino ai primi anni dell'800, ma gi\u00e0 nel XVII secolo era iniziato un progressivo declino dell'intera struttura, maggiormente della chiesa; responsabili ne erano stati in parte i soldati spagnoli, che vi alloggiarono in gran numero intorno al 1745 provocando seri danni agli edifici, e in parte il terremoto del 1767. &lt;br&gt;\nNel 1823, ormai, l'imponente architettura veniva utilizzata per lo pi\u00f9 come fienile. Dopo il crollo del tetto causato da un incendio nel 1849, si avvicendarono le pi\u00f9 strane destinazioni: fucina di fabbro ferraio, cabina elettrica, mercato coperto di tartufi, officina meccanica con fonderia in bronzo per riparazioni di macchine a vapore, fino a fabbrica di pesi e misure, intorno al 1905. Gi\u00e0 nel 1873 era stato demolito il campanile aggiunto nel Quattrocento.\nDai primi del Novecento rimane in totale stato di abbandono per pi\u00f9 di cinquanta anni.\nSolo nel 1960, il comune e la soprintendenza procedono con il recupero di uno dei chiostri, mentre per il ripristino delle chiesa e del convento si dovr\u00e0 attendere il 1967. \nContribuirono all'opera di restauro, estremamente impegnativa, lo stato, il comune, la locale Cassa di risparmio, e l\"'Associazione Amici di Spoleto\". Nel 1966, \"Italia Nostra\" vi allestisce una mostra documentaria dell'intero complesso. Nel 1975, nella parete in corrispondenza dell'ingresso, viene sistemata una cabina in ferro e vetro per le traduzioni simultanee. \nA fine lavori il monastero agostiniano diventa un Centro congressi, attrezzato punto di riferimento per l'intera regione. \nFin dagli anni '70 la chiesa svolge funzioni sia espositive sia teatrali; con una capienza di 450 posti, ospita balletti, concerti e spettacoli proposti dal Festival dei Due Mondi, dal Teatro stabile dell'Umbria e da compagnie locali. Dal 2002, ogni anno accoglie il concorso \"La settimana internazionale della danza\" e, dal 2010, lo \"Spoleto Festival Art\", kermesse internazionale di arte e cultura, con 2000 artisti presenti. \nIn occasione di eventi, tavole rotonde, mostre, stage, performance e installazioni vengono utilizzati anche gli ampi locali attigui alla chiesa e i chiostri.\nDescrizione.\nLa ex chiesa ha pianta rettangolare, con quattro angoli rinforzati da robusti contrafforti. La facciata, oggi priva del rosone, \u00e8 a due spioventi di calcare locale in conci; il portale, caratterizzato da motivi tipicamente gotici, \u00e8 ad arco acuto con pilastrini coronati da capitelli sormontati da una ghiera fogliata che guarnisce una lunetta affrescata. L'immagine raffigurata, \"Madonna fra i SS. Agostino e Nicola\", datata al 1412, \u00e8 attribuita al Maestro della Dormitio di Terni. \nL'interno della chiesa, che, allo stato attuale, si presenta ricoperto da un tetto a capriate in vista, \u00e8 costituito da un'unica, ampia navata quasi del tutto priva delle decorazioni, degli affreschi, delle sculture e cappelle che dal XIV secolo al XVII l'avevano arricchita. L'altissima abside poligonale semicircolare \u00e8 scandita da lesene e sormontata da una volta a costoloni poggiata su altissimi piedritti; lungo le pareti sono presenti frammenti di affreschi; in cima vi gira intorno una galleria pensile che prende luce da bifore aperte verso l'interno e disposte negli intervalli fra i costoloni. In basso si aprono verso l'esterno altre tre bifore pi\u00f9 grandi.\nLe pareti laterali della chiesa presentano una serie di tre alte monofore con arco trilobato.\nSotto l'abside si trova la coeva \"Chiesa di Santa Maria della Misericordia\", gi\u00e0 oratorio del monastero. Attualmente (2014) non \u00e8 accessibile: vi risiede la Caritas diocesana, la cui attivit\u00e0 si pone in continuazione storica con quella della confraternita agostiniana.\nFrammenti di affreschi, databili al secolo XVI, sono visibili in ogni parete della chiesa; evidenti anche i resti di piedritti su cui evidentemente poggiavano le cappelle, e i resti di varie nicchie, un tempo tutte decorate, ma attualmente quasi del tutto occluse. In fondo alla parete di destra si trova la \"Cappella Petroni\" eretta a cavallo fra il XVI e XVII secolo dalla nobile famiglia spoletina Petroni, come rivela lo stemma inserito nel timpano sopra l'altare; \u00e8 stata restaurata nel 1977.\nAltri grandi vani contigui alla chiesa sono accessibili dalla navata e dal campanile. I due refettori sono stati costruiti in epoche diverse, il primo nel XIV secolo, il secondo nel XVII. Per alcuni anni hanno ospitato la \"Galleria Comunale d'arte contemporanea\", costituita dalle opere vincitrici del Premio Spoleto, poi confluite nell'attuale Museo Carandente, Palazzo Collicola - Arti visive. \nAl primo piano, attraverso la scala ricostruita nel '600, si accede a un vano molto vasto che affaccia sul primo chiostro; la sua grandezza lo rende adatto a mostre di grande respiro. Un passaggio nel muro di fondo permette l'accesso alla galleria pensile nell'abside della chiesa. \nIl convento e i chiostri.\nIl convento, edificato sopra la cinta pi\u00f9 antica delle mura cittadine, conserva ancora in parte la struttura originale. I chiostri sono stati costruiti in epoche diverse: il primo \u00e8 del '300, coevo alla chiesa, e poggia su di un lato della stessa; \u00e8 sorretto da pilastri poligonali di pietra bianca e rossa ornati da eleganti capitelli. In entrambi i lati si trovano lastre sepolcrali del XIV secolo epigrafi. Nell'angolo del chiostro \u00e8 visibile quel che rimane del campanile eretto nel 1470 per iniziativa di fra Servadio da Spoleto, come riportato da un'iscrizione \"in situ\". Sui restanti lati il chiostro \u00e8 privo di gallerie.\nNel '400 viene aggiunto un secondo chiostro pi\u00f9 modesto a due ordini, interamente in laterizio. Da esso si accede ad altri ambienti del piano superiore destinati a usi espositivi; per molti anni qui sono stati esposti i disegni teatrali creati per il Festival dei Due Mondi, materiale recentemente confluito a Casa Menotti."}
{"id": "5208950", "revid": "767487", "url": "https://it.wikipedia.org/wiki?curid=5208950", "title": "Miss Julie (film 2014)", "text": "Miss Julie \u00e8 un film del 2014 diretto da Liv Ullmann. Tratto dalla tragedia omonima composta nel 1888 dal drammaturgo svedese August Strindberg.\nTrama.\n1890, Contea di Fermanagh, durante il corso di un singolo solstizio d'estate, Miss Julie, la figlia di un proprietario terriero anglo-irlandese, tenta di sedurre il cameriere personale di suo padre, John."}
{"id": "5208951", "revid": "33751", "url": "https://it.wikipedia.org/wiki?curid=5208951", "title": "Coppa di Tanzania", "text": "La Coppa di Tanzania () \u00e8 una competizione calcistica tanzaniana. Istituita nel 1974 come \"Coppa Nyerere\", in ricordo del presidente della Tanzania Julius Nyerere, da sempre sostenitore dello sport insieme a Nelson Mandela, \u00e8 la succeditrice di vari tornei a eliminazione diretta che si tennero circa un trentennio prima della sua fondazione."}
{"id": "5208952", "revid": "791427", "url": "https://it.wikipedia.org/wiki?curid=5208952", "title": "Teatro San Nicol\u00f2", "text": ""}
{"id": "5208954", "revid": "116193703", "url": "https://it.wikipedia.org/wiki?curid=5208954", "title": "Total expense ratio", "text": "Il Total Expense Ratio o TER \u00e8 un indicatore sintetico del costo dei fondi di investimento. \nIl TER \u00e8 dato dal rapporto fra gli oneri posti a carico del fondo e il patrimonio medio dello stesso.\nConsente di valutare (mediante un valore percentuale) quanto incidono le spese di gestione sul capitale che vengono addebitate direttamente sul patrimonio del fondo.\nIl TER racchiude in s\u00e9 una serie di voci di costo: commissioni di gestione e di performance, spese di revisione, compenso per la banca depositaria e altri oneri. \nDal TER per\u00f2 sono esclusi i costi di negoziazione riconosciuti ai broker per la compravendita dei titoli, gli oneri fiscali e le commissioni di sottoscrizione, rimborso e switch, pagati direttamente dal sottoscrittore.\nUna nuova categoria di costi riportata nei Kiid (Key investor information document), \nle \u201congoing charges\u201d (letteralmente \u201cspese correnti\u201d), non tengono conto delle \ncommissioni di performance."}
{"id": "5208955", "revid": "767487", "url": "https://it.wikipedia.org/wiki?curid=5208955", "title": "The Green Temptation", "text": "The Green Temptation \u00e8 un film muto del 1922 diretto da William Desmond Taylor.\nLa sceneggiatura si basa su \"The Noose\", un racconto di Constance Lindsay Skinner apparso su \"Ainslee's\" nel settembre 1920.\nTrama.\nA Parigi, Genelle e Gaspard sono una coppia di apache che si esibisce negli spettacoli di un teatro itinerante: complici di Pitou, il clown, i due distraggono il pubblico mentre il socio deruba gli spettatori. Genelle, qualche tempo dopo, compie un colpo rubando un famoso smeraldo che appartiene alla duchessa de Chazarin facendosi passare per una danzatrice di nome Coralyn.\nQuando scoppia la guerra, Coralyn diventa crocerossina sotto il nome di Joan Parker. Le sofferenze dei soldati e i pericoli dei campi di battaglia provocano un cambiamento nel carattere della ballerina che, per sfuggire all'influenza di Gaspard, parte per l'America insieme a Hugh Duyker, un soldato statunitense. L\u00ec, rifiuta di aiutare l'ex partner che ora si fa passare per il conte Oudry e che vuole rubare un gioiello appartenente alla signora Duyker. Anche se Genelle cerca di sventare il piano di Gaspard, viene accusata di essere lei la ladra mentre lui fugge con la refurtiva. Sar\u00e0 ucciso dai detective e Genelle, scagionata, si riunisce ad Allenby, un inglese che conosce la sua vera identit\u00e0.\nProduzione.\nIl film fu prodotto dalla Famous Players-Lasky Corporation.\nDistribuzione.\nDistribuito dalla Paramount Pictures e dalla Famous Players-Lasky Corporation, usc\u00ec nelle sale cinematografiche statunitensi il 2 aprile 1922 dopo essere stato presentato in prima a New York il 18 marzo 1922."}
{"id": "5208957", "revid": "791427", "url": "https://it.wikipedia.org/wiki?curid=5208957", "title": "Chiostro di San Nicol\u00f2", "text": ""}
{"id": "5208959", "revid": "1798099", "url": "https://it.wikipedia.org/wiki?curid=5208959", "title": "Frankfurter Engel", "text": "Il Frankfurter Engel (in italiano \"Angelo di Francoforte\") \u00e8 un monumento commemorativo situato nella citt\u00e0 di Francoforte sul Meno, inaugurato alla fine del 1994.\n\u00c8 dedicato alle persone che sono state perseguitate a causa della loro omosessualit\u00e0 durante gli anni del regime nazista, cos\u00ec come ancora per tutti gli anni '50 e '60 del '900, sia in Germania Ovest che in Germania Est, per il periodo in cui \u00e8 rimasto in vigore il paragrafo 175, l'articolo di legge tedesca che perseguiva penalmente gli \"atti omosessuali\" in quanto rubricati come criminali dal Codice penale tedesco del 1871, vigente all'epoca.\nStoria.\nLa storia del monumento \u00e8 iniziata quando un gruppo di attivisti gay, il 1 dicembre 1990, ha infisso delle croci di legno con i nomi dei morti in un parco vicino al vecchio Teatro dell'Opera. Il sindaco della citt\u00e0, alla fine, ha accettato l'esistenza di un monumento temporaneo, dove parenti ed amici avrebbero potuto portare candele e fiori in memoria delle vittime della persecuzione.\nCreato dall'artista Rosemarie Trockel, il monumento \u00e8 stato costruito all'incrocio delle strade Sch\u00e4fergasse e Alte Gasse, in \"Klaus-Mann-Platz\" (dedicata al figlio omosessuale di Thomas Mann, lo scrittore Klaus Mann): \u00e8 stato aperto al pubblico l'11 dicembre 1994. La figura \u00e8 ispirata ad una delle 11 statue che ornavano il frontone del portale occidentale della cattedrale di Colonia, andate perdute nel XIX secolo nel corso dei bombardamenti della seconda guerra mondiale.\nDescrizione e stile.\nIl memoriale \u00e8 rappresentato dalla statua di un angelo, ed \u00e8 il primo di questo genere realizzato in Germania, seppur dopo alcune lapidi commemorative apposte a Neuengamme e Dachau nel 1985, a Berlino nel 1989 e a Sachsenhausen nel 1992). In seguito, sono stati inaugurati il Rosa Winkel a Colonia (1995) e il Memoriale agli omosessuali perseguitati sotto il nazismo a Berlino (2008).\nLa statua \u00e8 posta su di un piedistallo di bronzo ottagonale, con la testa piegata a mostrare sul collo una vistosa cicatrice; le mani dell'angelo reggono un rotolo spiegato.\nAlla base della scultura vi \u00e8 apposta un'epigrafe che cos\u00ec recita: \"Gli uomini e le donne omosessuali sono stati perseguitati e uccisi nella Germania nazista. I crimini sono stati negati, i morti nascosti, i sopravvissuti disprezzati e perseguiti. Ricordiamo questo, nella consapevolezza che gli uomini che amano gli uomini e le donne che amano le donne non debbano ancora affrontare la persecuzione. Francoforte sul Meno. Dicembre 1994.\"\nL'iscrizione menziona il fatto che gli omosessuali non furono perseguitati solo durante il regime nazista, ma seguitarono ad esserlo fino a che rimase in vigore l'articolo 175 il quale vietava le pratiche omosessuali tra adulti consenzienti; questo serv\u00ec a condannare anche i sopravvissuti dei campi di concentramento nazisti fino a quando non \u00e8 stato completamente abrogato. Gli omosessuali sono stati l'ultima categoria di vittime del nazismo a ottenere riconoscimento ufficiale."}
{"id": "5208960", "revid": "729019", "url": "https://it.wikipedia.org/wiki?curid=5208960", "title": "\u00c9vrard II de La Marck-Arenberg", "text": "Biografia.\nMembro di una grande famiglia nobile della Franconia, era il nipote di Engelbert II de La Marck (\u2020 1308), conte de La Marck e figlio di \u00c9vrard I de La Marck-Arenberg e di Marie de Looz, nipote di Jean I de Looz.\nL'8 maggio 1424 acquist\u00f2 la signoria di Sedan da suo cognato Louis Braquemont interessandosi con molta attenzione allo sperone roccioso che domina il paese. Allontan\u00f2 i religiosi di Mouzon che risiedevano in un priorato e inizi\u00f2 a costruire il castello di Sedan ereditato poi dai figli Jean II de La Marck e Robert I."}
{"id": "5208963", "revid": "1543377", "url": "https://it.wikipedia.org/wiki?curid=5208963", "title": "Regio XIII Aventinus", "text": "La Regio XIII Aventinus era la tredicesima delle 14 regioni di Roma augustea classificata poi nei Cataloghi regionari della met\u00e0 del IV secolo. Corrispondeva alla parte occidentale del colle Aventino, mentre la parte occidentale del colle, nota con il nome di Piccolo Aventino, in et\u00e0 augustea fu assegnata alla XII regione. Inoltre, faceva parte della regione anche la pianura posta a sud del colle, dove, lungo la sponda del Tevere, in et\u00e0 tardo-repubblicana e imperiale fu intensa l'attivit\u00e0 portuale e la presenza di magazzini (\"horrea\"). Il Monte Testaccio si form\u00f2 dall'accumulo dei cocci delle anfore usate.\nLa regione confinava a nordest con la \"Regio XI Circus Maximus\" e a sudest con la \"Regio XII Piscina Publica\", da cui era separata dal \"Vicus Piscinae Publicae\" e dal \"Vicus Portae Raudusculanae\", mentre a ovest era delimitata dal Tevere.\nTopografia.\nLa \"Regio XIII\" augustea corrispondeva all'Aventino vero e proprio, un colle di forma trapezoidale affacciato sulla valle dove fu costruito il Circo Massimo e sul Tevere.\nAlla met\u00e0 del IV secolo l'ampiezza della \"Regio\" era indicata nei Cataloghi regionari in 18.000 piedi romani, pari a circa 5.330 metri.\nCaratteristiche.\nLa \"Regio\" era divisa in 17 \"vici\" (rioni), 17 \"aediculae\" (edicole), 2.487 \"insulae\" (caseggiati), 130 \"domus\" (case patrizie), 35 \"horrea\" (magazzini), 40 \"balnea\" (bagni), 88 \"laci\" (fontane) e 24 \"pistrina\" (panetterie). L'area era sorvegliata da 2 \"curatores\" e da 48 \"vicomagistri\".\nLa principale viabilit\u00e0 della regione comprendeva la via Ostiense, le \"Scalae Cassi\", il \"Clivus Publicius\", il \"Vicus Armilustri\" , il \"Vicus Piscinae Publicae\" e il \"Vicus Portae Raudusculanae\".\nPrincipali monumenti pubblici.\nI principali monumenti pubblici di questa regione erano:\nInoltre, nella regione si trovava la residenza privata dell'imperatore Traiano, i cosiddetti \"Privata Traiani\", e, inglobata nelle Mura Aureliane, la piramide Cestia, il sepolcro funebre piramidale marmoreo di Gaio Cestio Epulone."}
{"id": "5208972", "revid": "1020392", "url": "https://it.wikipedia.org/wiki?curid=5208972", "title": "Ossa dell'anca", "text": ""}
{"id": "5208973", "revid": "1386850", "url": "https://it.wikipedia.org/wiki?curid=5208973", "title": "Kerry Greenwood", "text": "Biografia.\nNata a Footscray, un sobborgo di Melbourne, nel 1954, da giovane ha svolto diversi lavori tra cui cantante folk, operaia, costumista e cuoca. Si \u00e8 laureata alla Melbourne University in Inglese e in Legge e nel 1982 ha ottenuto l'abilitazione da avvocato, ma ha sempre dimostrato un grande interesse per la scrittura. Ha pubblicato diversi romanzi storici e di fantascienza, oltre ad alcuni libri per bambini e opere teatrali e ad alcuni saggi di stampo legale. \u00c8 nota in particolare per essere l'autrice della serie di romanzi ambientati nell'Australia degli anni venti con protagonista l'investigatrice privata Miss Phryne Fisher, da cui \u00e8 stata tratta la serie televisiva Miss Fisher - Delitti e misteri.\nOpere.\nSerie delle indagini di Miss Phryne Fisher.\nPubblicati a partire dal 1989, i romanzi sono ambientati nella Melbourne degli anni venti e hanno per protagonista la nobildonna e investigatrice privata Phryne Fisher. Nel 2020 risultano pubblicati in lingua originale 21 romanzi, i primi tre dei quali sono stati tradotti anche in italiano, e una raccolta di storie brevi.\nTradotti in italiano:\nNon tradotti in italiano:\nAltre opere.\nSerie dei misteri di Corinna Chapman\nTradotti in italiano:\nNon tradotti in italiano:\nSerie Delphic Women"}
{"id": "5208974", "revid": "1020392", "url": "https://it.wikipedia.org/wiki?curid=5208974", "title": "Ossa coxali", "text": ""}
{"id": "5208980", "revid": "729019", "url": "https://it.wikipedia.org/wiki?curid=5208980", "title": "Encefalite da anticorpi anti-NMDA", "text": "L'encefalite da anticorpi anti-NMDA o encefalite limbica associata ad anticorpi anti-recettore NMDA o encefalite anti-NMDAR \u00e8 una rara encefalite autoimmune causata dal sistema immunitario adattativo che attacca le cellule nervose sane nel cervello.\nSebbene questa malattia venga spesso definita \"limbica\", il coinvolgimento \u00e8 raramente limitato al sistema limbico e le analisi \"post mortem\" di solito mostrano il coinvolgimento di altre parti del cervello.\nNegli adulti, porta a sintomi che inizialmente possono essere interpretati erroneamente come una malattia mentale. Ad esempio, \u00e8 comune che la malattia inizi con ansia, insonnia e deliri. Tipiche della malattia sono anche le difficolt\u00e0 nell'orientarsi nel tempo e nello spazio, e le difficolt\u00e0 nel comprendere e trovare le parole in una conversazione.\nNei bambini con encefalite anti-NMDAR, i primi sintomi sono cambiamenti comportamentali. Lo sviluppo pu\u00f2 anche fermarsi o tornare indietro in modo che i bambini non possano pi\u00f9 fare cose che potevano fare prima, come camminare o parlare. I bambini con la malattia tendono anche ad avere difficolt\u00e0 a coordinare i loro movimenti e possono iniziare a fare movimenti compulsivi ripetitivi.\nSe la malattia continua a svilupparsi, si verificano crisi epilettiche con sintomi come contrazioni muscolari e perdita di coscienza, che si verificano sia nei bambini che negli adulti. Nei casi pi\u00f9 gravi, si verificano disturbi gravi nel sistema nervoso autonomo, che tra le altre cose influisce sul ritmo cardiaco, sulla pressione sanguigna e sulla respirazione. Questi sono sintomi che possono portare a condizioni potenzialmente letali e richiedono cure intensive.\nLa malattia \u00e8 dovuta al fatto che, per ragioni sconosciute, il sistema immunitario inizia a produrre anticorpi contro le cellule che trasportano i recettori NMDA (recettori del \"N\"-metil-D-aspartato) sulla loro superficie. I recettori NMDA sono attivati dal neurotrasmettitore glutammato e si trovano principalmente sulle cellule nervose nei lobi frontali e temporali del cervello. Queste cellule nervose sono importanti per funzioni come la memoria e l'apprendimento.\nL'encefalite anti-NMDAR si manifesta in due forme: una che \u00e8 collegata a un tumore congenito delle ovaie (teratoma) e l'altra che non ha questo legame. L'encefalite anti-NMDAR si manifesta nelle donne e negli uomini di tutte le et\u00e0, ma la maggior parte delle persone che si ammalano sono donne di et\u00e0 inferiore ai 30 anni. Il rischio di encefalite anti-NMDAR legata al teratoma \u00e8 maggiore nelle ragazze a partire dai dodici anni e nelle giovani donne.\nIl trattamento si concentra principalmente sulla riduzione dell'infiammazione che colpisce la funzione del cervello. Nella maggior parte delle persone, il trattamento allevia in gran parte i sintomi, anche se il recupero richiede molto tempo, soprattutto negli adulti.\nL'encefalite anti-NMDAR \u00e8 stata descritta e nominata per la prima volta nel 2007 dalla equipe del neurologo Josep Dalmau. Dalla sua scoperta, sono stati descritti diversi stati patologici correlati, in cui il sistema immunitario produce anticorpi contro altri tipi di recettori nel sistema nervoso. Questi includono varie forme di condizioni neurologiche in cui possono essere rilevati anticorpi contro i recettori del glutammato, i recettori del potassio e i recettori della glicina.\nEpidemiologia.\nNon ci sono dati affidabili sul numero di persone che sviluppano encefalite anti-NMDAR. \u00c8 stato eseguito solo un importante studio basato sulla popolazione. Sia per i bambini che per gli adulti, si stima che poco meno di 1 su milione di abitanti sviluppi ogni anno un'encefalite anti-NMDAR. Secondo il \"California Encephalitis Project\" , L'encefalite anti-NMDAR ha un impatto maggiore dell'encefalite virale tra la popolazione anziana sotto i 30 anni. La pi\u00f9 ampia serie di casi coinvolge 577 pazienti con encefalite del recettore anti-NMDA . Questo studio ha concluso che le donne sono colpite in modo sproporzionato, con l'81% dei casi registrati. L'et\u00e0 in cui si manifesta la malattia \u00e8 spostata verso la giovinezza: l'et\u00e0 media \u00e8 di 21 anni al momento della diagnosi; oltre un terzo dei casi sono bambini, mentre solo il 5% dei casi sono pazienti con pi\u00f9 di 45 anni. Questa stessa serie ha mostrato che 394 pazienti su 501 (79%) hanno progredito favorevolmente a 24 mesi. Trenta pazienti (6%) sono morti e gli altri hanno avuto sequele pi\u00f9 o meno gravi. Questo studio ha anche confermato che i pazienti con questa condizione legata al teratoma erano pi\u00f9 di origine asiatica o africana.\nVari studi retrospettivi suggeriscono che l'incidenza sia sottostimata e che molte encefaliti di origine sconosciuta o considerate secondarie ad una infezione virale siano immunomediate. L'incidenza effettiva \u00e8 probabilmente pi\u00f9 alta, anche perch\u00e9 la condizione \u00e8 stata descritta recentemente e i sintomi possono essere interpretati erroneamente per varie malattie mentali.\nEziologia.\nSi ritiene che le due forme di encefalite anti-NMDAR abbiano cause diverse.\nNell'encefalite anti-NMDAR con teratoma, sono probabilmente le cellule tumorali che attivano il sistema immunitario. I teratomi nelle ovaie sono tumori congeniti generalmente benigni. Tipico del teratoma \u00e8 che possono essere costituiti da diversi tipi di tessuto, come ossa, capelli, cartilagine e tessuto nervoso. Le cellule del teratoma non sembrano cellule sane, che possono attivare il sistema immunitario, che quindi inizia a produrre anticorpi diretti contro le cellule tumorali. Nei casi in cui gli anticorpi si leghino ai recettori NMDA, anche le cellule sane del cervello saranno danneggiate. Sulle cellule nervose sane, i recettori NMDA si trovano su una sorta di protrusione o rami (dendriti), che agiscono come superfici di contatto con altre cellule nervose. Gli anticorpi danneggiano le superfici di contatto, il che porta alla distruzione delle connessioni tra le diverse cellule nervose. Tuttavia, l'encefalite anti-NMDAR di solito non causa una morte diffusa delle cellule nervose. Quando l'infiammazione nel cervello \u00e8 finita, le connessioni nervose danneggiate dalla malattia possono parzialmente guarire.\nNella forma che non \u00e8 collegata al teratoma, \u00e8 probabilmente un'infezione virale o batterica che provoca l'attivazione errata del sistema immunitario dell'organismo. Ad esempio, \u00e8 stato dimostrato che le persone che hanno contratto l'encefalite a causa dell'infezione da virus dell'herpes hanno un rischio maggiore di sviluppare un'encefalite anti-NMDAR. Il paziente che prima aveva avuto l'encefalite da HSV pu\u00f2, poche settimane dopo, tornare in ospedale con quella che era chiamata \"coreatetosi HSV\" e si pensava fosse una ricaduta. Ora, \u00e8 stato identificato che il 30% di questi pazienti ha un'encefalite anti-NMDAR.\nOltre alla coreoatetosi HSV, altri disturbi come l'encefalite letargica con discinesie o movimenti anormali o l'encefalite di eziologia poco chiara con movimenti anormali sono ora identificati come encefalite anti-NMDAR.\nClinica.\nL'encefalite anti-NMDAR si manifesta a tutte le et\u00e0 e in entrambi i sessi, ma la maggior parte di coloro che si ammalano sono le ragazze della pubert\u00e0 e le giovani donne. I primi sintomi di solito si sviluppano nell'arco di pochi giorni o settimane.\nPi\u00f9 della met\u00e0 sperimenta una fase iniziale e transitoria con sintomi simil-influenzali. Dopo alcune settimane compaiono sintomi come ansia, insonnia, paura, deliri e mania. Il quadro dei sintomi pu\u00f2 ricordare la psicosi, ma varia notevolmente tra le diverse persone. Nella maggior parte dei casi, portano al sospetto di malattia mentale e alla ricerca di cure psichiatriche.\nL'effetto sulle cellule nervose del cervello porta anche a funzioni cognitive alterate, inclusa la memoria a breve termine. \u00c8 comune per le persone affette da questa malattia avere difficolt\u00e0 a trovare e comprendere le parole in una conversazione e iniziare a ripetere parole e frasi (ekolali). Alcuni smettono di parlare completamente (mutismo). Il cambiamento nelle funzioni cognitive a volte pu\u00f2 essere oscurato dai sintomi mentali.\nSe il decorso della malattia continua a svilupparsi, si aggiungono sintomi mentali pi\u00f9 pronunciati come l'alternanza di comportamenti irrequieti (agitazione) e stati di immobilit\u00e0 con muscoli tesi (catatonia). \u00c8 anche tipico della malattia che le espressioni facciali siano influenzate da movimenti ripetuti di labbra, lingua e bocca (discinesie orofacciali).\nNei bambini pi\u00f9 piccoli, la malattia di solito inizia con cambiamenti comportamentali, come iperattivit\u00e0, difficolt\u00e0 a dormire, sbalzi d'umore e aggressivit\u00e0. Lo sviluppo dei bambini pu\u00f2 fermarsi o tornare indietro in modo che i bambini non possano pi\u00f9 fare cose che potevano fare prima, come camminare o parlare. I bambini tendono anche ad avere sintomi neurologici come movimenti scoordinati e movimenti ripetuti compulsivamente. I sintomi psicotici sono meno comuni nei bambini che negli adulti con encefalite anti-NMDAR. Non \u00e8 noto come le funzioni cognitive dei bambini siano influenzate dalla malattia.\nSia i bambini che gli adulti possono avere convulsioni epilettiche con sintomi come contrazioni muscolari del viso, braccia o gambe e perdita di coscienza. Le crisi maggiori con convulsioni gravi e perdita di coscienza (crisi tonico-cloniche generalizzate) sono meno comuni, ma possono diventare pericolose per la vita se si prolungano (stato epilettico).\nIn alcune persone, si verificano gravi disturbi nel sistema nervoso autonomo che regolano le funzioni degli organi interni. Pu\u00f2 portare a condizioni pericolose per la vita con febbre, fluttuazioni della pressione sanguigna, arresto respiratorio e arresto cardiaco.\nDiagnosi.\nI bambini pi\u00f9 grandi e gli adulti dovrebbero essere sottoposti a screening per l'encefalite anti-NMDAR se sviluppano rapidamente sintomi mentali e cambiamenti cognitivi come disturbi della memoria e disturbi del linguaggio. Ci\u00f2 \u00e8 particolarmente vero se anche il modello di movimento \u00e8 cambiato o se ci sono sospette crisi epilettiche.\nNel caso dei bambini pi\u00f9 piccoli, la malattia dovrebbe essere sospettata se un bambino precedentemente sano perde abilit\u00e0, ha cambiato comportamento e ha influenzato i modelli di movimento. Nei bambini pi\u00f9 piccoli, le crisi epilettiche possono verificarsi nelle prime fasi del processo.\nLa diagnosi di encefalite anti-NMDAR viene effettuata mediante un'analisi del sangue e / o del liquido spinale. Se l'analisi mostra che ci sono anticorpi contro i recettori NMDA, conferma la diagnosi, soprattutto se gli anticorpi sono presenti nel liquido spinale. In alcuni individui, gli anticorpi possono essere rilevati solo nel liquido cerebrospinale. Molto spesso, sono le persone che hanno gi\u00e0 ricevuto un trattamento immunosoppressivo.\nNella maggior parte delle persone con la malattia, ci sono altre anomalie nel liquido spinale che indicano una reazione infiammatoria. Ad esempio, sono comuni un aumento da lieve a moderato del numero di globuli bianchi e una maggiore concentrazione di alcune proteine. Il test pu\u00f2 anche mostrare un pattern anticorpale alterato (bande oligoclonali) ed \u00e8 comune con un aumento di alcuni marker di danno nervoso.\nUn esame con l'elettroencefalografia (EEG) di solito mostra anomalie nell'attivit\u00e0 cerebrale. Le anomalie possono essere aspecifiche, ma spesso mostrano uno schema indicativo di attivit\u00e0 epilettica.\nIl cervello pu\u00f2 anche essere esaminato con una telecamera di risonanza magnetica (MRI), ma nella met\u00e0 di quelli con encefalite anti-NMDAR non si vedono cambiamenti. Le anomalie che possono verificarsi sono una maggiore intensit\u00e0 dei segnali nel cervelletto, nella corteccia cerebrale o nei gangli della base.\nTutte le donne che sviluppano un'encefalite anti-NMDAR devono essere esaminate con una risonanza magnetica che pu\u00f2 mostrare se c'\u00e8 teratoma nelle ovaie.\nTerapia e prognosi.\nSe si riscontra un tumore nel paziente, la prognosi a lungo termine \u00e8 generalmente migliore e il rischio di recidiva inferiore: il tumore pu\u00f2 essere rimosso rimuovendo cos\u00ec la fonte dell'autoanticorpo . \u00c8 generalmente accettato che la diagnosi precoce e il trattamento aggressivo migliorino i risultati dei pazienti, ma questo \u00e8 impossibile da dire a causa della mancanza di studi clinici randomizzati . Poich\u00e9 la maggior parte dei pazienti viene inizialmente visitata da uno psichiatra , \u00e8 essenziale che tutti i medici - e in particolare gli psichiatri - tengano conto dell'encefalite anti-NMDAR nelle loro ipotesi diagnostiche di fronte a una crisi psicotica acuta in un soggetto giovane senza un passato neuropsichiatrico .\nSe viene rilevato un tumore, la sua rimozione deve essere simultanea a una prima linea di trattamento immunoterapico .Il trattamento si concentra sulla rapida riduzione della quantit\u00e0 di anticorpi nocivi per smorzare la risposta immunitaria e quindi il rischio di ulteriori danni al sistema nervoso.\nIl trattamento inizia con grandi dosi di cortisone che ha una funzione generalmente immunosoppressiva. Il trattamento con cortisone ad alte dosi pu\u00f2 essere somministrato come infusione endovenosa, di solito per tre giorni consecutivi. Dovrebbe essere combinato con la terapia immunoglobulinica che neutralizza gli anticorpi dannosi o la plasmaferesi che secerne gli anticorpi dannosi dal sangue.\nPotrebbe essere necessario ripetere il trattamento pi\u00f9 volte.\nLa met\u00e0 dei pazienti con encefalite anti-NMDAR fallisce l'immunoterapia iniziale e pu\u00f2 richiedere opzioni di trattamento di seconda linea, con recidive che si verificano nel 12% dei casi.\nI farmaci rituximab e ciclofosfamide hanno un effetto documentato sulle malattie neurologiche causate da anticorpi dannosi. I farmaci possono essere combinati. Se non hanno un effetto sufficiente, potrebbe essere necessario un ulteriore trattamento. Bortezomib \u00e8 un farmaco che elimina le plasmacellule che producono anticorpi e recentemente (2017) \u00e8 stato segnalato per essere efficace nell'encefalite anti-NMDAR.\nAltri farmaci, come l'alemtuzumab, sono usati solo sperimentalmente.\nPotrebbero essere necessari diversi mesi per riprendersi dall'encefalite anti-NMDAR. I sintomi si ripresentano nell'ordine inverso: il paziente pu\u00f2 nuovamente avere un attacco psicotico.\nLe ricadute sono possibili ma rare, il pi\u00f9 delle volte con sintomi meno gravi rispetto al primo attacco ."}
{"id": "5208982", "revid": "585241", "url": "https://it.wikipedia.org/wiki?curid=5208982", "title": "Anfione (vescovo)", "text": "Biografia.\nConfess\u00f2 con invitto coraggio la fede di Ges\u00f9 Cristo ai tempi di Massimino Daia\nIl suo nome, come vescovo di Cilicia, appare nelle liste dei vescovi firmatari dei formulari nel 314 del concilio di Ancira e del Concilio di Neocesarea e nel 325 del Concilio di Nicea.\nBaronio identifica il vescovo di Epifania di Cilicia con l'omonimo vescovo successore di Eusebio sulla cattedra di Nicomedia; tuttavia questa identificazione non ha alcun fondamento storico.\nAutore di scritti ispirati ad una perfetta ortodossia fu menzionato in una lettera che Sant'Atanasio invi\u00f2 nel 356 ai vescovi dell'Egitto e della Libia. per aver militato tra i sostenitori dell'ortodossia nei concili di Ancira e Nicea.\nFu anche vescovo di Epifania, dove consum\u00f2 il resto della sua vita praticando le pi\u00f9 eroiche virt\u00f9:\nDunque Anfione pat\u00ec sotto Galerio ma non sarebbe morto martire."}
{"id": "5208984", "revid": "120788396", "url": "https://it.wikipedia.org/wiki?curid=5208984", "title": "Nicola Colaianni", "text": "Biografia.\nMagistrato della Suprema Corte di Cassazione, \u00e8 stato deputato per il PDS nella XI legislatura dove \u00e8 stato membro della Commissione permanente Giustizia e della Commissione bicamerale sul terrorismo e le stragi, di cui ha redatto la relazione finale.\n\u00c8 professore ordinario di diritto Ecclesiastico all'Universit\u00e0 di Bari.\nHa fatto parte del gruppo scientifico dei \u201cComitati per la Costituzione\u201d, fondati da Giuseppe Dossetti, del quale ha curato e introdotto la raccolta di scritti \"Costituzione e resistenza\" (Sapere 2000, Roma, 1994).\nAutore di circa 200 pubblicazioni scientifiche, tra cui le pi\u00f9 recenti monografie \"Diritto pubblico delle religioni, Eguaglianza e differenze nello Stato costituzionale\", Bologna, Il Mulino, 2012, e \"La lotta per la laicit\u00e0. Stato e Chiesa nell\u2019et\u00e0 dei diritti\", Bari, Cacucci, 2017.\nNel settembre 2013 il suo nome \u00e8 stato proposto dal Movimento 5 stelle e sostenuto dal Partito Democratico come membro laico del CSM."}
{"id": "5208992", "revid": "1494169", "url": "https://it.wikipedia.org/wiki?curid=5208992", "title": "Black Waters", "text": ""}
{"id": "5208994", "revid": "111325", "url": "https://it.wikipedia.org/wiki?curid=5208994", "title": "Kuro Nyago", "text": ""}
{"id": "5208996", "revid": "599013", "url": "https://it.wikipedia.org/wiki?curid=5208996", "title": "Christian Lautenschlager", "text": "Biografia.\nNato in un villaggio nei pressi di Stoccarda, Lautenschlager all'et\u00e0 di 14 anni inizi\u00f2 l'apprendistato da meccanico in una ditta in citt\u00e0. Dopo aver girato l'Europa, torn\u00f2 nel 1899, quando trov\u00f2 lavoro alla Daimler. L\u00ec, da semplice meccanico, riusc\u00ec a farsi strada fino alla mansione di pilota collaudatore per le auto da corsa. Nel 1908 ebbe l'opportunit\u00e0 di guidare una delle vetture iscritte al Gran Premio di Francia a Dieppe, che and\u00f2 a vincere. Dopo questa affermazione torn\u00f2 al lavoro in fabbrica, gareggiando solo saltuariamente. Nel 1914 vinse la Coppa Elgin al volante di una Mercedes 37/95 e, nello stesso anno, acquist\u00f2 grande fama vincendo anche il Gran Premio di Francia 1914. Purtroppo, solo qualche giorno prima, c'era stato l'attentato di Sarajevo, che di fatto diede inizio alla Grande Guerra. A questa corsa (l'ultima prima dello scoppio del conflitto), parteciparono 37 vetture di 13 case automobilistiche diverse, provenienti da 6 nazioni differenti; per la prima volta, la cilindrata del motore era limitata a 4,5 litri. Dopo una gara di sette ore, Lautenschlager riusc\u00ec a precedere sul traguardo il campione di casa Georges Boillot, vincitore delle due precedenti edizioni.\nDurante gli anni venti, Lautenschlager riprese a gareggiare saltuariamente, ma con poco successo. Partecip\u00f2 alla Targa Florio 1922 giungendo decimo, e prese parte alla 500 miglia di Indianapolis 1923, in un team con altri due piloti. La poca dimestichezza con vetture a motore turbocompresso vanific\u00f2 i loro sforzi, e Lautenschlager giunse ventitreesimo. L'anno successivo il pilota tedesco non colse alcun successo, e si ritir\u00f2 dalle competizioni, tornando a lavorare in fabbrica.\nLautenschlager mor\u00ec nel 1954 a Untert\u00fcrkheim, sobborgo di Stoccarda."}
{"id": "5208997", "revid": "1305772", "url": "https://it.wikipedia.org/wiki?curid=5208997", "title": "Queen Forever", "text": "Queen Forever \u00e8 la tredicesima raccolta del gruppo musicale britannico Queen, pubblicata il 10 novembre 2014 dalla Hollywood Records e dalla Virgin/EMI.\nDescrizione.\nL'album, pubblicato in contemporanea in una versione standard comprendente un unico disco e in una versione deluxe contenente due dischi, contiene le ballate pi\u00f9 celebri dei Queen come \"Love of My Life\" di Freddie Mercury o \"Long Away\" di Brian May e del materiale inedito come il duetto tra Mercury e Michael Jackson in \"There Must Be More to Life Than This\", originariamente cantata dal solo Mercury nel suo album \"Mr. Bad Guy\"."}
{"id": "5208999", "revid": "599013", "url": "https://it.wikipedia.org/wiki?curid=5208999", "title": "Der gro\u00dfe Unbekannte", "text": ""}
{"id": "5209002", "revid": "123489483", "url": "https://it.wikipedia.org/wiki?curid=5209002", "title": "Giovanni Persico (politico 1878)", "text": "Massone, nel 1903 figura come Maestro nella loggia \"Lira e Spada\" di Roma. "}
{"id": "5209009", "revid": "767487", "url": "https://it.wikipedia.org/wiki?curid=5209009", "title": "John Vanderlyn", "text": "Biografia.\nFu notato da giovane da Aaron Burr, che ne sponsorizz\u00f2 gli studi prima presso il pittore Gilbert Stuart a Philadelphia, in seguito all'\"\u00c9cole nationale sup\u00e9rieure des beaux-arts\" di Parigi. Dopo una nuova parentesi americana (1801-1803) torn\u00f2 in Europa dove conobbe la sua stagione migliore. Di nuovo negli Stati Uniti a partire dal 1815, si trov\u00f2 in difficolt\u00e0 professionali che lo spinsero ad allestire a sue spese un edificio su un terreno datogli in concessione dalla citt\u00e0 di New York, nella quale espose il colossale dipinto \"Palazzi e giardini di Versailles\" (1818-1819, ora esposto al Metropolitan Museum), nel tentativo di ricrearsi in patria la popolarit\u00e0 avuta in Europa. Nonostante l'ingente investimento di denaro, i ricavi economici rimasero deludenti e per di pi\u00f9 la concessione del terreno venne ritirata dopo pochi anni. Si ritir\u00f2 quindi a Kingstone, dove per mantenersi eseguiva ritratti dalla qualit\u00e0 ritenuta piuttosto scadente. Negli ultimi anni della sua vita ottenne comunque due importanti commissioni da parte del Governo: un \"Ritratto di George Washington\" (1832) e \"Lo sbarco di Colombo\" (1842-44), entrambi conservati al Campidoglio di Washington.\nMolte sue opere sono esposte al Metropolitan Museum."}
{"id": "5209011", "revid": "1776051", "url": "https://it.wikipedia.org/wiki?curid=5209011", "title": "Francesco Marinaro", "text": ""}
{"id": "5209012", "revid": "599013", "url": "https://it.wikipedia.org/wiki?curid=5209012", "title": "Aeroporto di Cir\u00e8", "text": "L'aeroporto di Cir\u00e8 (in tedesco: \"Flughafen Cir\u00e8\") era un aeroporto militare austro-ungarico, poi italiano, oggi non pi\u00f9 esistente, posto a quota 440 m s.l.m. nei pressi dell'omonimo paese.\nSi trova a 3 km da Pergine Valsugana, nelle vicinanze delle pendici del Monte Marzola (1\u00a0096 m) e del Monte Celva (998\u00a0m), dominata a sud dalla Cima Vezzena (1\u00a0908 m) e a ovest dal Gruppo di Brenta e dal Monte Calisio (1\u00a0097 m)\nStoria.\nNell'Austria-Unghdria.\nDurante la Prima guerra mondiale il Trentino divenne la retrovia del fronte austro-ungarico che si contrapponeva a quello italiano dal Cevedale fino alla Marmolada, passando attraverso imponenti gruppi montuosi quali l'Adamello, il Pasubio, l'Altopiano di Folgaria e l'Altopiano di Asiago. Fu un fronte aspro, difficile per uomini e mezzi, in cui si svolsero molte sanguinose battaglie, oltre ai morti dovuti alla cosiddetta \"Guerra Bianca\".\nNelle immediate retrovie degli altipiani, all'inizio della Valsugana in localit\u00e0 Cir\u00e8 di Pergine a circa 400 metri sul livello del mare, la neonata Imperial-Regia Aviazione (\"k.u.k. Luftfahrtruppen\") costru\u00ec uno dei suoi pi\u00f9 importanti aeroporti, ubicato in una posizione strategica quasi baricentrica all'intero fronte su cui doveva operare, contrapponendosi da parte italiana, anche se in posizione meno felice, a quello di Thiene.\nNegli hangar dell'aeroporto militare austro-ungarico stazionavano 42 aerei da guerra usati per la ricognizione o per bombardare le linee italiane poco distanti, gi\u00f9, verso l'altopiano delle Vezzene, Vicenza, Verona, Bassano del Grappa.\nNel gennaio 1918 fu istituito a Cir\u00e8 il \"Fliegeretappenpark 11\" (abbreviato \"Flep 11\"), trasformato poi nel maggio 1918 nel \"Fliegerpark 7\" (abbreviato \"Flip 7\" e letteralmente parco aeronautico 7). Questi parchi erano unit\u00e0 di manutenzione per le squadriglie che dovevano garantire un certo numero d'aeroplani sempre pronti per il decollo.\nNell'aeroporto di Cir\u00e8 di Pergine operarono due famose squadriglie dell'I.R. Aviazione, la \"Flik 24\" e la \"Flik 55J\", in cui furono destinati a incontrarsi tre dei pi\u00f9 famosi assi che militarono con essa: Josef von Maier e Julius Arigi (austriaci) nonch\u00e9 Josef Kiss (ungherese). \nFu incendiato nel 1918 nel corso della ritirata. \nIn Italia.\nL'ultimo decollo di un aereo, fu nel 1985, usando l'asfalto della Strada statale 47 della Valsugana, non ancora aperta al traffico.\nNei locali pubblici della zona quali bar, ristoranti, ecc, si possono ammirare le fotografie storiche dell'aeroporto e degli assi dell'aviazione che vi operarono. Sulle cortecce degli alberi adulti sui colli vicini, si possono ancora notare i segni inflitti dalle mitragliatrici degli aerei."}
{"id": "5209019", "revid": "682118", "url": "https://it.wikipedia.org/wiki?curid=5209019", "title": "Kitty", "text": ""}
{"id": "5209026", "revid": "640277", "url": "https://it.wikipedia.org/wiki?curid=5209026", "title": "Goldilocks planet", "text": ""}
{"id": "5209038", "revid": "767487", "url": "https://it.wikipedia.org/wiki?curid=5209038", "title": "Kitty (film 1929)", "text": "Kitty \u00e8 un film del 1929 diretto da Victor Saville.\nProduzione.\nIl film fu prodotto dalla British International Pictures (BIP) e Burlington Films.\nDistribuzione.\nNel Regno Unito, il film fu distribuito dalla Wardour Films, mentre negli Stati Uniti venne presentato dalla Sono Art-World Wide Pictures."}
{"id": "5209045", "revid": "371234", "url": "https://it.wikipedia.org/wiki?curid=5209045", "title": "7\u00bd", "text": ""}
{"id": "5209053", "revid": "767487", "url": "https://it.wikipedia.org/wiki?curid=5209053", "title": "Reefer and the Model", "text": "Reefer and the Model \u00e8 un film del 1988 diretto da Joe Comerford."}
{"id": "5209054", "revid": "767487", "url": "https://it.wikipedia.org/wiki?curid=5209054", "title": "\u00cd skugga hrafnsins", "text": "\u00cd skugga hrafnsins \u00e8 un film del 1988 diretto da Hrafn Gunnlaugsson."}
{"id": "5209055", "revid": "767487", "url": "https://it.wikipedia.org/wiki?curid=5209055", "title": "Kuduz", "text": "Kuduz \u00e8 un film del 1989 diretto da Ademir Kenovi\u0107."}
{"id": "5209059", "revid": "767487", "url": "https://it.wikipedia.org/wiki?curid=5209059", "title": "Treffen in Travers", "text": "Treffen in Travers \u00e8 un film del 1988 diretto da Michael Gwisdek."}
{"id": "5209061", "revid": "767487", "url": "https://it.wikipedia.org/wiki?curid=5209061", "title": "Post co\u00eftum animal triste", "text": "Post co\u00eftum animal triste \u00e8 un film francese del 1997 diretto da Brigitte Ro\u00fcan."}
{"id": "5209062", "revid": "767487", "url": "https://it.wikipedia.org/wiki?curid=5209062", "title": "Pro urodov i ljudej", "text": "Pro urodov i ljudej \u00e8 un film del 1998 diretto da Aleksej Balabanov."}
{"id": "5209063", "revid": "438678", "url": "https://it.wikipedia.org/wiki?curid=5209063", "title": "La captive", "text": "La captive \u00e8 un film del 2000 diretto da Chantal Akerman."}
{"id": "5209064", "revid": "8596", "url": "https://it.wikipedia.org/wiki?curid=5209064", "title": "La captive - la prigioniera", "text": ""}
{"id": "5209065", "revid": "767487", "url": "https://it.wikipedia.org/wiki?curid=5209065", "title": "Morvern Callar", "text": "Morvern Callar \u00e8 un film del 2002 diretto da Lynne Ramsay."}
{"id": "5209066", "revid": "228587", "url": "https://it.wikipedia.org/wiki?curid=5209066", "title": "Notturno (miniserie televisiva austriaca)", "text": "Notturno (\"Mit meinen hei\u00dfen Tr\u00e4nen\") \u00e8 una miniserie televisiva del 1986 diretta da Fritz Lehner."}
{"id": "5209070", "revid": "287204", "url": "https://it.wikipedia.org/wiki?curid=5209070", "title": "30158 Mabdulla", "text": "30158 Mabdulla \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,9699100\u00a0UA e da un'eccentricit\u00e0 di 0,1316862, inclinata di 1,95300\u00b0 rispetto all'eclittica."}
{"id": "5209072", "revid": "177744", "url": "https://it.wikipedia.org/wiki?curid=5209072", "title": "30159 Behari", "text": "30159 Behari \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5413851\u00a0UA e da un'eccentricit\u00e0 di 0,1525479, inclinata di 3,12022\u00b0 rispetto all'eclittica."}
{"id": "5209073", "revid": "177744", "url": "https://it.wikipedia.org/wiki?curid=5209073", "title": "30160 Danielbruce", "text": "30160 Danielbruce \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4020258\u00a0UA e da un'eccentricit\u00e0 di 0,1166503, inclinata di 1,41813\u00b0 rispetto all'eclittica."}
{"id": "5209074", "revid": "177744", "url": "https://it.wikipedia.org/wiki?curid=5209074", "title": "30161 Chrepta", "text": "30161 Chrepta \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3560612\u00a0UA e da un'eccentricit\u00e0 di 0,1490459, inclinata di 2,01486\u00b0 rispetto all'eclittica."}
{"id": "5209075", "revid": "177744", "url": "https://it.wikipedia.org/wiki?curid=5209075", "title": "30162 Courtney", "text": "30162 Courtney \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3940388\u00a0UA e da un'eccentricit\u00e0 di 0,1410013, inclinata di 0,72588\u00b0 rispetto all'eclittica."}
{"id": "5209076", "revid": "287204", "url": "https://it.wikipedia.org/wiki?curid=5209076", "title": "30164 Arnobdas", "text": "30164 Arnobdas \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4220963\u00a0UA e da un'eccentricit\u00e0 di 0,0687473, inclinata di 0,74411\u00b0 rispetto all'eclittica."}
{"id": "5209077", "revid": "177744", "url": "https://it.wikipedia.org/wiki?curid=5209077", "title": "30166 Leodeng", "text": "30166 Leodeng \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3956440\u00a0UA e da un'eccentricit\u00e0 di 0,1034727, inclinata di 6,66332\u00b0 rispetto all'eclittica."}
{"id": "5209078", "revid": "287204", "url": "https://it.wikipedia.org/wiki?curid=5209078", "title": "30167 Caredmonds", "text": "30167 Caredmonds \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3299317\u00a0UA e da un'eccentricit\u00e0 di 0,1207930, inclinata di 5,46421\u00b0 rispetto all'eclittica."}
{"id": "5209079", "revid": "177744", "url": "https://it.wikipedia.org/wiki?curid=5209079", "title": "30168 Linusfreyer", "text": "30168 Linusfreyer \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4086057\u00a0UA e da un'eccentricit\u00e0 di 0,1801550, inclinata di 1,61221\u00b0 rispetto all'eclittica."}
{"id": "5209080", "revid": "177744", "url": "https://it.wikipedia.org/wiki?curid=5209080", "title": "30169 Raghavganesh", "text": "30169 Raghavganesh \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3083677\u00a0UA e da un'eccentricit\u00e0 di 0,1289710, inclinata di 2,46913\u00b0 rispetto all'eclittica."}
{"id": "5209081", "revid": "287204", "url": "https://it.wikipedia.org/wiki?curid=5209081", "title": "30170 Makaylaruth", "text": "30170 Makaylaruth \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6108843\u00a0UA e da un'eccentricit\u00e0 di 0,0687388, inclinata di 2,53309\u00b0 rispetto all'eclittica."}
{"id": "5209082", "revid": "287204", "url": "https://it.wikipedia.org/wiki?curid=5209082", "title": "30172 Giedraitis", "text": "30172 Giedraitis \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,8410041\u00a0UA e da un'eccentricit\u00e0 di 0,0155763, inclinata di 2,44739\u00b0 rispetto all'eclittica."}
{"id": "5209083", "revid": "177744", "url": "https://it.wikipedia.org/wiki?curid=5209083", "title": "30173 Greenwood", "text": "30173 Greenwood \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3422388\u00a0UA e da un'eccentricit\u00e0 di 0,0124508, inclinata di 4,72591\u00b0 rispetto all'eclittica."}
{"id": "5209084", "revid": "177744", "url": "https://it.wikipedia.org/wiki?curid=5209084", "title": "30174 Hollyjackson", "text": "30174 Hollyjackson \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2574622\u00a0UA e da un'eccentricit\u00e0 di 0,0813845, inclinata di 1,82574\u00b0 rispetto all'eclittica."}
{"id": "5209085", "revid": "177744", "url": "https://it.wikipedia.org/wiki?curid=5209085", "title": "30175 Adityajain", "text": "30175 Adityajain \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7145023\u00a0UA e da un'eccentricit\u00e0 di 0,1447969, inclinata di 1,64526\u00b0 rispetto all'eclittica."}
{"id": "5209086", "revid": "177744", "url": "https://it.wikipedia.org/wiki?curid=5209086", "title": "30176 Gelseyjaymes", "text": "30176 Gelseyjaymes \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3601477\u00a0UA e da un'eccentricit\u00e0 di 0,0987931, inclinata di 5,86757\u00b0 rispetto all'eclittica."}
{"id": "5209088", "revid": "177744", "url": "https://it.wikipedia.org/wiki?curid=5209088", "title": "30177 Khashayar", "text": "30177 Khashayar \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3013846\u00a0UA e da un'eccentricit\u00e0 di 0,0644913, inclinata di 6,25560\u00b0 rispetto all'eclittica."}
{"id": "5209089", "revid": "177744", "url": "https://it.wikipedia.org/wiki?curid=5209089", "title": "30179 Movva", "text": "30179 Movva \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4312951\u00a0UA e da un'eccentricit\u00e0 di 0,1426491, inclinata di 3,86931\u00b0 rispetto all'eclittica."}
{"id": "5209091", "revid": "177744", "url": "https://it.wikipedia.org/wiki?curid=5209091", "title": "30183 Murali", "text": "30183 Murali \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4107796\u00a0UA e da un'eccentricit\u00e0 di 0,1698239, inclinata di 4,20047\u00b0 rispetto all'eclittica."}
{"id": "5209092", "revid": "177744", "url": "https://it.wikipedia.org/wiki?curid=5209092", "title": "30184 Okasinski", "text": "30184 Okasinski \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3800993\u00a0UA e da un'eccentricit\u00e0 di 0,1215593, inclinata di 6,70902\u00b0 rispetto all'eclittica."}
{"id": "5209095", "revid": "287204", "url": "https://it.wikipedia.org/wiki?curid=5209095", "title": "30186 Ostojic", "text": "30186 Ostojic \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6270542\u00a0UA e da un'eccentricit\u00e0 di 0,1927309, inclinata di 8,75939\u00b0 rispetto all'eclittica."}
{"id": "5209096", "revid": "177744", "url": "https://it.wikipedia.org/wiki?curid=5209096", "title": "30187 Jamesroney", "text": "30187 Jamesroney \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3486302\u00a0UA e da un'eccentricit\u00e0 di 0,1839109, inclinata di 4,11588\u00b0 rispetto all'eclittica."}
{"id": "5209097", "revid": "177744", "url": "https://it.wikipedia.org/wiki?curid=5209097", "title": "30188 Hafsasaeed", "text": "30188 Hafsasaeed \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2849410\u00a0UA e da un'eccentricit\u00e0 di 0,1242283, inclinata di 0,90788\u00b0 rispetto all'eclittica."}
{"id": "5209098", "revid": "767487", "url": "https://it.wikipedia.org/wiki?curid=5209098", "title": "Priyatel pokoynika", "text": "Priyatel pokoynika \u00e8 un film del 1997 diretto da Leonid Boyko e Vyacheslav Krishtofovich."}
{"id": "5209099", "revid": "287204", "url": "https://it.wikipedia.org/wiki?curid=5209099", "title": "30190 Alexshelby", "text": "30190 Alexshelby \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3504353\u00a0UA e da un'eccentricit\u00e0 di 0,1788742, inclinata di 6,25717\u00b0 rispetto all'eclittica."}
{"id": "5209100", "revid": "177744", "url": "https://it.wikipedia.org/wiki?curid=5209100", "title": "30191 Sivakumar", "text": "30191 Sivakumar \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3655800\u00a0UA e da un'eccentricit\u00e0 di 0,0745403, inclinata di 5,24845\u00b0 rispetto all'eclittica."}
{"id": "5209101", "revid": "177744", "url": "https://it.wikipedia.org/wiki?curid=5209101", "title": "30192 Talarterzian", "text": "30192 Talarterzian \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2756884\u00a0UA e da un'eccentricit\u00e0 di 0,1681463, inclinata di 5,57905\u00b0 rispetto all'eclittica."}
{"id": "5209104", "revid": "287204", "url": "https://it.wikipedia.org/wiki?curid=5209104", "title": "30193 Annikaurban", "text": "30193 Annikaurban \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2741431\u00a0UA e da un'eccentricit\u00e0 di 0,1430029, inclinata di 5,99876\u00b0 rispetto all'eclittica."}
{"id": "5209105", "revid": "177744", "url": "https://it.wikipedia.org/wiki?curid=5209105", "title": "30194 Liamyoung", "text": "30194 Liamyoung \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3861334\u00a0UA e da un'eccentricit\u00e0 di 0,1829729, inclinata di 5,87295\u00b0 rispetto all'eclittica."}
{"id": "5209106", "revid": "287204", "url": "https://it.wikipedia.org/wiki?curid=5209106", "title": "30195 Akdemir", "text": "30195 Akdemir \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4210837\u00a0UA e da un'eccentricit\u00e0 di 0,1900881, inclinata di 6,16941\u00b0 rispetto all'eclittica."}
{"id": "5209107", "revid": "177744", "url": "https://it.wikipedia.org/wiki?curid=5209107", "title": "30197 Nickbadyrka", "text": "30197 Nickbadyrka \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3139351\u00a0UA e da un'eccentricit\u00e0 di 0,0282818, inclinata di 4,51297\u00b0 rispetto all'eclittica."}
{"id": "5209108", "revid": "177744", "url": "https://it.wikipedia.org/wiki?curid=5209108", "title": "30199 Ericbrown", "text": "30199 Ericbrown \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2135222\u00a0UA e da un'eccentricit\u00e0 di 0,0463504, inclinata di 5,96485\u00b0 rispetto all'eclittica."}
{"id": "5209109", "revid": "177744", "url": "https://it.wikipedia.org/wiki?curid=5209109", "title": "30200 Terryburch", "text": "30200 Terryburch \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3657859\u00a0UA e da un'eccentricit\u00e0 di 0,1634115, inclinata di 3,02148\u00b0 rispetto all'eclittica."}
{"id": "5209110", "revid": "287204", "url": "https://it.wikipedia.org/wiki?curid=5209110", "title": "30201 Caruana", "text": "30201 Caruana \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4700833\u00a0UA e da un'eccentricit\u00e0 di 0,1661890, inclinata di 3,38966\u00b0 rispetto all'eclittica."}
{"id": "5209111", "revid": "177744", "url": "https://it.wikipedia.org/wiki?curid=5209111", "title": "30203 Kimdavis", "text": "30203 Kimdavis \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4141614\u00a0UA e da un'eccentricit\u00e0 di 0,1207870, inclinata di 1,80741\u00b0 rispetto all'eclittica."}
{"id": "5209112", "revid": "177744", "url": "https://it.wikipedia.org/wiki?curid=5209112", "title": "30204 Stevedoherty", "text": "30204 Stevedoherty \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4242037\u00a0UA e da un'eccentricit\u00e0 di 0,1040701, inclinata di 3,22740\u00b0 rispetto all'eclittica."}
{"id": "5209113", "revid": "177744", "url": "https://it.wikipedia.org/wiki?curid=5209113", "title": "30205 Mistyevans", "text": "30205 Mistyevans \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2472945\u00a0UA e da un'eccentricit\u00e0 di 0,0335253, inclinata di 5,17878\u00b0 rispetto all'eclittica."}
{"id": "5209114", "revid": "287204", "url": "https://it.wikipedia.org/wiki?curid=5209114", "title": "30206 Jasonfricker", "text": "30206 Jasonfricker \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7608155\u00a0UA e da un'eccentricit\u00e0 di 0,0745695, inclinata di 5,79792\u00b0 rispetto all'eclittica."}
{"id": "5209115", "revid": "767487", "url": "https://it.wikipedia.org/wiki?curid=5209115", "title": "Profesionalac", "text": "Profesionalac \u00e8 un film del 2003 diretto da Du\u0161an Kova\u010devi\u0107."}
{"id": "5209117", "revid": "177744", "url": "https://it.wikipedia.org/wiki?curid=5209117", "title": "30208 Guigarcia", "text": "30208 Guigarcia \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3601756\u00a0UA e da un'eccentricit\u00e0 di 0,1094330, inclinata di 6,18683\u00b0 rispetto all'eclittica."}
{"id": "5209118", "revid": "287204", "url": "https://it.wikipedia.org/wiki?curid=5209118", "title": "30209 Garciaarriola", "text": "30209 Garciaarriola \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5683408\u00a0UA e da un'eccentricit\u00e0 di 0,1603991, inclinata di 4,78748\u00b0 rispetto all'eclittica."}
{"id": "5209119", "revid": "177744", "url": "https://it.wikipedia.org/wiki?curid=5209119", "title": "30211 Sheilah", "text": "30211 Sheilah \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2607952\u00a0UA e da un'eccentricit\u00e0 di 0,1297940, inclinata di 6,77111\u00b0 rispetto all'eclittica."}
{"id": "5209120", "revid": "177744", "url": "https://it.wikipedia.org/wiki?curid=5209120", "title": "30216 Summerjohnson", "text": "30216 Summerjohnson \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2797459\u00a0UA e da un'eccentricit\u00e0 di 0,1373686, inclinata di 6,63212\u00b0 rispetto all'eclittica."}
{"id": "5209121", "revid": "767487", "url": "https://it.wikipedia.org/wiki?curid=5209121", "title": "Adam &amp; Paul", "text": "Adam &amp; Paul \u00e8 un film del 2004 diretto da Lenny Abrahamson.\nTrama.\nUna giornata nella vita di Adam e Paul, due tossicomani di Dublino, interamente dedicata - come tutte le altre da molto tempo - ad arraffare con qualsiasi mezzo il denaro necessario alla dose quotidiana."}
{"id": "5209122", "revid": "177744", "url": "https://it.wikipedia.org/wiki?curid=5209122", "title": "30218 Paulaladd", "text": "30218 Paulaladd \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2653490\u00a0UA e da un'eccentricit\u00e0 di 0,0731846, inclinata di 5,35800\u00b0 rispetto all'eclittica."}
{"id": "5209123", "revid": "177744", "url": "https://it.wikipedia.org/wiki?curid=5209123", "title": "30221 LeDonne", "text": "30221 LeDonne \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2959035\u00a0UA e da un'eccentricit\u00e0 di 0,1666111, inclinata di 8,31470\u00b0 rispetto all'eclittica."}
{"id": "5209124", "revid": "177744", "url": "https://it.wikipedia.org/wiki?curid=5209124", "title": "30222 Malecki", "text": "30222 Malecki \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3411179\u00a0UA e da un'eccentricit\u00e0 di 0,1459398, inclinata di 6,47372\u00b0 rispetto all'eclittica."}
{"id": "5209125", "revid": "86599", "url": "https://it.wikipedia.org/wiki?curid=5209125", "title": "30235 Kimmiller", "text": "30235 Kimmiller \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a e da un'eccentricit\u00e0 di 0,1181185, inclinata di 6,92218\u00b0 rispetto all'eclittica.\nL'asteroide \u00e8 dedicato all'insegnate statunitense Kim Miller."}
{"id": "5209126", "revid": "287204", "url": "https://it.wikipedia.org/wiki?curid=5209126", "title": "30240 Morgensen", "text": "30240 Morgensen \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6218336\u00a0UA e da un'eccentricit\u00e0 di 0,0687928, inclinata di 3,12798\u00b0 rispetto all'eclittica."}
{"id": "5209127", "revid": "177744", "url": "https://it.wikipedia.org/wiki?curid=5209127", "title": "30241 Donnamower", "text": "30241 Donnamower \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2203017\u00a0UA e da un'eccentricit\u00e0 di 0,0516646, inclinata di 2,72998\u00b0 rispetto all'eclittica."}
{"id": "5209128", "revid": "177744", "url": "https://it.wikipedia.org/wiki?curid=5209128", "title": "30242 Naymark", "text": "30242 Naymark \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3896600\u00a0UA e da un'eccentricit\u00e0 di 0,0901131, inclinata di 7,82216\u00b0 rispetto all'eclittica."}
{"id": "5209130", "revid": "767487", "url": "https://it.wikipedia.org/wiki?curid=5209130", "title": "Le donne sul tetto", "text": "Le donne sul tetto (\"Kvinnorna p\u00e5 taket\") \u00e8 un film del 1989 diretto da Carl-Gustav Nykvist."}
{"id": "5209131", "revid": "177744", "url": "https://it.wikipedia.org/wiki?curid=5209131", "title": "30244 Linhpham", "text": "30244 Linhpham \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2109729\u00a0UA e da un'eccentricit\u00e0 di 0,1231823, inclinata di 7,09835\u00b0 rispetto all'eclittica."}
{"id": "5209132", "revid": "287204", "url": "https://it.wikipedia.org/wiki?curid=5209132", "title": "30245 Paigesmith", "text": "30245 Paigesmith \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5701361\u00a0UA e da un'eccentricit\u00e0 di 0,1048839, inclinata di 6,40795\u00b0 rispetto all'eclittica."}
{"id": "5209133", "revid": "287204", "url": "https://it.wikipedia.org/wiki?curid=5209133", "title": "30248 Kimstinson", "text": "30248 Kimstinson \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7986624\u00a0UA e da un'eccentricit\u00e0 di 0,1981287, inclinata di 5,28843\u00b0 rispetto all'eclittica."}
{"id": "5209134", "revid": "177744", "url": "https://it.wikipedia.org/wiki?curid=5209134", "title": "30249 Zamora", "text": "30249 Zamora \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2955675\u00a0UA e da un'eccentricit\u00e0 di 0,1376911, inclinata di 5,57790\u00b0 rispetto all'eclittica."}
{"id": "5209135", "revid": "729019", "url": "https://it.wikipedia.org/wiki?curid=5209135", "title": "Coppa del Mondo di slittino su pista naturale 2009", "text": "La Coppa del Mondo di slittino su pista naturale 2008-09, diciassettesima edizione della manifestazione organizzata dalla Federazione Internazionale Slittino, ebbe inizio il 9 gennaio 2009 a Sankt Sebastian, in Austria e si concluse il 27 febbraio 2009 a Novoural'sk, in Russia. Furono disputate diciotto gare, sei nel singolo uomini, nel singolo donne e nel doppio in cinque differenti localit\u00e0. Nella classifica finale dell'anno venivano scartati uno tra i peggiori punteggi ottenuti."}
{"id": "5209143", "revid": "177744", "url": "https://it.wikipedia.org/wiki?curid=5209143", "title": "27178 Quino", "text": "27178 Quino \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,2569669\u00a0UA e da un'eccentricit\u00e0 di 0,0502780, inclinata di 4,69170\u00b0 rispetto all'eclittica."}
{"id": "5209144", "revid": "287204", "url": "https://it.wikipedia.org/wiki?curid=5209144", "title": "43998 Nanyoshino", "text": "43998 Nanyoshino \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 3,1592470\u00a0UA e da un'eccentricit\u00e0 di 0,2011717, inclinata di 16,44813\u00b0 rispetto all'eclittica."}
{"id": "5209145", "revid": "1632387", "url": "https://it.wikipedia.org/wiki?curid=5209145", "title": "Bloodstone &amp; Diamonds", "text": "Bloodstone &amp; Diamonds \u00e8 l'ottavo album discografico in studio del gruppo groove metal Machine Head, pubblicato nel 2014.\nFormazione.\nOspiti.\nViolino, viola e violoncello in \"Now We Die:\"\nPercussioni in \"Sail into the Black:\"\nViolino, viola e violoncello in \"In Comes The Flood:\"\nParlato in \"Imaginal Cells\":"}
{"id": "5209147", "revid": "86599", "url": "https://it.wikipedia.org/wiki?curid=5209147", "title": "5826 Bradstreet", "text": "5826 Bradstreet \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 3,0733100\u00a0UA e da un'eccentricit\u00e0 di 0,1408185, inclinata di 2,48185\u00b0 rispetto all'eclittica.\nL'asteroide \u00e8 dedicato all'astronomo statunitense David Bradstreet."}
{"id": "5209148", "revid": "1776051", "url": "https://it.wikipedia.org/wiki?curid=5209148", "title": "Machine Fucking Head Live", "text": "Machine Fucking Head Live \u00e8 il secondo album dal vivo del gruppo groove metal statunitense Machine Head, pubblicato nel 2012.\nL'album \u00e8 una collezione di registrazioni dal vivo effettuate in diversi concerti in giro per il mondo.\nMissaggio e mastering sono avvenuti pressi i Trident Studios di Pacheco (USA)."}
{"id": "5209149", "revid": "287204", "url": "https://it.wikipedia.org/wiki?curid=5209149", "title": "5153 Gierasch", "text": "5153 Gierasch \u00e8 un asteroide della fascia principale. Scoperto nel 1940, presenta un'orbita caratterizzata da un semiasse maggiore pari a 2,6569688\u00a0UA e da un'eccentricit\u00e0 di 0,1730549, inclinata di 12,79178\u00b0 rispetto all'eclittica."}
{"id": "5209150", "revid": "767487", "url": "https://it.wikipedia.org/wiki?curid=5209150", "title": "I fratelli Witman", "text": "I fratelli Witman (\"Witman fi\u00fak\") \u00e8 un film del 1997 diretto da J\u00e1nos Sz\u00e1sz."}
{"id": "5209151", "revid": "177744", "url": "https://it.wikipedia.org/wiki?curid=5209151", "title": "14441 Atakanoseki", "text": "14441 Atakanoseki \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,7311728\u00a0UA e da un'eccentricit\u00e0 di 0,2803667, inclinata di 8,83558\u00b0 rispetto all'eclittica."}
{"id": "5209153", "revid": "86599", "url": "https://it.wikipedia.org/wiki?curid=5209153", "title": "26713 Iusukyin", "text": "26713 Iusukyin \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a e da un'eccentricit\u00e0 di 0,0892289, inclinata di 11,83433\u00b0 rispetto all'eclittica.\nL'asteroide \u00e8 dedicato a Iu Suk-yin, insegnante cinese di Hong Kong."}
{"id": "5209154", "revid": "767487", "url": "https://it.wikipedia.org/wiki?curid=5209154", "title": "Barak (film)", "text": "Barak (\u0411\u0430\u0440\u0430\u043a) \u00e8 un film del 1999 diretto da Valeri Ogorodnikov."}
{"id": "5209155", "revid": "287204", "url": "https://it.wikipedia.org/wiki?curid=5209155", "title": "102536 Luanenjie", "text": "102536 Luanenjie \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7598272\u00a0UA e da un'eccentricit\u00e0 di 0,3121478, inclinata di 10,16027\u00b0 rispetto all'eclittica."}
{"id": "5209156", "revid": "287204", "url": "https://it.wikipedia.org/wiki?curid=5209156", "title": "Hide and Seek (The Birthday Massacre)", "text": "Hide and Seek \u00e8 il quinto album discografico in studio del gruppo rock canadese The Birthday Massacre, pubblicato nel 2012."}
{"id": "5209157", "revid": "767487", "url": "https://it.wikipedia.org/wiki?curid=5209157", "title": "Beau Travail", "text": "Beau Travail \u00e8 un film del 1999 diretto da Claire Denis, liberamente ispirato al romanzo postumo di Herman Melville \"Billy Budd, marinaio\".\nTrama.\nIn un anonimo appartamento di Marsiglia, l'ex sergente maggiore Galoup rievoca in un diario gli eventi che hanno portato al suo congedo dalla Legione straniera: ai tempi, era stazionato nel Gibuti assieme alla sezione di legionari del Comandante Bruno Forestier.\nGaloup \u00e8 un uomo sgradevole e molto zelante nell'adempiere ai suoi compiti da sottoufficiale, ma non riesce a conquistarsi il rispetto dei sottoposti come invece Forestier, verso cui nutre profonda ammirazione e cerca il pi\u00f9 possibile di stare appresso. Un giorno, la sua attenzione viene catturata da una giovane recluta, l'avvenente Gilles Sentain, verso cui prova immediatamente del risentimento, forse accentuato da un'omosessualit\u00e0 latente, che non fa che aumentare una volta constatato il suo ascendente naturale verso gli altri, fino a culminare in un voto di eterna inimicizia dopo aver visto i commilitoni portarlo in trionfo al termine di una delle serate passate nei night club locali.\nQuando Sentain salva un commilitone dalla morte e viene pubblicamente elogiato da Forestier, Galoup teme di venire soppiantato, affettivamente e come grado, e conduce con una scusa la sezione in una missione nell'entroterra, per allontanare il giovane dal comandante. Tuttavia, quest'ultimo riesce a raggiungerli, sempre pi\u00f9 interessato a Sentain. Galoup escogita allora un piano per liberarsi definitivamente del rivale: dopo aver costretto un amico di quest'ultimo a scavare sotto il sole cocente per un'infrazione minore, schiaffeggia Sentain quando prova a offrirgli dell'acqua da bere, venendo prevedibilmente colpito a sua volta. Come punizione per quest'atto di insubordinazione, lo porta nel deserto con l'ordine di ritrovare da s\u00e9 la via del ritorno, avendo manomesso in segreto la sua bussola: Setain finisce quindi per perdersi e accasciarsi in fin di vita sulle sponde saline del lago Assal.\nSetain viene dato per disperso, probabilmente disertore, finch\u00e9 il commilitone suo amico non ne riconosce la bussola tra gli oggetti di un mercatino locale: sospettando la verit\u00e0, Forestier caccia Galoup in attesa del giudizio della corte marziale. In realt\u00e0, all'insaputa di tutti, Setain \u00e8 stato trovato e soccorso da dei locali. A Marsiglia, finito di scrivere il diario e senza pi\u00f9 uno scopo, Galoup rif\u00e0 il letto alla maniera di un legionario e vi si sdraia sopra con una pistola, contemplando l'idea del suicidio. Di nuovo nel night club gibutiano che frequentavano i legionari, improvvisa da solo un ballo sulle note di \"The Rhythm of the Night\".\nProduzione.\nPre-produzione.\nIl progetto nasce come film TV sul concetto di estraneit\u00e0 girato su commissione per La Sept-Arte. L'idea di ambientarlo in un'ex colonia francese viene dalla regista Claire Denis, che ha preso spunto dall'infanzia trascorsa in Africa coi genitori. Oltre che dal romanzo di Melville, il film \u00e8 stato ispirato da altre poesie dello stesso autore, come \"The Night March\" e \"Gold In The Mountain\".\nDenis e il suo collaboratore abituale Jean-Pol Fargeau hanno lavorato alla sceneggiatura scrivendo per prima cosa la parte del diario di Galoup e costruendo poi gli avvenimenti del film come contrappunto allo stesso. L'ultima parte a essere scritta \u00e8 stata la voce narrante, ispirata a quella di Michel Subor ne \"Le Petit Soldat\" (1963), rispettivamente uno degli attori e dei film preferiti della regista. Il personaggio di Subor in \"Beau Travail\" \u00e8 stato concepito infatti come una versione anziana del Bruno Forestier che aveva interpretato nel 1963, arruolatasi nella Legione straniera in seguito agli eventi del film; per rendere chiaro che si trattasse dello medesimo personaggio senza ricorrere all'esposizione, Denis gli ha fatto indossare lo stesso braccialetto che aveva nel film originale. Il coinvolgimento di Subor le ha permesso di continuare la contrapposizione tra testo e immagine cominciata in fase di sceneggiatura, essendo proprio Forestier a pronunciare in una scena de \"Le Petit Soldat\" la massima godardiana \u00abil cinema \u00e8 verit\u00e0 ventiquattro volte al secondo\u00bb.\nLa scelta di mettere in scena in maniera esplicitamente coreografica le scene d'allenamento della Legione \u00e8 nata in seguito a un'osservazione di Denis sul modo in cui le descrizioni nel romanzo del movimento dei marinai sul sartiame ricordassero una danza, facendola arrivare alla conclusione che: \u00abper trasporre al meglio ci\u00f2 che scriveva Melville, la danza fosse pi\u00f9 adatta della scrittura\u00bb. Il cast del film, che comprendeva anche due ex legionari, \u00e8 stato allenato per un mese prima delle riprese dal coreografo di danza contemporanea Bernardo Montet, a eccezione di Denis Lavant, che ha sostituito all'ultimo l'attore originariamente scelto per il ruolo di Galoup.\nRiprese.\nLe riprese si sono tenute in loco nel Gibuti. Data le sue origini televisive, Denis inizialmente voleva girare il film in digitale, prima di rendersi conto che \u00abla pelle [umana] non ha un effetto cos\u00ec sensuale su video come su pellicola\u00bb. Durante le riprese degli allenamenti di gruppo, la musica con cui sarebbero poi state accompagnate nel film veniva trasmessa direttamente sul set da degli altoparlanti.\nPost-produzione.\nLa scena in cui Galoup balla da solo \"The Rhythm of the Night\" in un night club gibutiano precedeva in fase di sceneggiatura quella finale del possibile suicidio; \u00e8 stata poi spostata in avanti in fase di montaggio per concludere il film con la sensazione che Galoup \u00abpotesse davvero salvarsi da s\u00e9 stesso\u00bb. L'idea di rendere la scena quella finale era venuta a Denis \u00abdopo il primo ciak. Dopo il secondo, sapevo di dovermene andare da quel night club perch\u00e9 avevo gi\u00e0 trovato il mio finale\u00bb. La coreografia del ballo \u00e8 stata interamente improvvisata da Lavant.\nColonna sonora.\nLa colonna sonora del film alterna brani dance come \"\u015e\u0131mar\u0131k\" di Tarkan (nella scena iniziale) e \"The Rhythm of the Night\" (in quella finale) alle musiche composte da Benjamin Britten per l'opera teatrale di \"Billy Budd\". Le musiche originali sono opera del compositore israeliano Eran Tsur.\nDistribuzione.\nIl film \u00e8 stato presentato in anteprima il 4 settembre 1999 alla 56\u00aa Mostra internazionale d'arte cinematografica di Venezia, nella sezione Cinema del Presente. \u00c8 stato distribuito nelle sale cinematografiche francesi da Pyramide Distribution a partire dal 3 maggio 2000."}
{"id": "5209158", "revid": "767487", "url": "https://it.wikipedia.org/wiki?curid=5209158", "title": "Jaime (film)", "text": "Jaime \u00e8 un film del 1999 diretto da Ant\u00f3nio-Pedro Vasconcelos."}
{"id": "5209160", "revid": "287204", "url": "https://it.wikipedia.org/wiki?curid=5209160", "title": "Superstition (The Birthday Massacre)", "text": "Superstition \u00e8 il sesto album discografico in studio del gruppo di rock elettronico canadese The Birthday Massacre, pubblicato nel 2014."}
{"id": "5209166", "revid": "640277", "url": "https://it.wikipedia.org/wiki?curid=5209166", "title": "CRAF", "text": "Il Comet Rendezvous Asteroid Flyby (CRAF) \u00e8 stato un progetto NASA, poi cancellato, che ha permesso lo sviluppo di diverse missioni di esplorazione spaziale progettate dal Jet Propulsion Laboratory fra la fine degli anni '80 ed inizi anni '90. Grazie agli studi del progetto fu possibile progettare l'invio di mezzi spaziali verso asteroidi e comete e di volarvi accanto per oltre tre anni. Il progetto fu cancellato a causa dei costi che superarono il budget assegnato. I fondi rimasti furono diretti verso il progetto della sonda gemella, Cassini\u2013Huygens, destinata verso Saturno, permettendo quindi al progetto di sopravvivere ai tagli del Congresso americano. Molti degli obiettivi del progetto CRAF furono raggiunti pi\u00f9 tardi dalla sonde Stardust, Deep Impact ed infine dalla missione Rosetta dell'ESA."}
{"id": "5209168", "revid": "767487", "url": "https://it.wikipedia.org/wiki?curid=5209168", "title": "Karu s\u00fcda", "text": "Karu s\u00fcda \u00e8 un film del 2001 diretto da Arvo Iho."}
{"id": "5209170", "revid": "287204", "url": "https://it.wikipedia.org/wiki?curid=5209170", "title": "Man Against Machine", "text": "Man Against Machine \u00e8 il nono album discografico in studio del cantante country statunitense Garth Brooks, pubblicato nel 2014. L'album \u00e8 stato certificato platino in USA."}
{"id": "5209172", "revid": "1543377", "url": "https://it.wikipedia.org/wiki?curid=5209172", "title": "Contratto di rete", "text": "Il contratto di rete \u00e8 un tipo di contratto introdotto nell'ordinamento giuridico italiano nel 2009, che permette di realizzare raggruppamenti di imprese per la collaborazione reciproca.\nL'iniziativa legislativa \u00e8 stata favorita dall'adozione, in sede europea dello \"Small Business Act\" che, individuando nella piccola e media impresa la spina dorsale della produttivit\u00e0 europea individuava nell'ottavo principio la costituzione di reti d'imprese per aumentarne la competitivit\u00e0.\nLe imprese, con il contratto di rete, possono realizzare progetti ed obiettivi condivisi, incrementando la capacit\u00e0 innovativa e la competitivit\u00e0 sul mercato, mantenendo la propria indipendenza, autonomia e specialit\u00e0.\nLa collaborazione tra imprese permette di:\nA differenza delle associazioni temporanee di imprese che si presentano come forma di associazionismo puramente interno, la rete di imprese non si limita ad una integrazione di tipo orizzontale, n\u00e9 nasce per suddividere in fasi l'esecuzione di un'opera unitaria. La rete di imprese nasce su un terreno strettamente economico in quanto il suo scopo \u00e8 accrescere le potenzialit\u00e0 di ciascuna impresa che ne fa parte. Quanto detto vale a differenziare la rete dai consorzi, dal momento che la struttura consortile nasce per la \"disciplina o per lo svolgimento di determinate fasi delle rispettive imprese\".Anche rispetto ai gruppi di impresa od ai cluster le reti si differenziano perch\u00e9 non necessariamente nella rete vi \u00e8 un'impresa leader e comunque, per quanto le imprese appartenenti possano non essere paritetiche, debbono comunque essere in grado di accrescere, individualmente oltre che collettivamente, la propria posizione sul mercato. Infine, lo strumento si pone l'obiettivo di favorire l'accesso ai mercati internazionali da parte delle PMIi"}
{"id": "5209173", "revid": "767487", "url": "https://it.wikipedia.org/wiki?curid=5209173", "title": "De Noorderlingen", "text": "De Noorderlingen \u00e8 un film del 1992 diretto da Alex van Warmerdam."}
{"id": "5209174", "revid": "110157", "url": "https://it.wikipedia.org/wiki?curid=5209174", "title": "Garth Brooks in... The Life of Chris Gaines", "text": "Garth Brooks in... The Life of Chris Gaines \u00e8 un album discografico in studio del cantante country statunitense Garth Brooks, pubblicato nel 1999 a nome Chris Gaines.\nChris Gaines \u00e8 l'alter ego di Brooks e l'album \u00e8 anche conosciuto come Greatest Hits a nome Chris Gaines."}
{"id": "5209176", "revid": "287204", "url": "https://it.wikipedia.org/wiki?curid=5209176", "title": "Attack on Memory", "text": "Attack on Memory \u00e8 il terzo album discografico in studio del gruppo musicale rock statunitense Cloud Nothings, pubblicato nel 2012."}
{"id": "5209177", "revid": "287204", "url": "https://it.wikipedia.org/wiki?curid=5209177", "title": "Here and Nowhere Else", "text": "Here and Nowhere Else \u00e8 il quarto album discografico del gruppo musicale rock statunitense Cloud Nothings, pubblicato nel 2014."}
{"id": "5209186", "revid": "62748", "url": "https://it.wikipedia.org/wiki?curid=5209186", "title": "Principe di Sedan", "text": ""}
{"id": "5209189", "revid": "767487", "url": "https://it.wikipedia.org/wiki?curid=5209189", "title": "Patrick Bauer", "text": "Carriera.\nClub.\nIl 25 luglio 2013 passa al a titolo definitivo per 150.000 euro."}
{"id": "5209190", "revid": "767487", "url": "https://it.wikipedia.org/wiki?curid=5209190", "title": "Reunion Tour", "text": "Reunion Tour \u00e8 il quarto album discografico in studio del gruppo musicale rock canadese The Weakerthans, pubblicato nel 2007."}
{"id": "5209191", "revid": "726373", "url": "https://it.wikipedia.org/wiki?curid=5209191", "title": "Attila, l'unno", "text": "Attila, l'unno \u00e8 una miniserie televisiva del 2001, diretta da Dick Lowry. Il ruolo principale di Attila \u00e8 interpretato da Gerard Butler.\nIn Italia \u00e8 anche conosciuto come Attila - Il cuore e la spada.\nTrama.\nScontro fra due mondi e due uomini che li hanno rappresentati: Attila re degli Unni e il generale romano Flavio Ezio.\nDa un lato Attila, crescendo, conquista le terre di altri popoli a nord, nella Pannonia e oltre. Si sposter\u00e0 anche verso ovest fino alla Gallia.\nA Flavio Ezio viene ridato il titolo di generale supremo per contrastare l'avanzata unna.\nAttila ed Ezio si incontreranno, saranno insieme in una battaglia contro i Visigoti. Quando Attila diventer\u00e0 troppo potente, Ezio sigler\u00e0 un accordo con Teodorico, re dei Visigoti per annientare Attila e il suo esercito.\nLa fine \u00e8 firmata per i due rappresentanti dei popoli d'oriente e d'occidente, ma non da mani di guerrieri."}
{"id": "5209193", "revid": "228587", "url": "https://it.wikipedia.org/wiki?curid=5209193", "title": "Sa'id ibn 'Amr al-Harashi", "text": "Qaysita di Qinnasrin, viene ricordato per la prima volta come collaboratore al seguito del grande generale omayyade Maslama ibn \u02bfAbd al-Malik, inviato nel 720 in Iraq dal fratello Califfo Yazid II per stroncare la rivolta di Yaz\u012bd b. al-Muhallab. &lt;br&gt;\n'Umar ibn Hubayra, nominato al termine delle operazioni governatore dell'Iraq, lo destin\u00f2 a sua volta alla guida del governatorato di Ba\u1e63ra e, poco dopo del Khorasan, in cui egli ag\u00ec tra il 722 e il 723.\nIn veste di W\u0101l\u012b del Khorasan, Sa\u02bf\u012bd b. \u02bfAmr stronc\u00f2 brutalmente la rivolta delle popolazioni sogdiani, sconfiggendoli vicino Samarcanda e conquistando poi l'importante citt\u00e0 di Khujand, ponendo in tal modo di nuovo sotto il controllo omayyade la Transoxiana, con l'eccezione della Valle del Ferghana. \nA lui succedette Muslim b. Sa\u02bf\u012bd al-Kil\u0101b\u012b.\nDopo la sua rimozione, Sa\u02bf\u012bd b. \u02bfAmr torn\u00f2 in Siria. Riapparve nel dicembre del 730,quando fu convocato nella residenza califfale della Rusafa dal Califfo Hish\u0101m b. \u02bfAbd al-Malik, grandemente preoccupato dalla formidabile avanzata delle popolazioni turche dei Cazari, seguita alla loro vittoria nella battaglia di Marj Ardabil. Hish\u0101m gli assegn\u00f2 un numero non particolarmente alto di soldati, cercando di consolarlo affidandogli una lancia che egli affermava essere stata presente nella battaglia di Badr, perch\u00e9 la usasse come propiziatorio vessillo, oltre a 100.000 \"dirham\" d'argento per reclutare uomini nella Jazira. Sebbene fosse costretto ad assegnare il vistoso soldo di 10 dinar aurei per ogni soldato nuovo, il numero di coloro che riusc\u00ec ad arruolare fu modesto, ma con essi riusc\u00ec a riprendere il controllo di Akhlat sul Lago Van. Da qui si diresse verso settentrione, su B\u0259rd\u0259 e a sud per far togliere l'assedio sotto Warthan. Presso Bajarwan, Sa\u02bf\u012bd inflisse una chiara disfatta all'esercito forte di 10.000 uomini del figlio del Khaq\u0101n cazaro nella battaglia di Bajarwan. I Cazari sopravvissuti fuggirono verso nord, con Sa\u02bf\u012bd alle loro calcagna. Malgrado tale successo egli fu per\u00f2 rimosso dal comando ai primi del 731 e persino incarcerato per qualche tempo a Qabala, forse per l'ostilit\u00e0 che provava nei suoi confronti Maslama ibn \u02bfAbd al-Malik, che il fratello Hish\u0101m aveva da poco nominato governatore dell'Armenia e Azerbaigian (identificate col termine Arminiya) e incaricato di assumere il comando per le operazioni contro i Cazari.\nNella primavera del 733, tuttavia, Sa\u02bf\u012bd b. \u02bfAmr fu riabilitato e nominato a sua volta governatore dell'Armenia e dell'Azerbaigian, a seguito del miglioramento della situazione realizzato da Maslama dopo essere tornato alla guida del governatorato (che aveva precedentemente lasciato ad al-Jarr\u0101\u1e25 b. \u02bfAbd All\u0101h al-\u1e24akam\u012b). &lt;br&gt;\nIl quadro miglior\u00f2 stabilmente comunque solo quando la situazione militare fu gestita dal non meno capace generale omayyade Marw\u0101n b. Mu\u1e25ammad b. Marw\u0101n (poi califfo col nome di Marw\u0101n II).\nSa\u02bf\u012bd b. \u02bfAmr fu costretto a rimanere sulla difensiva, probabilmente a causa della debolezza delle sue truppe, esauste dopo il gravoso e duro impegno sostenuto contro i Cazari.\nDiventato cieco, Sa\u02bf\u012bd b. \u02bfAmr fu costretto a lasciare l'incarico, forse ai primi del 735."}
{"id": "5209196", "revid": "1543377", "url": "https://it.wikipedia.org/wiki?curid=5209196", "title": "In buona fede", "text": "In buona fede (\"Shovel Ready\") \u00e8 un romanzo noir e cyberpunk dello scrittore e giornalista statunitense Adam Sternbergh pubblicato nel 2014, ambientato in una distopica New York del futuro.\n\u00c8 previsto un seguito del romanzo ed \u00e8 in corso di produzione un adattamento cinematografico a prodotto dalla Warner Bros.\nIl titolo originale \"Shovel Ready\" (letteralmente \"pronto per la vanga\") \u00e8 un neologismo inglese che sta a indicare la fase di un progetto in cui la manovalanza \u00e8 gi\u00e0 stata reclutata ed \u00e8 pronta per essere impiegata.\nTrama.\nSpademan \u00e8 un sicario senza scrupoli di coscienza; si ritiene un semplice strumento, una pallottola diretta verso l'obiettivo scelto da chi lo ha assoldato. Unica regola di Spademan, il cui vero nome non sar\u00e0 mai rivelato, \u00e8 quella di non accettare contratti che vedano come vittime designate minorenni. L'uomo \u00e8 un ex netturbino e vive in una New York del futuro, sconvolta da disastrosi attentati e preda del degrado. Spademan \u00e8 diventato un killer dopo che sua moglie \u00e8 stata uccisa in un attentato nella metropolitana di New York; la donna \u00e8 morta in una prima esplosione, seguita dallo scoppio di altri tre ordigni l'ultimo dei quali, costituito da una bomba sporca. L'attentato ha contaminato vaste aree e la grande mela non si \u00e8 pi\u00f9 ripresa dai danni; la desolazione della citt\u00e0, straziata dalla delinquenza e da quotidiani attentati, \u00e8 amplificata dall'invenzione di una forma avanzata di realt\u00e0 virtuale, la \"limnosfera\". I pi\u00f9 ricchi passano il loro tempo immersi in un mondo fittizio mentre i loro corpi dormienti sono nutriti con flebo e accuditi da infermieri. Le strade, i negozi e i luoghi di aggregazione si sono svuotati e diventati terra di nessuno e anche Internet \u00e8 stata progressivamente abbandonata, sostituita dall'elitaria rete che supporta lo scambio dei dati per il funzionamento della limnosfera.\nSpademan viene contattato da un famoso e potente predicatore, T. K. Harrow, per trovare e uccidere sua figlia, che si fa chiamare Persephone ma il cui vero nome \u00e8 Grace Chastity. Durante la ricerca il killer scopre che la ragazza \u00e8 incinta. L'uomo quindi, non solo rifiuta l'incarico ma, contrariamente al suo stile di vita, si lascia coinvolgere dalla storia della ragazza, violentata dal padre, ceduta dallo zio a trafficanti di esseri umani, e ricercata da altri assassini prezzolati. L'ex netturbino decide quindi di proteggere la ragazza nascondendola al padre e cercando di salvarla dalle grinfie dello psicopatico Simon Mago, psicopatica guardia del corpo del predicatore. Messa alle strette la ragazza si libera di un altro killer ingaggiato dal padre e fugge facendo perdere le sue tracce.\nT. K. Harrow odia la figlia non accettandone i costumi sessuali molto disinvolti ma, dopo aver saputo della sua gravidanza, non ne desidera pi\u00f9 la morte ma la vuole rintracciare per tenerla sotto custodia. Dopo aver imprigionato Spademan nella limnosfera e averlo fatto picchiare virtualmente, ma non per questo meno dolorosamente, uno stretto collaboratore di Harrow, Mr. Milgram, gli propone un patto: in cambio di Grace Chastity gli consegneranno uno degli attentatori di New York su cui Spademan potr\u00e0 vendicarsi per l'uccisione della moglie. Dopo aver rintracciato la ragazza Spademan viene a sapere da questa che Harrow e soci hanno messo in piedi un agghiacciante progetto: centinaia di fedeli sono stati irretiti con il miraggio del paradiso in terra e resi schiavi nella limnosfera dove i ricchi possono sfogare su di loro i loro sadici istinti. Anche Rachel, una carissima amica d'infanzia di Grace Chastity, era stata vittima del progetto; stremata dalle indicibili torture cui era stata sottoposta, si era suicidata pur di liberarsi per sempre dalla schiavit\u00f9. Spademan finge di accettare il patto con Milgram e di voler riconsegnare la ragazza al padre ma mette in atto un piano per uccidere Harrow, distruggere il mondo virtuale organizzato dal pastore, ed eliminarne tutti i complici. Per attuare il progetto Spademan viene aiutato da un amico, Mark Ray, esperto di limnosfera, introdottosi di nascosto nel mondo virtuale di Harrow per sabotarlo dall'interno e dallo stesso Simon Mago che rivela di essere lui il padre del bambino che Grace Chastity sta aspettando. Spademan uccide T. K. Harrow, Milgram e i suoi complici, libera gli uomini prigionieri nella limnosfera ma non riesce a uccidere Simon Mago che fugge indisturbato."}
{"id": "5209197", "revid": "287204", "url": "https://it.wikipedia.org/wiki?curid=5209197", "title": "San ena oneiro", "text": "San ena oneiro \u00e8 il primo album discografico in studio della cantante cipriota \u012av\u012b Adamou, pubblicato nel 2011.\nL'album \u00e8 stato ripubblicato in tutta Europa dopo la partecipazione dell'artista all'Eurovision Song Contest 2012."}
{"id": "5209201", "revid": "1573940", "url": "https://it.wikipedia.org/wiki?curid=5209201", "title": "Antedonidae", "text": "Gli Antedonidi (Antedonidae ) sono una famiglia di echinodermi crinoidei dell'ordine dei Comatulidi.\nDescrizione.\nSono crinoidi privi di peduncolo, che si ancorano temporaneamente al substrato per mezzo di cirri mobili a forma di artiglio, articolati direttamente alla base del calice. Dal calice si dipartono dieci braccia pennate.\nTassonomia.\nLa famiglia comprende 155 specie, raggruppate in sei sottofamiglie che comprendono i seguenti generi:"}
{"id": "5209202", "revid": "767487", "url": "https://it.wikipedia.org/wiki?curid=5209202", "title": "Love Dump", "text": "Love Dump \u00e8 un singolo del gruppo musicale statunitense Static-X, il secondo estratto dal primo album in studio \"Wisconsin Death Trip\" e pubblicato il 31 ottobre 2000."}
{"id": "5209214", "revid": "69166342", "url": "https://it.wikipedia.org/wiki?curid=5209214", "title": "Universit\u00e0 della California a Santa Barbara", "text": ""}
{"id": "5209216", "revid": "95403102", "url": "https://it.wikipedia.org/wiki?curid=5209216", "title": "Bring Us Together", "text": "Bring Us Together \u00e8 il terzo album discografico in studio del gruppo musicale pop danese The Asteroids Galaxy Tour, pubblicato nel 2014."}
{"id": "5209217", "revid": "599013", "url": "https://it.wikipedia.org/wiki?curid=5209217", "title": "Jelena Pand\u017ei\u0107", "text": "Carriera.\nNel corso della sua carriera ha vinto 10 titoli ITF di singolare e 6 di doppio. Nei tornei del Grande Slam ha ottenuto i suoi migliori risultati raggiungendo il secondo turno nel singolare all'Open di Francia nel 2008.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "5209218", "revid": "1305772", "url": "https://it.wikipedia.org/wiki?curid=5209218", "title": "Pinne (disambigua)", "text": "Pinne pu\u00f2 riferirsi a:"}
{"id": "5209219", "revid": "767487", "url": "https://it.wikipedia.org/wiki?curid=5209219", "title": "Danilo Dias", "text": "Caratteristiche tecniche.\nAla destra, pu\u00f2 giocare sia come prima punta sia come trequartista."}
{"id": "5209220", "revid": "287204", "url": "https://it.wikipedia.org/wiki?curid=5209220", "title": "Jelena Pandzic", "text": ""}
{"id": "5209222", "revid": "767487", "url": "https://it.wikipedia.org/wiki?curid=5209222", "title": "Country, God or the Girl", "text": "Country, God or the Girl \u00e8 il quarto album in studio del rapper somalo-canadese K'naan, pubblicato nel 2012."}
{"id": "5209223", "revid": "767487", "url": "https://it.wikipedia.org/wiki?curid=5209223", "title": "Sanda Mami\u0107", "text": "Carriera.\nA livello juniores ha vinto tre titoli ITF di singolare e uno di doppio. Come professionista ha ottenuto i suoi migliori risultati raggiungendo il secondo turno nel singolare all'Open di Francia nel 2005 e 2008.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5209224", "revid": "767487", "url": "https://it.wikipedia.org/wiki?curid=5209224", "title": "More Beautiful Than Silence", "text": "More Beautiful Than Silence \u00e8 un EP del rapper somalo-canadese K'naan, pubblicato nel 2012."}
{"id": "5209225", "revid": "287204", "url": "https://it.wikipedia.org/wiki?curid=5209225", "title": "Valentin Uriona", "text": ""}
{"id": "5209226", "revid": "287204", "url": "https://it.wikipedia.org/wiki?curid=5209226", "title": "Sanda Mamic", "text": ""}
{"id": "5209227", "revid": "599013", "url": "https://it.wikipedia.org/wiki?curid=5209227", "title": "Jos\u00e9 Mar\u00edn (atleta)", "text": "In carriera vinse un titolo europeo nella 20\u00a0km (1982), una medaglia d'oro in Coppa del Mondo (1985) una medaglia d'argento agli Europei nella 50\u00a0km e una medaglia d'argento (1983) e una di bronzo (1987) ai Mondiali (rispettivamente nella 50\u00a0km e nella 20\u00a0km) e partecip\u00f2 a tre edizioni dei Giochi Olimpici.\nNel corso della sua carriera ha stabilito anche un record mondiale."}
{"id": "5209228", "revid": "767487", "url": "https://it.wikipedia.org/wiki?curid=5209228", "title": "The Dusty Foot on the Road", "text": "The Dusty Foot on the Road \u00e8 un album dal vivo del rapper somalo-canadese K'naan, pubblicato nel 2007."}
{"id": "5209230", "revid": "287204", "url": "https://it.wikipedia.org/wiki?curid=5209230", "title": "Giovanni IV Nesteutes", "text": "Egli fu il primo ad assumere o legalizzare il titolo di \"patriarca ecumenico\", appoggiato dall'imperatore Maurizio, di cui era amico personale, nonostante la contestazione papale.\nSepolto nella chiesa dei Santi Apostoli, \u00e8 considerato come santo dalle Chiese ortodosse ed orientali, che lo festeggiano il 2 settembre.\nBiografia.\nNato nel VI secolo, egli ebbe dapprima, secondo Niceforo Callisto Xanthopoulos, formazione di artigiano nella piccola metallurgia, forse nella monetazione, ma sotto l'influenza di un monaco divenne un severo asceta.\nSotto Giovanni III Scolastico divenne \"sacellarius\", vale a dire responsabile finanziario della cattedrale di Santa Sofia, e uno dei principali diaconi del patriarcato. Era famoso per le sue pratiche ascetiche, tra cui il digiuno che si imponeva, e per la sua carit\u00e0 verso i poveri della citt\u00e0.\nSucceduto ad Eutichio, secondo il monofisita Giovanni di Efeso, come patriarca si mostr\u00f2 un sostenitore della tolleranza verso i cristiani eterodossi: \"Come faccio a perseguitare i cristiani, diceva, che si mostrano irreprensibili nel loro cristianesimo?\" Ma fu invece molto intollerante verso i pagani sospetti: una volta chiese la pena di morte contro un apostata, anche contro il parere dell'imperatore Maurizio, altrettanto tollerante.\nNel 590, secondo Giovanni di Nikiu, egli si oppose alla politica bizantina verso la Persia e di aiuto al pretendente al trono persiano Cosroe II, contro qualsiasi vantaggio si fosse potuto riceverne, perch\u00e9 era accusato di parricidio.\nGli storici latini ricordano soprattutto del personaggio la vertenza che lo oppose al Papato; quando convoc\u00f2 i vescovi d'Oriente facendosi chiamare \"patriarca ecumenico\" per un arbitrato sinodale, concernente un processo contro il patriarca Gregorio I di Antiochia (587-88), che assolto pot\u00e9 tornare alla sua sede episcopale. \nPapa Pelagio II, che annull\u00f2 solennemente gli atti di questo sinodo, gli invi\u00f2 una lettera di protesta. E il suo successore papa Gregorio I diede alla questione la pi\u00f9 grande importanza, adottando pure, in risposta, il titolo di \"Servus servorum Dei\".\nNel 593, Giovanni fu severamente biasimato da quest'ultimo per aver permesso che un presbitero isaurico di nome Anastasio, accusato di eresia, fosse battuto con le corde nella chiesa di Costantinopoli.\nNel 595, la controversia sull'attributo di ecumenico era di nuovo all'ordine del giorno. Papa Gregorio scrisse all'apocrisario Sabiniano vietandogli di parlare con Giovanni. Nel mese di giugno scrisse ai patriarchi di Alessandria e di Antiochia, altrettanto contrariati, sul fatto che Giovanni stesse tentando una parificazione usurpando il titolo di \"vescovo universale\". I rapporti migliorarono col successore Ciriaco, bench\u00e9 lui pure mantenesse ancora ostinatamente il titolo. Nonostante un decreto del 607 dell'Imperatore Foca (successore di Maurizio) avesse riconfermato il primato della Chiesa di Roma, i patriarchi di Costantinopoli non abbandonarono pi\u00f9 il titolo di \"Patriarca Ecumenico\" che aveva causato la contesa con Roma.\nNel caso poi di un presbitero di nome Atanasio, accusato di essere in una certa misura un manicheo, e condannato come tale, Gregorio I cerc\u00f2 di dimostrare che l'accusatore era egli stesso un pelagiano, e che per incuria, ignoranza o colpa di Giovanni IV, il Concilio nestoriano di Efeso era stato effettivamente scambiato per l'omonimo Concilio ortodosso di Efeso.\nI canoni del Nesteut\u00e9s.\nUna sezione importante della legge ortodossa orientale canonica \u00e8 attribuita a Giovanni IV, vale a dire i cosiddetti \"Canoni\" di Giovanni \"il pi\u00f9 veloce\" e il \"Kanonikon\" ad essi connesso. Essi possono essere trovati in entrambe le versioni greche e slave del diritto canonico, in particolare nella collezione di Theodor Balsamon e nel \"Pedalion\" di Nicodemo l'Agiorita. Il bizantinista tedesco Georg Beck ha analizzato i \"canoni\" e ha concluso che probabilmente erano scritti in parte dai seguaci di Basilio il Grande e in parte da Giovanni Crisostomo, mentre il \"Kanonikon\" risale al X secolo.\nQuesti scritti sono interessanti in quanto riflettono in dettaglio sulla \"morale sessuale\" quale generalmente era ritenuta prima di Tommaso d'Aquino. Ad esempio, che la sodomia (arsenokoitia) non era pensata soprattutto in termini dello stesso sesso, ma in termini di rapporto anale. La sodomia tra marito e moglie era punita pi\u00f9 severamente della sodomia tra maschi non sposati (otto anni di esclusione dalla comunione piuttosto che solo quattro). \nLa masturbazione reciproca, a prescindere se tra i membri dello stesso sesso o no, era punita con 80 giorni di esclusione dalla comunione.\nCi\u00f2 dimostra: a) che non solo il sesso extra-coniugale era considerato peccaminoso, ma anche alcune pratiche sessuali all'interno del matrimonio; b) che l'aspetto omosessuale nella sodomia veniva mitigato piuttosto che aggravato.\nOpere.\nIsidoro di Siviglia gli attribuisce solo una lettera, perduta, sul battesimo inviata a san Leandro.\nTuttavia molti scritti gli sono stati poi attribuiti (e pubblicati in Patrologia Graeca vol. LXXXVIII):"}
{"id": "5209232", "revid": "958600", "url": "https://it.wikipedia.org/wiki?curid=5209232", "title": "Baccio Malatesta", "text": "Biografia.\nCresciuto nell'ambiente artistico modenese (il padre Narciso e il nonno Adeodato furono entrambi rinomati pittori), Baccio intraprese fin da giovane la carriera giornalistica.\nAttivo fra Modena e Firenze, collabor\u00f2 come pubblicista a vari giornali letterari fiorentini, come \"Il Fanfani: giornale di filologia, letteratura e scienze\", pubblicato fra il 1881 e il 1883.\nIn questi stessi anni subentr\u00f2 a Enrico Perazzo nella direzione del \"Gazzettino artistico letterario: belle arti, letteratura, esposizioni, teatri\", quindicinale fiorentino che, come recita il sottotitolo, si occupava di attualit\u00e0 culturale, con brevi articoli sui personaggi, sugli eventi, sulle novit\u00e0 del mondo artistico italiano. Il \"Gazzettino\" fu pubblicato dalla Tipografia del Vocabolario prima e dalla Tipografia Passeri e Balli poi, dal 1881 al 1885.\nIn contatto con i letterati suoi contemporanei, Malatesta risulta fra i corrispondenti di Giosu\u00e8 Carducci, di Prospero Viani e Diego Martelli. \nParte del suo carteggio, databile fra il 1878 e il 1920, \u00e8 conservata presso la biblioteca del Museo Galileo. Dalle sue carte emerge in particolare come Malatesta si sia speso negli anni per la celebrazione delle glorie toscane ed emiliane: Ciro Menotti, Lazzaro Spallanzani, Paolo Mantegazza fra gli altri."}
{"id": "5209246", "revid": "1043175", "url": "https://it.wikipedia.org/wiki?curid=5209246", "title": "Hiroyuki Abe", "text": "Carriera.\nNel 2012 fa il suo esordio con il Gamba Osaka, mettendo a segno 2 gol in 18 partite nella massima serie giapponese ed un gol in 2 partite in AFC Champions League. L'anno seguente gioca invece 30 partite nella seconda serie giapponese, contribuendo con 5 gol al ritorno della squadra in massima serie, categoria in cui gioca poi ancora altre 30 partite e segnando 7 reti. Nello stesso anno vincono, oltre alla Coppa Yamazaki Nabisco, anche il campionato dopo aver superato all'ultima partita gli Urawa Reds di un punto.\nStatistiche.\nCronologia presenze in nazionale.\n "}
{"id": "5209247", "revid": "287204", "url": "https://it.wikipedia.org/wiki?curid=5209247", "title": "Palden Lhamo", "text": "Palden Lhamo (\"Gloriosa Dea\" in lingua tibetana) \u00e8 un'entit\u00e0 spirituale del Buddhismo tibetano.\nDescrizione.\nPalden Lhamo \u00e8 un \"Dharmapala\", ossia \u00abProtettore del Dharma\u00bb in sanscrito, nonch\u00e9 l'unico di sesso femminile.\nSecondo il culto assunse davanti al I Dalai Lama il compito di proteggere non solo il Buddhismo, ma lo stesso Tibet, il suo governo e il lignaggio di reincarnazione dei Dalai Lama e dei Panchen Lama. Promise peraltro che ogni qualvolta che vi fosse stato bisogno di un responso divino le acque del lago Lhamo Latso, nei pressi di Lhasa, avrebbero fornito a chiunque le interpellasse immagini e visioni nitide.\nAttualmente, Palden Lhamo \u00e8 l'unico protettore femminile del Dharma del Tibet comune a tutte le sue scuole, ossia Gelug, Nyingmapa, Kagyu e Sakya, ognuna delle quali compie specifici rituali di divinazione, uno in particolare condotto con i dadi. Viene considerata affine a Sarasvati o T\u0101r\u0101.\nIconografia.\nPalden Lhamo, presente in innumerevoli statue e thangke \u00e8 raffigurata in atteggiamento irato mentre attraversa un fiume di sangue, assisa su di un mulo con una sella in pelle umana, attorniata dalle fiamme della saggezza colta nell'atto di bere sangue da un teschio. La sua figura \u00e8 di color blu scuro, ha una faccia con tre occhi, un sole sull'ombelico e la luna sulla corona della testa, e al di sopra di essa vi \u00e8 un ombrello-pavone, tradizionale simbolo di protezione."}
{"id": "5209248", "revid": "2012839", "url": "https://it.wikipedia.org/wiki?curid=5209248", "title": "Are We There", "text": "Are We There \u00e8 il quarto album discografico in studio della cantautrice statunitense Sharon Van Etten, pubblicato nel 2014."}
{"id": "5209250", "revid": "1043175", "url": "https://it.wikipedia.org/wiki?curid=5209250", "title": "K\u014dtar\u014d \u014cmori", "text": "Carriera.\nTra il 2011 ed il 2012 gioca 5 partite nella massima serie giapponese ed una partita in AFC Champions League con il Gamba Osaka, con cui nel 2013 disputa invece 16 partite nella seconda serie giapponese, contribuendo cos\u00ec al ritorno della squadra nella categoria superiore dopo un solo anno. In prima divisione (nel 2014) vince il campionato. Ha deciso la gara della finale della Yamazaki Nabisco fra Gamba Osaka-Sanfrecce Hiroshima, segnando una rete di testa che ha portato lui e i suoi compagni alla vittoria."}
{"id": "5209251", "revid": "1305772", "url": "https://it.wikipedia.org/wiki?curid=5209251", "title": "Tramp", "text": ""}
{"id": "5209252", "revid": "599013", "url": "https://it.wikipedia.org/wiki?curid=5209252", "title": "Sandra Kl\u00f6sel", "text": "Carriera.\nNel corso della sua carriera ha vinto 8 titoli ITF di singolare e 6 di doppio. Nei tornei del Grande Slam ha ottenuto i suoi migliori risultati raggiungendo il terzo turno nel singolare agli US Open nel 1999.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5209253", "revid": "136801", "url": "https://it.wikipedia.org/wiki?curid=5209253", "title": "Sandra Kloesel", "text": ""}
{"id": "5209257", "revid": "115018562", "url": "https://it.wikipedia.org/wiki?curid=5209257", "title": "Tramp (album)", "text": "Tramp \u00e8 il terzo album discografico in studio della cantautrice statunitense Sharon Van Etten, pubblicato nel 2012.\nVi hanno collaborato tra gli altri Aaron Dessner (The National), Thomas Bartlett, Julianna Barwick e Zach Condon."}
{"id": "5209259", "revid": "287204", "url": "https://it.wikipedia.org/wiki?curid=5209259", "title": "Uovo scandinavo", "text": "LUovo scandinavo, noto anche come Uovo Quisling, \u00e8 un uovo di Pasqua gioiello che fu fabbricato a San Pietroburgo tra il 1899 e il 1903 sotto la supervisione di Michael Perkhin, per conto del gioielliere russo Peter Carl Faberg\u00e9 al quale era stato ordinato da uno sconosciuto cliente.\nProprietari.\nL'uovo fu ritrovato nel 1980 in una cassetta di sicurezza a Oslo, tra le propriet\u00e0 di Maria Quisling (1900-1980), la vedova di Vidkun Quisling, collaborazionista fascista durante la Seconda guerra mondiale che, tra il 1918 e il 1919, con il grado di maggiore dell'esercito norvegese, serv\u00ec come addetto militare a Pietrogrado dove probabilmente comper\u00f2 l'uovo.\nNegli anni ottanta Malcolm Forbes acquist\u00f2 l'uovo per la sua collezione.\nIl 4 febbraio 2004 la casa d'aste Sotheby's ha annunciato che, senza passare per una pubblica asta, la \"Forbes Magazine Collection\" era stata acquistata da Viktor Vekselberg per quasi 100 milioni di dollari, in questo modo pi\u00f9 di 180 opere d'arte Faberg\u00e9, incluso l'Uovo scandinavo e nove delle rare uova imperiali, dopo circa ottant'anni sono tornate nel loro paese d'origine dove dal novembre 2013 sono esposte al Museo Faberg\u00e9 di San Pietroburgo.\nDescrizione.\nL'uovo \u00e8 fatto d'oro rosso e verde, smalto rosso fragola, bianco e giallo ed \u00e8 foderato di camoscio.\nIl guscio \u00e8 smaltato di rosso fragola traslucido su fondo ghigliosc\u00e9 ed \u00e8 diviso in due da una banda d'oro rosso decorata con una fascia di foglie di alloro d'oro verde cesellato.\nL'uovo si apre rivelando l'interno smaltato di bianco a rappresentare l'albume ed un tuorlo di smalto giallo opaco.\nSorpresa.\nIl tuorlo \u00e8 incernierato e al suo interno, in uno scomparto rivestito di pelle scamosciata, \u00e8 celata una piccola gallina d'oro naturalisticamente smaltata nei toni del marrone con tocchi di bianco e grigio, gli occhi sono diamanti taglio rosetta.\nQuando il becco viene sollevato la gallina si apre in senso orizzontale, la cerniera \u00e8 nascosta nelle penne della coda.\nIspirazione.\nFaberg\u00e9 ha creato varie uova con gallina, d'ispirazione naturalistica, simili all'Uovo scandinavo.\nAd esempio l'Uovo con gallina per Kelch, anch'esso realizzato da Michael Perkhin tra il 1899 e il 1903, si differenzia solo perch\u00e9 \u00e8 disposto su un fianco ed \u00e8 impreziosito da diamanti, per il resto le due uova sono praticamente identiche: guscio in smalto rosso su fondo ghigliosc\u00e9, albume di smalto bianco opaco, tuorlo di smalto giallo opaco e le galline variopinte con gli occhi realizzati con un diamante taglio rosetta.\nAltre uova di Pasqua analoghe includono l'Uovo con gallina del 1885, il primo della serie imperiale e l'Uovo di lapislazzuli che, nel tuorlo, contiene una corona imperiale in miniatura di platino e diamanti con all'interno un pendente di rubino, \u00e8 privo di marchi e si trova al Cleveland Museum of Art."}
{"id": "5209263", "revid": "965985", "url": "https://it.wikipedia.org/wiki?curid=5209263", "title": "Epic (Sharon Van Etten)", "text": "Epic \u00e8 il secondo album discografico in studio della cantautrice statunitense Sharon Van Etten, pubblicato nel 2010."}
{"id": "5209266", "revid": "538762", "url": "https://it.wikipedia.org/wiki?curid=5209266", "title": "Violette Huck", "text": "Carriera.\nNel corso della sua carriera ha vinto un titolo ITF di singolare e uno di doppio. Nei tornei del Grande Slam ha ottenuto i suoi migliori risultati raggiungendo il secondo turno nel doppio all'Open di Francia nel 2008.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5209267", "revid": "767487", "url": "https://it.wikipedia.org/wiki?curid=5209267", "title": "Because I Was in Love", "text": "Because I Was in Love \u00e8 il primo album discografico in studio della cantautrice statunitense Sharon Van Etten, pubblicato nel 2009."}
{"id": "5209270", "revid": "599013", "url": "https://it.wikipedia.org/wiki?curid=5209270", "title": "Cattedrale di Nostra Signora dei Miracoli (Caacup\u00e9)", "text": "La cattedrale Nostra Signora dei Miracoli o anche cattedrale dell'Immacolata Concezione di Maria (in spagnolo: \"Catedral Nuestra Senora de los Milagros\") \u00e8 la cattedrale cattolica di Caacup\u00e9, in Paraguay, ed \u00e8 sede della diocesi di Caacup\u00e9.\nStoria.\nIl santuario della Vergine di Caacup\u00e9 \u00e8 una basilica cattolica del Paraguay, inaugurata l'8 dicembre del 1765 e divenuta un luogo di pellegrinaggio.\nIl nome \"Caacup\u00e9\" deriva dalla parola Guarani \"Kupe ka'a\", che significa \"dietro l'erba\" o \"dietro la foresta di erba\". Caacup\u00e9 \u00e8 considerata la capitale spirituale del Paraguay, perch\u00e9 questo santuario \u00e8 il pi\u00f9 grande del paese. Secondo la tradizione, l'origine della basilica risale alla vicenda di un indio convertito al cristianesimo, di nome Jos\u00e9, salvatosi miracolosamente verso il 1600 da un'aggressione da parte di indios pagani, dopo aver invocato la Vergine Maria."}
{"id": "5209272", "revid": "228587", "url": "https://it.wikipedia.org/wiki?curid=5209272", "title": "Epic (R. Kelly)", "text": "Epic \u00e8 un album discografico di raccolta del cantante statunitense R. Kelly, pubblicato nel 2010."}
{"id": "5209273", "revid": "599013", "url": "https://it.wikipedia.org/wiki?curid=5209273", "title": "Youlia Fedossova", "text": "Carriera.\nA livello juniores ha vinto 4 titoli ITF di doppio. Nei tornei del Grande Slam ha ottenuto i suoi migliori risultati raggiungendo il secondo turno nel singolare all'Australian Open nel 2007 e agli US Open nel 2006.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5209274", "revid": "1573940", "url": "https://it.wikipedia.org/wiki?curid=5209274", "title": "Antedon", "text": "Antedon \u00e8 un genere di echinodermi crinoidei della famiglia Antedonidae.\nDescrizione.\nSono crinoidi privi di peduncolo, che si ancorano temporaneamente al substrato per mezzo di cirri mobili a forma di artiglio, articolati direttamente alla base del calice. Dal calice si dipartono dieci braccia pennate.\nTassonomia.\nIl genere comprende le seguenti specie:"}
{"id": "5209286", "revid": "287204", "url": "https://it.wikipedia.org/wiki?curid=5209286", "title": "Emile Ouzou", "text": ""}
{"id": "5209287", "revid": "287204", "url": "https://it.wikipedia.org/wiki?curid=5209287", "title": "Sandra Klosel", "text": ""}
{"id": "5209295", "revid": "11959", "url": "https://it.wikipedia.org/wiki?curid=5209295", "title": "Khaqan", "text": ""}
{"id": "5209296", "revid": "1059402", "url": "https://it.wikipedia.org/wiki?curid=5209296", "title": "Cospirazione di Cinq-Mars", "text": "La cospirazione di Cinq-Mars, dal nome del suo promotore, fu una cospirazione che ebbe luogo nel 1642 in Francia, contro il cardinale di Richelieu, primo ministro di Luigi XIII, e indirettamente contro il re che sosteneva il suo ministro.\nDiretta da Enrico di Cinq-Mars, venne smascherata e i cospiratori inviati all'esilio. Fu l'ultima cospirazione contro Richelieu, che mor\u00ec alla fine dell'anno.\nStoria della cospirazione.\nOrigini.\nIl ministero del cardinale Richelieu diede luogo a una lotta tra i signori feudali, favorevoli ad un governo centrale debole e la politica del cardinale diretta alla creazione finale di una monarchia forte. Molte cospirazioni, guidate dalla nobilt\u00e0, vennero ordite contro il ministro, come gli inizi della giornata degl'ingannati o la cospirazione di Chalais. Il fatto che il cardinale era a capo di una guerra contro la Spagna assicur\u00f2 anche l'ostilit\u00e0 della regina Anna d'Austria d'origine spagnola.\nPer garantirsi il mantenimento dei favori del re, Richelieu cerc\u00f2 di indebolire l'influenza di Marie de Hautefort, amica della regina, su Luigi XIII. Favor\u00ec pertanto l'introduzione presso il re di Enrico di Cinq-Mars, figlio di un intimo amico del cardinale, nel 1639. Il giovane divenne rapidamente il preferito del re e nominato \"gran maestro del guardaroba\", \"primo scudiero\" e \"gran scudiero di Francia\". Ma questa ricchezza improvvisa aument\u00f2 la sua arroganza e le sue funzioni al servizio del re cominciarono a pesargli rapidamente.\nQuando cerc\u00f2 di ottenere un ducato, al fine di garantire l'alleanza con Maria Luisa di Gonzaga-Nevers, principessa di Mantova, ben al di sopra del suo rango, Richelieu e il re si opposero al suo desiderio. A seguito di tale rifiuto, Cinq-Mars svilupp\u00f2 un forte rancore contro il cardinale.\nLa cospirazione si svilupp\u00f2 in piena guerra dei trent'anni, guerra in cui le alleanze francesi erano favorevoli alla Svezia e ai principi tedeschi.\nSvolgimento.\nCinq-Mars si accord\u00f2 con Fran\u00e7ois Auguste de Thou, consigliere al Parlamento e amico del Marchese, entrambi nemici del cardinale, dopo aver mantenuto una corrispondenza con la duchessa Marie de Rohan-Montbazon. Si unirono anche il marchese Fontrailles e soprattutto Gastone d'Orl\u00e9ans, fratello del re presente in tutte le cospirazioni contro Richelieu. Anche la regina Anna d'Austria e la duchessa di Chevreuse furono probabilmente coinvolte oltre al principe di Sedan, che aveva partecipato, l'anno precedente, alla battaglia della Marf\u00e9e.\nIl marchese prese dei contatti con la Spagna, allo scopo di ottenere una forza armata per supportare la cospirazione. Un trattato firmato con Filippo IV di Spagna, in guerra contro la Francia dal 1635, prevedeva la restituzione al suo paese di tutte le piazzeforti conquistate, in cambio della somma di 400 000 scudi. Inoltre Gastone s'impegnava a firmare una pace con la Spagna promettendo di abbandonare l'alleanza con la Svezia e i principi tedeschi. Gli spagnoli approntarono un'armata di 12 000 fanti e 5 000 cavalieri, nella regione di Sedan, per intervenire a fianco dei congiurati. Il principe di Sedan avrebbe dovuto facilitare l'ingresso in Francia di questo esercito. Fontrailles firm\u00f2 il trattato per conto di Gastone e Gaspar de Guzm\u00e1n per la Spagna.\nIl 17 febbraio 1642, mentre la Corte sostava a Lione i cospiratori decisero di arrestare Richelieu, come ultima risorsa per ucciderlo. Ma egli apparve prima di Cinq-Mars con il suo capitano delle guardie; il Marchese intimidito abbandon\u00f2 i cospiratori.\nUna corrispondenza segreta del marchese, comprendente una copia del trattato con la Spagna, venne intercettata dalla polizia di Richelieu; egli si arrese ad Arles l'11 giugno. La cospirazione fall\u00ec mentre de Thou e Cinq-Mars vennero arrestati a Narbonne il 13 giugno.\nSorte dei congiurati.\nTraditi nella loro fiducia, Luigi XIII e Richelieu fecero giustiziare Cinq-Mars e De Thou a Lione che vennero condannati a morte per il reato di lesa maest\u00e0 e decapitati il 12 settembre 1642 sulla piazza dei Terreaux. La madre di Enrico di Cinq-Mars, la marescialla Effiat, venne esiliata in Touraine, suo fratello privato delle rendite di abate e il castello di famiglia raso al suolo \"per somma infamia\".\nGastone d'Orl\u00e9ans rimase fuori causa, ma il Parlamento di Parigi lo priv\u00f2 dei suoi diritti di reggenza.\nIl principe di Sedan, arrestato mentre era al comando dell'armata in Italia, era prossimo ad essere anch'egli decapitato anche tenuto conto della recidivit\u00e0 dopo la battaglia della Marf\u00e9e, ma l'intervento di sua moglie, \u00c9l\u00e9onore de Bergh, indusse il re a temporeggiare: il principe dovette cedere, con il trattato del 15 septembre 1642, il principato di Sedan e Raucourt.\nIl 4 dicembre 1642 mor\u00ec Richelieu ma Luigi XIII continu\u00f2 a seguire la politica del Cardinale nominando al suo posto il cardinale Mazzarino, uno dei protetti del precedente ministro."}
{"id": "5209298", "revid": "122990455", "url": "https://it.wikipedia.org/wiki?curid=5209298", "title": "Revue arch\u00e9ologique", "text": "La Revue arch\u00e9ologique \u00e8 una rivista accademica francese dedicata all'archeologia. \n\u00c8 stata fondata nel 1844 e dal 1938 \u00e8 pubblicata a Parigi da Presses universitaires de France (PUF) ed resa disponibile su internet sul portale web Cairn.info, dove sono liberamente accessibili a tutti i testi pubblicati a cinque anni dalla pubblicazione cartacea. \n\u00c8 sostenuta dal Centre national de la recherche scientifique e sovvenzionata dal Centre national du livre.\nGli attuali direttori sono Marie-Christine Hellmann e Pierre Gros.\nStoria.\nLa rivista fu fondata a Parigi nel 1844 con il sottotitolo completo di \"Recueil de documents et de m\u00e9moires relatifs \u00e0 l'\u00e9tude des monuments et \u00e0 la philologie de l'Antiquit\u00e9 et du Moyen \u00c2ge\". Il sottotitolo fu modificato nel 1847 per includere inoltre la numismatica (\"Recueil de documents et de m\u00e9moires relatifs \u00e0 l'\u00e9tude des monuments, \u00e0 la numismatique et \u00e0 la philologie de l'Antiquit\u00e9 et du Moyen-\u00e2ge\").\nLa rivista \u00e8 stata mensile nel 1844-1882, bimestrale nel 1883-1934, trimestrale nel 1934-1965, con ogni volume costituito da pi\u00f9 fascicoli poi riuniti con unica numerazione delle pagine. Dal 1966 \u00e8 semestrale e pubblicata in due volumi annuali.\nLa numerazione della rivista \u00e8 suddivisa in serie:\nTra il 1888 e il 1961 comprendeva una parte relativa all'epigrafia, la \"Revue des publications \u00e9pigraphiques relatives \u00e0 l'antiquit\u00e9 romaine\", apparsa anche separatamente e riportata anche nella rivista \"L'Ann\u00e9e \u00e9pigraphique\". Dal 1967 comprende il \"Bulletin de la Soci\u00e9t\u00e9 fran\u00e7aise d'arch\u00e9ologie classique\".\nCaratteristiche.\nLa rivista si occupa prevalentemente di archeologia classica e inizialmente era concentrata in particolare sulle ricerche in territorio francese, ma si \u00e8 in seguito allargata anche ad altri periodi e regioni del mondo antico. Tratta la ricerca archeologica sotto tutti i suoi aspetti.\nLa redazione \u00e8 costituita da un comitato scientifico internazionale di dodici specialisti di diversa provenienza (Gran Bretagna, Germania, Spagna, Grecia, Italia e Russia) e da un comitato di lettura permanente, che si riunisce due volte l'anno. La rivista non rappresenta alcuna scuola o istituzione o associazione ed \u00e8 totalmente indipendente.\nOspita articoli scientifici, soprattutto in francese, ma anche in inglese, in tedesco, in spagnolo e in italiano da studiosi di diversa provenienza.\nComprende illustrazioni a colori ed ospita resoconti bibliografici (\"comptes rendus bibliographiques\" e \"chroniques bibliographiques\", tra cui quelle sui vetri greci e romani e sull'architettura del mondo greco."}
{"id": "5209299", "revid": "106908", "url": "https://it.wikipedia.org/wiki?curid=5209299", "title": "Burial (Burial)", "text": "Burial \u00e8 il primo eponimo album discografico del musicista dubstep Burial. L'album \u00e8 uscito nel 2006."}
{"id": "5209300", "revid": "2056951", "url": "https://it.wikipedia.org/wiki?curid=5209300", "title": "Spesa corrente", "text": "La spesa corrente, nel bilancio dello Stato, \u00e8 la componente spesa pubblica costituita da:\nLa spesa corrente al netto della spesa per interessi \u00e8 denominata spesa corrente primaria.\nLa spesa corrente e la spesa in conto capitale costituiscono le due categorie in cui si articola la spesa pubblica. Compongono la spesa in conto capitale le spese per gli investimenti fissi lordi e per i contributi agli investimenti."}
{"id": "5209302", "revid": "154893", "url": "https://it.wikipedia.org/wiki?curid=5209302", "title": "Alcatraz di Milano", "text": ""}
{"id": "5209307", "revid": "484362", "url": "https://it.wikipedia.org/wiki?curid=5209307", "title": "Emisfero Boreale", "text": ""}
{"id": "5209309", "revid": "484362", "url": "https://it.wikipedia.org/wiki?curid=5209309", "title": "Emisfero Nord", "text": ""}
{"id": "5209310", "revid": "22475", "url": "https://it.wikipedia.org/wiki?curid=5209310", "title": "Roger de Lessert", "text": "Biografia.\nSi laure\u00f2 nel 1904 all'Universit\u00e0 di Ginevra con una tesi in zoologia sulla fauna aracnologica dei dintorni di Ginevra, suggeritagli dal suo maestro e mentore Emile Yung.\nL'impegno profuso nella realizzazione della tesi port\u00f2 Lessert alla scoperta di 60 nuove specie. Appassionatosi al campo aracnologico, fino al 1910 gir\u00f2 in lungo e in largo la Svizzera dedicandosi alla raccolta e classificazione dei ragni.\nNel 1908 venne assunto al museo di Ginevra fra i collaboratori alle collezioni di artropodi e contribu\u00ec ad incrementarle nel tempo con il reperimento di migliaia di esemplari. Nel 1913 divenne membro della Commissione del Museo di Ginevra e mantenne questa carica fino al 1944. Per 11 anni \u00e8 stato fra i redattori della rivista \"Revue suisse de zoologie\".\nNel periodo fra il 1913 ed il 1922 partecip\u00f2 ad alcune spedizioni in Africa centrale, con precisione nelle zone del Kilimangiaro, del M\u00e9rou e del Massai. Da ci\u00f2 scatur\u00ec un corposo lavoro in sei parti che arricch\u00ec di molto la conoscenza dell'aracnofauna di quelle zone permettendogli di scoprire e descrivere numerose specie mai studiate prima.\nOpere e pubblicazioni.\nDi seguito l'elenco delle principali opere aracnologiche:"}
{"id": "5209314", "revid": "767487", "url": "https://it.wikipedia.org/wiki?curid=5209314", "title": "TiVulandia successi n. 2", "text": "TiVulandia successi n. 2 \u00e8 un album raccolta di sigle di programmi per bambini in onda sulle reti RAI e sui circuiti locali, pubblicato su vinile nel 1982 e su CD nel 1994 e nel 2000.\nTracce.\nLato A\nLato B\nInterpreti.\nCori:\nPaola Orlandi, I Piccoli Cantori di Milano diretti da Laura Marcora, I Piccoli Cantori di Nini Comolli.\nAutori: Riccardo Zara, Lucio Macchiarella, Argante, Mitzi Amoroso, Franca Evangelisti, Franco Micalizzi, Franco Migliacci, Cesare De Natale, Guido &amp; Maurizio De Angelis, Fratelli Balestra, Ugo Caldari, Vito Kappa, Mario Goldsand, Stefano Jurgens, Baracuda."}
{"id": "5209322", "revid": "305524", "url": "https://it.wikipedia.org/wiki?curid=5209322", "title": "Fu\u00dfball-Bundesliga", "text": ""}
{"id": "5209332", "revid": "729019", "url": "https://it.wikipedia.org/wiki?curid=5209332", "title": "Isola Hat (Isole Sverdrup)", "text": "L'isola Hat si trova nella regione di Qikiqtaaluk, nel territorio canadese del Nunavut. Situato nell'arcipelago artico canadese, fa parte del gruppo delle isole Regina Elisabetta, fra le Isole Sverdrup.\n\u00c8 circondata dal canale Eureka, alla confluenza della baia Fjord, ad est della penisola Raanes dell'isola di Ellesmere e 19,6 km ad ovest dell'isola Stor."}
{"id": "5209336", "revid": "1498232", "url": "https://it.wikipedia.org/wiki?curid=5209336", "title": "Smart Forfour (W454)", "text": "La sigla W454 identifica la prima generazione della Smart Forfour, una berlina compatta di segmento B, a due volumi, realizzata da Mercedes-Benz e prodotta dal gruppo Daimler con marchio Smart dal 2004 al 2006.\nContesto e caratteristiche.\nProgettata quasi contemporaneamente alla Roadster (a partire dal 2001 ma uscita sul mercato nel 2004), la Forfour \u00e8 un'automobile a cinque porte e quattro posti, posta al momento della sua presentazione nel settore delle utilitarie; lunga 3,75 metri, ha motore e trazione anteriori e varie connotazioni stilistiche volte a ricordare la pi\u00f9 piccola Smart Fortwo. Lo stile dell'anteriore, con i doppi fari poliellissoidali e le due prese d'aria sul cofano, ma anche la cellula di sicurezza \"Tridion\" che dona all'auto una colorazione bicolore, richiamano anch'esse la due porte tedesca. Proprio la presenza della cellula Tridion \u00e8 stato un aspetto fortemente voluto in fase di progettazione, sia per gli ovvi fattori di sicurezza, sia proprio per il fatto che avrebbe portato ad avere una vettura bicolore come la \"Fortwo\", fatto che avrebbe creato \"family feeling\" tra le due vetture della casa tedesca. I pannelli della carrozzeria sono in polipropilene come nella due posti. Anche la coda, con i suoi caratteristici gruppi ottici a tre elementi circolari, ricordava da vicino la \"Fortwo\".\nL'abitacolo era dotato di una strumentazione secondaria che sporge dalla zona centrale della parte superiore della plancia. Questa parte della plancia era poi rivestita nello stesso tessuto e negli stessi colori della selleria. Grande attenzione \u00e8 stata posta per\u00f2 anche all'ergonomia, ed allora ecco che la \"Forfour\" disponeva di vani portaoggetti, come per esempio quello sistemato nella parte destra della plancia, di fronte al passeggero anteriore. Inoltre, gli schienali dei sedili anteriori potevano essere ripiegati sulla seduta dei sedili stessi diventando due tavolini. Il divano posteriore era omologato di serie per soli due posti (da qui la denominazione \"Forfour\"), ma a richiesta si poteva avere un quinto posto con un supplemento di prezzo.\nTecnicamente, la \"Forfour\" era direttamente imparentata con la Mitsubishi Colt, giunta a quel punto alla sesta generazione e con la quale condivideva circa il 60% della componentistica. La casa giapponese era all'epoca nell'orbita della DaimlerChrysler, per cui la \"Smart\", sotto il controllo diretto di Mercedes-Benz, per poter realizzare una vettura di segmento B abbattendo i costi, era costretta ad avvalersi del know-how tecnologico di una casa che, come appunto la Mitsubishi, vantava gi\u00e0 una vettura nel settore delle compatte. Di provenienza \"Colt\" erano quindi il pianale, l'avantreno di tipo MacPherson ed il retrotreno ad assale torcente, mentre l'impianto frenante era a quattro dischi, dei quali quelli anteriori erano autoventilanti, contrariamente alla \"Colt\" che invece prevedeva tamburi al retrotreno. Questo aspetto testimonia la volont\u00e0 della casa tedesca di costruire una vettura dalle caratteristiche \"premium\".\nAl suo debutto commerciale, avvenuto nel gennaio 2004, la \"Forfour\" era disponibile in tre motorizzazioni a benzina, tutte di origine Mitsubishi:\nIl cambio fornito di serie era manuale a 5 marce, ma a richiesta si poteva avere l'automatico sequenziale a 6 rapporti anche con le levette al volante, che era una versione riveduta ed ottimizzata del cambio gi\u00e0 montato sulla \"Fortwo\".\nAllestimenti.\nAl debutto erano disponibili 3 livelli di allestimento per la Forfour:\n\u00c8 inoltre di serie su tutte le versioni (esclusa la \"Pure 1.1\") l'ESP con sistema elettronico di ottimizzazione della frenata Brake Assyst. Sia questo dispositivo che la stessa presenza dei quattro dischi freno erano all'epoca abbastanza inusuali nel segmento B. Per quanto riguarda la sicurezza automobilistica, la \"Forfour\" \u00e8 stata sottoposta al crash test dell'EuroNCAP nel 2005 raggiungendo l'ottimo punteggio di 4 stelle grazie alla sua cella Tridion.\nEvoluzione.\nPoco dopo il suo lancio, la gamma della \"Forfour\" si ampli\u00f2 con l'arrivo della versione diesel, spinta da un 1.5 turbodiesel common rail, questa volta di origine Mercedes-Benz, e proposto in due livelli di potenza massima, 68 e 95 CV. Qualche mese dopo, a settembre, venne introdotta per un periodo di alcuni mesi la \"Forfour 1.5 Sportstyle\", il cui 1.5 venne portato da 109 a 122 CV. Questa versione, che montava il kit estetico Brabus, serv\u00ec per sondare tra il pubblico l\u2019accoglienza di una versione sportiva della nuova 5 porte Smart, in uscita nell\u2019anno a venire. Tuttavia l\u2019annuncio della top di gamma per fine 2005, fatto insieme all\u2019uscita della \"Sportstyle,\" port\u00f2 il pubblico a preferire l\u2019attesa della pi\u00f9 cattiva top di gamma e di questa sportiva \u201cintermedia\u201d poche furono le richieste.\nNel febbraio dell'anno seguente, la gamma benefici\u00f2 di un lievissimo aggiornamento, con dotazioni di serie aumentate quali cerchi in lega dal nuovo design sia per \"Pulse\" sia per \"Passion\", e di serie solo per \"Passion\" il volante multifunzione con computer di bordo e autoradio con lettore cd con sound system (sei altoparlanti con subwoofer attivo), tastiera numerica e comandi telefono. Per l'occasione, furono introdotti due nuovi modelli agli estremi opposti della gamma: in basso la \"Forfour 1.0\", equipaggiata con una versione depotenziata del tricilindrico \"M134\" di origine Mitsubishi, versione che in questo caso erogava una potenza massima di 64 CV; al top di gamma and\u00f2 a posizionarsi la \"1.5 Brabus\", spinta da un nuovo motore Mitsubishi, noto con la sigla 4G15, ma che Mercedes-Benz indicava con la sigla interna \"M122\". Si trattava di un'altra unit\u00e0 da 1.5 litri con architettura a 4 cilindri in linea, stavolta sovralimentata mediante turbocompressore ed in grado di erogare una potenza massima di 177 CV. La Brabus era disponibile solo in colore Silver o Black, ed era l'unica versione monocolore dato che, sulle altre, la carrozzeria poteva essere di diverso colore rispetto alla Tridion. \nBrabus SBr.\nNel 2006 venne presentata al salone di Ginevra una versione ancora pi\u00f9 sportiva della versione Brabus, passando da 177 CV a 210 CV di potenza massima e con una coppia massima di 250 Nm, denominata \"Brabus SBr\". Ci\u00f2 permise di diminuire sensibilmente lo scatto da 0-100, ottenuto solo in 6,4 secondi, e di raggiungere una velocit\u00e0 di punta di quasi 230\u00a0km/h. Tuttavia la Brabus SBr non verr\u00e0 mai messa in vendita, per via della dismissione della gamma W454 pochi mesi dopo.\nFine produzione.\nNonostante una dotazione di serie molto ricca e inusuale per un'utilitaria (offriva addirittura versioni con impianto DVD e monitor nei poggiatesta anteriori, come sulle auto di lusso) e una strategia commerciale molto aggressiva, l'auto non ottenne il successo sperato di vendite, a causa del prezzo superiore rispetto alle sue dirette concorrenti. Venduta in poche decine di migliaia di esemplari venne ritirata nel giugno 2006, vale a dire a soli due anni e mezzo dalla messa in vendita.\nIl suo ritiro dal commercio ha portato ad una controversia tra la Mercedes e la Mitsubishi, poich\u00e9, uscita dalla produzione la Forfour, Mitsubishi sarebbe stato l'unico produttore a costruire le parti della Colt, portando cos\u00ec un aumento dei costi di produzione per la casa nipponica.\nMercedes pag\u00f2 quindi una penale a Mitsubishi e, per tentare una riappacificazione con il produttore giapponese, utilizz\u00f2 motori Mitsubishi per la Fortwo W451."}
{"id": "5209339", "revid": "92723", "url": "https://it.wikipedia.org/wiki?curid=5209339", "title": "Canale Eureka", "text": "Il canale Eureka \u00e8 una via d'acqua naturale nell'oceano Artico, nella regione di Qikiqtaaluk, Nunavut, Canada.\nSepara l'isola di Axel Heiberg dall'isola di Ellesmere. Nel canale si trova l'isola Stor e l'isola Hat e vi si affaccia il centro di ricerca Eureka."}
{"id": "5209342", "revid": "1494169", "url": "https://it.wikipedia.org/wiki?curid=5209342", "title": "Ordine dell'Amicizia (Gabon)", "text": "L'Ordine dell'Amicizia \u00e8 un ordine cavalleresco del Gabon.\nStoria.\nL'ordine \u00e8 stato soppresso nel 1971 e sostituito dall'Ordine nazionale al merito.\nClassi.\nL'Ordine disponeva delle seguenti classi di benemerenza:"}
{"id": "5209343", "revid": "15756", "url": "https://it.wikipedia.org/wiki?curid=5209343", "title": "Malattia di Keshan", "text": "La malattia di Keshan \u00e8 una rara forma di cardiomiopatia che colpisce prevalentemente donne e bambini e causata soprattutto dalla mancanza cronica di selenio nella dieta. \u00c8 stata descritta per la prima volta in Cina.\nLa forma acuta \u00e8 caratterizzata dall'insorgenza di scompenso cardiaco.\n\u00c8 in realt\u00e0 possibile che la sola mancanza di selenio non sia l'unico fattore scatenante la malattia, \u00e8 stato infatti ipotizzato anche che la malattia sia evocata da infezioni virali e da deficienze nutrizionali di altri nutrienti e micronutrienti.\n\u00c8 dovuta anche a forte emotivit\u00e0, stress."}
{"id": "5209345", "revid": "916580", "url": "https://it.wikipedia.org/wiki?curid=5209345", "title": "Aplysia nexa", "text": ""}
{"id": "5209346", "revid": "916580", "url": "https://it.wikipedia.org/wiki?curid=5209346", "title": "Aplysia varians", "text": ""}
{"id": "5209347", "revid": "1494169", "url": "https://it.wikipedia.org/wiki?curid=5209347", "title": "Clingan", "text": ""}
{"id": "5209348", "revid": "916580", "url": "https://it.wikipedia.org/wiki?curid=5209348", "title": "Aplysia unicolor", "text": ""}
{"id": "5209349", "revid": "916580", "url": "https://it.wikipedia.org/wiki?curid=5209349", "title": "Aplysia stellata", "text": ""}
{"id": "5209350", "revid": "916580", "url": "https://it.wikipedia.org/wiki?curid=5209350", "title": "Aplysia rosea", "text": ""}
{"id": "5209351", "revid": "110157", "url": "https://it.wikipedia.org/wiki?curid=5209351", "title": "Ordine al Merito dell'Educazione Nazionale (Gabon)", "text": "L'Ordine al Merito dell'Educazione Nazionale \u00e8 un ordine cavalleresco del Gabon.\nClassi.\nL'Ordine dispone delle seguenti classi di benemerenza:"}
{"id": "5209352", "revid": "767487", "url": "https://it.wikipedia.org/wiki?curid=5209352", "title": "Dorota Nvotov\u00e1", "text": ""}
{"id": "5209355", "revid": "287204", "url": "https://it.wikipedia.org/wiki?curid=5209355", "title": "The Healing of Harms", "text": "The Healing of Harms \u00e8 il secondo album discografico in studio (il primo pubblicato in maniera non indipendente) del gruppo christian rock statunitense Fireflight, pubblicato nel 2006."}
{"id": "5209356", "revid": "1793900", "url": "https://it.wikipedia.org/wiki?curid=5209356", "title": "Canale Tay", "text": "Il canale Tay \u00e8 una via d'acqua naturale nell'oceano Artico, nella regione di Qikiqtaaluk, Nunavut, Canada.\nSi trova alla punta settentrionale dell'isola di Baffin, a sud del canale Oliver. Si apre nel canale Eclipse e il centro abitato pi\u00f9 vicino \u00e8 quello di Pond Inlet."}
{"id": "5209358", "revid": "344646", "url": "https://it.wikipedia.org/wiki?curid=5209358", "title": "Cristianesimo in Mongolia", "text": "Il cristianesimo in Mongolia \u00e8 una religione minoritaria, praticata da circa il 2,1% della popolazione. Dopo la fine del regime comunista nel 1992, il clima di maggiore libert\u00e0 religiosa ha reso possibile l'azione di missionari di varie denominazioni cristiane, conducendo ad un notevole aumento del numero dei fedeli cristiani nel paese asiatico. La presenza cristiana in Mongolia non \u00e8 peraltro un fenomeno riconducibile solamente all'epoca attuale: il cristianesimo, nella sua versione nestoriana, giunse in Asia centrale, Mongolia e Cina gi\u00e0 nel VII secolo ed ebbe una significativa influenza tra i mongoli nel corso del medioevo.\nStatistiche.\nLe statistiche sull'esatto numero dei cristiani in Mongolia variano. Il censimento nazionale del 2010 contava 41.117 cristiani (dai quindici anni in su). Secondo alcune statistiche, al 2014 i cristiani dovrebbero essere 62.918, pari al 2,1% della popolazione. Il balzo in avanti rispetto al periodo comunista \u00e8 comunque notevole, dato che secondo il gruppo missionario \"Barnabas Fund\" nel 1989 i cristiani mongoli erano appena quattro. Le denominazioni cristiane maggiormente rappresentate afferiscono al protestantesimo, che pu\u00f2 contare circa 35.000 seguaci. Sono presenti poi circa 8.000 mormoni. La Chiesa cattolica, che gi\u00e0 nel medioevo organizz\u00f2 missioni presso mongoli e cinesi, conta meno di 1.000 fedeli. Un numero simile aderisce alla Chiesa ortodossa.\nL'antica presenza nestoriana.\nIl credo della Chiesa d'Oriente, separatasi dalle altre comunit\u00e0 cristiane nel V secolo e aderente alla dottrina cristologica nestoriana, giunse tra le trib\u00f9 mongole attorno al VII secolo. Nei secoli seguenti questa forma di cristianesimo conobbe una notevole espansione nell'Asia centrale. Molte trib\u00f9 di origine mongola, come i kherejdi, i naiman, i merkit, gli ongud abbracciarono questa fede. Il nestorianesimo si diffuse anche tra gli uiguri e i kitai.\nLe trib\u00f9 dei kherejdi e dei naiman si convertirono al cristianesimo nestoriano tra il X e l'XI secolo. Un resoconto della conversione dei kherejdi fu scritto nel XIII secolo da Barebreo, vescovo della Chiesa ortodossa siriaca, che document\u00f2 una lettera del 1009, scritta dal vescovo Abdisho di Merv e indirizzata al patriarca della Chiesa d'Oriente Yohannan VI, con la quale il religioso annunciava la conversione della trib\u00f9 alla fede cristiana. \nSecondo Barebreo, all'inizio dell'XI secolo, un re dei kherejdi smarr\u00ec la strada mentre cacciava in montagna. Quando questo re aveva ormai abbandonato ogni speranza, un santo gli apparve in visione e gli disse: \u00abSe crederai in Cristo, io ti guider\u00f2 affinch\u00e9 tu non perisca\u00bb. Il re dunque riusc\u00ec a tornare a casa e quando incontr\u00f2 dei mercanti cristiani ricord\u00f2 la visione e fece loro delle domande sulla fede. Su loro suggerimento, egli invi\u00f2 un messaggio al vescovo metropolita di Merv chiedendo di mandare preti e diaconi per il battesimo. In conseguenza di ci\u00f2, il re e 200.000 membri della trib\u00f9 furono battezzati. Un racconto simile era gi\u00e0 stato scritto da Mari ibn Suleiman's tra il 1145 ed il 1150.\nNon \u00e8 un caso se la leggenda del Prete Gianni sia connessa a un regnante nestoriano della trib\u00f9 dei kherejdi. Infatti, anche se l'identit\u00e0 di questo personaggio fu collegata a luoghi come l'India e l'Etiopia, in alcune versioni della leggenda egli fu esplicitamente identificato nell'Ong Khan Toghrul, sovrano dei kherejdi. Altre figure cristiane di grande rilievo furono Sorghaghtani, nuora di Gengis Khan; Doquz Khatun, moglie del fondatore dell'Ilkhanato Hulagu Khan; Sartak, secondo khan dell'Orda d'Oro e dell'Orda Blu; Kitbuga Noyan, militare che combatt\u00e9 in Medio Oriente; Yab-Alaha III, al secolo Rabban Marcos, patriarca della Chiesa persiana tra il 1281 ed il 1317; Rabban Bar Sauma, monaco e ambasciatore in Europa. Il condottiero Gengis Khan, bench\u00e9 non cristiano, si dimostr\u00f2 tollerante nei confronti del nestorianesimo e delle altre fedi diffuse presso le trib\u00f9 mongole alleate. Sotto il governo del Gran Khan Munke, nipote di Gengis Khan e figlio della cristiana Sorghaghtani, il cristianesimo nestoriano acquis\u00ec un'influenza notevole.\nDal punto di vista della pratica religiosa, l'antropologo Jack Weatherford sostiene che, a causa del carattere nomadico della cultura mongola, le usanze cultuali delle trib\u00f9 cristiane differivano rispetto a quelle conosciute in Occidente. Tra i mongoli il cristianesimo era strettamente connesso con la cura delle malattie. I racconti evangelici relativi ai miracoli di Ges\u00f9 facevano s\u00ec che egli venisse considerato simile ad un potente sciamano. Curiosamente, poi, il nome \"Ges\u00f9\" suonava in modo simile alla parola \"Yesu\", che tra i mongoli indicava il numero 9. Tale numero era sacro per i mongoli ed aveva assonanza con il nome del padre di Gengis Khan, Yesugei. Weatherford afferma che tra i mongoli non fosse diffusa l'usanza di costruire edifici di culto permanenti, tuttavia ci sono prove documentali dell'esistenza di una chiesa nestoriana a Karakorum, nonch\u00e9 prove archeologiche di altre strutture permanenti a Olon S\u00fcme e Ukek. Ad ogni modo l'uso di luoghi di culto non permanenti, sul modello della iurta, \u00e8 documentato.\nUn'importante testimonianza sulle usanze dei cristiani mongoli \u00e8 offerta dal resoconto di viaggio del missionario francescano Guglielmo di Rubruck, che conobbe molti nestoriani durante il suo soggiorno presso la corte di Munke e a Karakorum tra il 1254 ed il 1255. Egli sostenne che il cristianesimo nestoriano nell'Impero mongolo era influenzato da pratiche sciamaniche e manichee, nonch\u00e9 molto confuso in termini liturgici, dal momento che non seguiva le usuali norme praticate dalle altre Chiese cristiane. Guglielmo attribu\u00ec queste caratteristiche all'assenza di maestri della fede, alle dispute interne al clero locale ed alla volont\u00e0 di accordare concessioni dottrinali al fine di ottenere il favore dei khan.\nIl cristianesimo nestoriano tra i mongoli entr\u00f2 in crisi nel XIV secolo a causa dell'intrecciarsi di varie ragioni. In primo luogo, andarono perduti i contatti con i vertici della Chiesa d'Oriente, vittima delle persecuzioni perpetrate dal turco Tamerlano. In secondo luogo, nel 1368 in Cina emerse la dinastia Ming, che condusse alla cacciata dei mongoli della dinastia Yuan ed all'espulsione di tutti i cristiani, sia nestoriani che cattolici, dal paese. Nel 1388 l'esercito cinese distrusse la citt\u00e0 di Karakorum, compresa la sua chiesa nestoriana. Infine, un ulteriore elemento di crisi del nestorianesimo fu rappresentato dalla diffusione dell'Islam, che fu abbracciato da quattro importanti khanati. In sintesi, con la dissoluzione dell'Impero mongolo il cristianesimo nestoriano cess\u00f2 di esistere in gran parte dell'Asia.\nLa Chiesa cattolica in Mongolia.\nNel medioevo la maggioranza degli europei era ignara dell'esistenza di cristiani nell'Asia centrale e oltre. Unica eccezione a questa credenza era rappresentata dalla leggenda del regno del Prete Gianni, un presunto sovrano cristiano d'Oriente sul quale speravano i crociati per un aiuto in Terra Santa. Al di l\u00e0 di ci\u00f2, quando furono ristabiliti i contatti con l'Asia si venne a conoscenza della presenza della Chiesa nestoriana nell'Impero mongolo. Furono quindi intraprese numerose missioni cattoliche in Oriente con lo scopo di convertire i mongoli al cattolicesimo, dal momento che la dottrina di Nestorio era stata condannata come eretica dal Concilio di Efeso del 431. Alcuni missionari si spinsero fino a Karakorum e Khanbaliq, l'odierna Pechino. Tuttavia, i contatti pi\u00f9 numerosi furono stabiliti con lo Stato mongolo geograficamente pi\u00f9 vicino, ossia l'Ilkhanato.\nGi\u00e0 nel 1223 dei missionari francescani avevano viaggiato a est per far visita al principe di Damasco ed al Califfo. Nel 1240, su ordine di Papa Gregorio IX, nove domenicani guidati da Guicciardo da Cremona giunsero a Tbilisi, capitale del cristiano Regno di Georgia. In quel tempo lo Stato caucasico si apprestava a cadere sotto la dominazione mongola (1243) e ci\u00f2 consent\u00ec ai nove missionari domenicani di venire in contatto con i mongoli. Nel 1245 Papa Innocenzo IV invi\u00f2 quattro missioni presso questi ultimi. La prima missione fu guidata dal domenicano Andr\u00e9 de Longjumeau, il quale era gi\u00e0 stato inviato una volta a Costantinopoli dal re Luigi IX di Francia per ricevere la Corona di spine da Baldovino II. Di questo viaggio esistono resoconti di Matteo Paris. Altre tre missioni partirono tra marzo e aprile del 1245. Furono guidate rispettivamente dal domenicano Ascelino di Lombardia (accompagnato da Simone di San Quintino, che poi lasci\u00f2 un resoconto) e dai francescani Lorenzo di Portogallo e Giovanni da Pian del Carpine, redattore della \"Historia Mongalorum\", la celebre opera scritta al ritorno dalla sua missione asiatica.\nNel 1253 Guglielmo di Rubruck viaggi\u00f2 verso Karakorum. Fu ricevuto con cortesia, ma gli fu proibito di fare proselitismo o di restare nel paese. A un certo momento del suo soggiorno presso i mongoli, Guglielmo fu impegnato in una famosa disputa a corte. Il khan incoraggi\u00f2 un dibattito formale tra cristiani, buddhisti e musulmani al fine di determinare quale religione fosse corretta. Al suo ritorno in Occidente, Guglielmo scrisse un resoconto di quaranta capitoli sulle usanze e la geografia mongole. Nel 1287 il monaco Rabban Bar Sauma intraprese il percorso inverso e dall'estremo oriente giunse in Europa, dove incontr\u00f2 il papa e vari regnanti nel tentativo di instaurare un'alleanza mongolo-crociata. Nel 1302 il patriarca nestoriano Yaballaha III invi\u00f2 una professione di fede al papa mediante la quale formalizz\u00f2 la propria conversione al cattolicesimo. Ciononostante, due anni dopo, Yaballaha III invi\u00f2 una lettera al papa con la quale lo informava della forte opposizione del clero nestoriano alla sua decisione.\nLa presenza cattolica divenne numerosa nell'Ilkhanato, ma con il progressivo avvicinamento dei sovrani mongoli all'Islam l'influenza della Chiesa di Roma diminu\u00ec sempre pi\u00f9. Con l'avvento della dinastia Ming in Cina il cattolicesimo scomparve dall'Asia orientale per alcuni secoli. Missionari cattolici torneranno nel paese dei khan solo nel XIX secolo, quando fu fondato il vicariato per la Mongolia Interna (1883). Nel 1922 nacque la missione per la Mongolia Esterna, ma con l'avvento della Repubblica Popolare Mongola nel 1924 la libert\u00e0 religiosa venne meno. Dal 1992 la Santa Sede ed il governo mongolo intrattengono normali relazioni diplomatiche. Nel 2002 \u00e8 stata istituita la prefettura apostolica di Ulan Bator, una delle pi\u00f9 piccole comunit\u00e0 cattoliche dell'Asia, contando meno di 1.000 fedeli.\nLa Chiesa ortodossa in Mongolia.\nI mongoli entrarono in contatto con i cristiani ortodossi durante le loro invasioni dell'Europa orientale, all'inizio del XIII secolo. Decreti chiamati \"jarling\" e atti di immunit\u00e0, contribuirono in seguito a fornire alcune garanzie all'ortodossia. Uno di questi atti, emesso da Mengu Timur nel 1267, assicurava formale protezione alla Chiesa russa e la esentava ufficialmente da ogni forma di tassazione sia da parte delle autorit\u00e0 mongole che di quelle russe. Inoltre, questo atto permise ai chierici di non essere registrati durante i censimenti, esentandoli anche dai lavori forzati e dal servizio militare. In questo periodo della storia russa il clero si ritrov\u00f2 ad essere meno dipendente dal potere politico dei principi russi.\nDal 1771 al 1845 otto missioni della Chiesa ortodossa russa furono intraprese in Mongolia. La prima chiesa ortodossa in terra mongola, quella dedicata alla Santa Trinit\u00e0, fu costruita nel 1872 presso la capitale mongola Ulan Bator (a quel tempo chiamata Urga). Durante il periodo comunista l'edificio fu destinato ad usi non liturgici. Tra il 2005 ed il 2009 la chiesa fu restaurata. I fedeli ortodossi in Mongolia restano molto pochi, non arrivando a 1.000.\nIl protestantesimo in Mongolia.\nIl protestantesimo \u00e8 la confessione cristiana arrivata cronologicamente per ultima in Mongolia, ma \u00e8 anche quella che ha avuto maggiore successo in termini di proselitismo. Gli insegnamenti protestanti giunsero per la prima volta in Mongolia a met\u00e0 del XIX secolo, portati da missionari come lo scozzese James Gilmour. L'avvento del comunismo nel paese condusse ad un rapido declino del numero di aderenti, al pari di quanto avvenuto per le altre religioni. Una nuova stagione di evangelizzazione ha avuto inizio dopo la fine del regime comunista. Attualmente l'Associazione Evangelica Mongola stima che vi siano circa 35.000 fedeli protestanti in Mongolia. Essi possono contare anche su di un'emittente televisiva locale ed una radio. Anche i mormoni hanno approfittato dell'avvento della democrazia per fare proselitismo nel paese. Gli aderenti al mormonismo si aggirano sugli 8.000."}
{"id": "5209361", "revid": "767487", "url": "https://it.wikipedia.org/wiki?curid=5209361", "title": "Ordine al Merito Agricolo (Gabon)", "text": "L'Ordine al Merito Agricolo \u00e8 un ordine cavalleresco del Gabon.\nStoria.\nL'ordine \u00e8 stato fondato per premiare servizi resi all'agricoltura.\nClassi.\nL'Ordine dispone delle seguenti classi di benemerenza:"}
{"id": "5209363", "revid": "287204", "url": "https://it.wikipedia.org/wiki?curid=5209363", "title": "Unbreakable (Fireflight)", "text": "Unbreakable \u00e8 il terzo album discografico in studio del gruppo christian rock statunitense Fireflight, pubblicato nel 2008."}
{"id": "5209382", "revid": "287204", "url": "https://it.wikipedia.org/wiki?curid=5209382", "title": "For Those Who Wait", "text": "For Those Who Wait \u00e8 il quarto album discografico in studio del gruppo christian rock statunitense Fireflight, pubblicato nel 2010."}
{"id": "5209383", "revid": "1793900", "url": "https://it.wikipedia.org/wiki?curid=5209383", "title": "Canale Oliver", "text": "Il canale Oliver \u00e8 una via d'acqua naturale nell'oceano Artico, nella Regione di Qikiqtaaluk, Nunavut, Canada.\nSi trova alla punta settentrionale dell'isola di Baffin, a nord del canale Tay. Si apre nel canale Eclipse e il centro abitato pi\u00f9 vicino \u00e8 quello di Pond Inlet. Il canale Oliver fa parte del parco nazionale Sirmilik."}
{"id": "5209389", "revid": "1428919", "url": "https://it.wikipedia.org/wiki?curid=5209389", "title": "Fran\u00e7ois Auguste de Thou", "text": "Venne decapitato su ordine del cardinale Richelieu per aver cospirato contro di lui, con gli spagnoli assieme a Enrico di Cinq-Mars, nella cospirazione di Cinq-Mars.\nBiografia.\nFiglio maggiore di Jacques-Auguste de Thou, era consigliere al parlamento di Parigi nel 1626 e consigliere di Stato poco dopo. Nel 1617 eredit\u00f2 dal padre la carica di \"Maitre de la Librairie\" ma lasci\u00f2 l'incarico a Nicolas Rigault, \"garde de la Biblioth\u00e8que du roi\". Collezionista di libri antichi, possedeva il \"Minuscule 601\", un manoscritto di una parte del Nuovo Testamento redatto in greco antico e datato al XIII secolo, che Colbert don\u00f2 alla Biblioth\u00e8que royale e che \u00e8 ora alla Biblioth\u00e8que nationale de France (cote Gr. 104).\nCommise l'imprudenza di legarsi ai nemici del cardinale Richelieu, che lo sollev\u00f2 da tutti i suoi incarichi. Venne perdonato per i contatti intrattenuti con la regina Anna d'Austria e Marie de Rohan-Montbazon ma condannato per i contatti con Cinq-Mars, pupillo del re Luigi XIII. Non rivel\u00f2 gli accordi con la Spagna, e il silenzio gli fu fatale. Venne decapitato a Lione, in place des Terreaux, lo stesso giorno del colpevole principale."}
{"id": "5209390", "revid": "1451528", "url": "https://it.wikipedia.org/wiki?curid=5209390", "title": "Finocchini", "text": "I finocchini sono un tipo di biscotto riconosciuto come prodotto agroalimentare tradizionale italiano. Vengono prodotti in Piemonte, in particolare a Refrancore, nel Monferrato.\nDescrizione.\nSi tratta di un biscotto che per la sua forma ricorda la fetta biscottata. Si presenta rettangolare con una lunghezza di circa 10\u00a0cm e una colorazione dorata. Il tipo di cottura e gli ingredienti utilizzati lo rendono di facile digeribilit\u00e0.\nIl nome.\nIl nome dei biscotti deriva dai semi di finocchio che vengono aggiunti all'impasto. Sono anche noti localmente come \"fenoglietti\" o \"maggiorini\".\nStoria.\nI finocchini sono un biscotto che in origine veniva prodotto solo a Refrancore (AT). Pare che siano nati quando un pasticcere del paese per errore aggiunse anice all'impasto che stava preparando per la produzione di biscotti all\u2019uovo cotti e tostati. Il risultato della cottura fu per\u00f2 apprezzato dagli abitanti del paese, e la produzione dei finocchini quindi continu\u00f2 nel tempo fino a diventare delle specialit\u00e0 gastronomiche della zona.\nOltre che a Refrancore i finocchini vengono oggi prodotti in altre zone del Piemonte e, in particolare, nel Torinese e nell'Astigiano.\nPreparazione.\nLa base della preparazione \u00e8 un impasto di uova intere, farina e zucchero al quale vengono aggiunti miele, semi di finocchio e poche gocce di essenza di anice. Il tutto viene cotto al forno in uno strato alto una decina di cm. Dopo una prima cottura di circa mezz'ora l'impasto viene tolto dal forno e tagliato verticalmente in piccoli rettangoli, i quali vengono nuovamente passati in forno per farli tostare."}
{"id": "5209391", "revid": "709565", "url": "https://it.wikipedia.org/wiki?curid=5209391", "title": "Now (Fireflight)", "text": "Now \u00e8 il quinto album discografico in studio del gruppo musicale christian rock statunitense Fireflight, pubblicato nel 2012."}
{"id": "5209392", "revid": "178076", "url": "https://it.wikipedia.org/wiki?curid=5209392", "title": "Finocchino", "text": ""}
{"id": "5209393", "revid": "281944", "url": "https://it.wikipedia.org/wiki?curid=5209393", "title": "Chiesa di San Romolo a Bivigliano", "text": ""}
{"id": "5209394", "revid": "916580", "url": "https://it.wikipedia.org/wiki?curid=5209394", "title": "Harpagiferidae", "text": ""}
{"id": "5209397", "revid": "1050742", "url": "https://it.wikipedia.org/wiki?curid=5209397", "title": "Artemisia. Passione estrema", "text": ""}
{"id": "5209398", "revid": "111576956", "url": "https://it.wikipedia.org/wiki?curid=5209398", "title": "Comarche di Maiorca", "text": "L'isola di Maiorca (Isole Baleari, Spagna) \u00e8 divisa in 6 comarche: Palma di Maiorca, Sierra de Tramontana, Raiguer, Pla de Mallorca, Migjorn e Llevant. Di seguito una lista delle sei comarche con i municipi che le costituiscono, e una mappa che indica la zona della isola che occupano:"}
{"id": "5209400", "revid": "228587", "url": "https://it.wikipedia.org/wiki?curid=5209400", "title": "Canale di Smith", "text": "Il canale di Smith \u00e8 una via d'acqua naturale nell'oceano Artico, nella Regione di Qikiqtaaluk, Nunavut, Canada.\n\u00c8 il passaggio di mare che separa la Groenlandia dall'isola di Ellesmere e collega la baia di Baffin con la baia di Kane, formando parte dello stretto di Nares. \nLo stretto fu scoperto nel 1616 da William Baffin e fu originariamente chiamato baia di Sir Thomas Smith in onore del diplomatico inglese Sir Thomas Smyth. La spedizione seguente ebbe luogo solo molti anni dopo, per opera di John Ross, nel 1818. Da questo momento venne chiamato con il nuovo ed attuale nome di canale di Smith. \nNel 1852 Edward Augustus Inglefield penetr\u00f2 oltre quanto fatto da Baffin, raggiungendo la pi\u00f9 alta latitudine in Nord America per quel tempo."}
{"id": "5209411", "revid": "767487", "url": "https://it.wikipedia.org/wiki?curid=5209411", "title": "I giorni dell'eclisse", "text": "I giorni dell'eclisse (\"Dni zatmeniya\") \u00e8 un film del 1988 diretto da Aleksandr Sokurov, tratto dal romanzo dei fratelli Strugackij \"Un miliardo di anni prima della fine del mondo\" (1976)."}
{"id": "5209430", "revid": "767487", "url": "https://it.wikipedia.org/wiki?curid=5209430", "title": "A Wopbobaloobop a Lopbamboom", "text": "A Wopbobaloobop a Lopbamboom \u00e8 un film del 1989 diretto da Andy Bausch."}
{"id": "5209432", "revid": "767487", "url": "https://it.wikipedia.org/wiki?curid=5209432", "title": "De zaak Alzheimer", "text": "De zaak Alzheimer \u00e8 un film del 2003 diretto da Erik Van Looy."}
{"id": "5209437", "revid": "899609", "url": "https://it.wikipedia.org/wiki?curid=5209437", "title": "Ellington Ratliff", "text": ""}
{"id": "5209443", "revid": "767487", "url": "https://it.wikipedia.org/wiki?curid=5209443", "title": "Due madri per Eero", "text": "Due madri per Eero (\"\u00c4ideist\u00e4 parhain\") \u00e8 un film del 2005 diretto da Klaus H\u00e4r\u00f6."}
{"id": "5209449", "revid": "767487", "url": "https://it.wikipedia.org/wiki?curid=5209449", "title": "Moscow, Belgium", "text": "Moscow, Belgium (\"Aanrijding in Moscou\") \u00e8 un film del 2008 diretto da Christophe Van Rompaey."}
{"id": "5209450", "revid": "991694", "url": "https://it.wikipedia.org/wiki?curid=5209450", "title": "Muhammad bin Qasim", "text": ""}
{"id": "5209472", "revid": "767487", "url": "https://it.wikipedia.org/wiki?curid=5209472", "title": "Gu\u010da!", "text": "Gu\u010da! \u00e8 un film del 2006 diretto da Du\u0161an Mili\u0107."}
{"id": "5209474", "revid": "69168813", "url": "https://it.wikipedia.org/wiki?curid=5209474", "title": "Rivalit\u00e0 franco-tedesca", "text": ""}
{"id": "5209480", "revid": "729019", "url": "https://it.wikipedia.org/wiki?curid=5209480", "title": "Malattia di Kashin-Beck", "text": "La malattia di Kashin-Beck \u00e8 una rara forma di osteoartrite, descritta per la prima volta in Cina, ed \u00e8 collegata a bassi valori nutrizionali di selenio. Attualmente risulta diffusa in alcune aree della Cina e, pi\u00f9 sporadicamente, tra Siberia e Corea del Nord.\nLa malattia di Kashin-Beck \u00e8 una patologia endemica che si instaura durante l'adolescenza e la preadolescenza. L'osteoartrite si caratterizza per la necrosi delle cellule cartilaginee che produce forme di nanismo e malformazioni articolari. La malattia \u00e8 collegata a bassi valori di selenio ma \u00e8 probabile che questo non sia l'unico fattore scatenante."}
{"id": "5209483", "revid": "287204", "url": "https://it.wikipedia.org/wiki?curid=5209483", "title": "Post coitum animal triste", "text": ""}
{"id": "5209484", "revid": "287204", "url": "https://it.wikipedia.org/wiki?curid=5209484", "title": "Lars Saetra", "text": ""}
{"id": "5209485", "revid": "297059", "url": "https://it.wikipedia.org/wiki?curid=5209485", "title": "Linfadenite necrotizzante istiocitaria", "text": ""}
{"id": "5209486", "revid": "203463", "url": "https://it.wikipedia.org/wiki?curid=5209486", "title": "Victor Bologan", "text": ""}
{"id": "5209488", "revid": "196390", "url": "https://it.wikipedia.org/wiki?curid=5209488", "title": "Igor Bondarevskij", "text": ""}
{"id": "5209489", "revid": "1543377", "url": "https://it.wikipedia.org/wiki?curid=5209489", "title": "Glicone", "text": "Glicone () era una divinit\u00e0 dalle fattezze di serpente con testa semi-umanoide, manifestazione del dio Asclepio; il suo culto fu fondato nel II secolo in Paflagonia da Alessandro di Abonutico, intorno al 140, e si protrasse fino almeno al III secolo.\nLa maggior parte delle informazioni su questo culto provengono da Luciano di Samosata, che ne parla nel suo libello critico \"Alessandro o il falso profeta\". Secondo quanto riportato da Luciano, Alessandro riusc\u00ec a creare e tenere vivo il culto sfruttando la credulit\u00e0 della gente grazie a trucchi ben congegnati, come presunti ritrovamenti di oggetti di origine divina, finti oracoli e un vero serpente ammaestrato di grandi dimensioni, aiutato da una buona dose di carisma e di teatralit\u00e0, assicurandosi un vasto seguito in tutto l'Impero romano.\nOrigine del culto.\nProbabilmente Alessandro trasse l'idea dalla Macedonia, una regione dove esistevano gi\u00e0 residui di antichi culti simili.\nLe informazioni sull'origine del culto provengono dal racconto di Luciano di Samosata, che vi era decisamente ostile, mentre alcune indicazioni sulla sua espansione sono date dai ritrovamenti archeologici. Secondo Luciano, Alessandro diede inizio al culto per ovviare alle proprie difficolt\u00e0 economiche; assieme a un complice di nome Cocconas si procur\u00f2 un enorme serpente ammaestrato a Pella, citt\u00e0 che vantava una lunga tradizione di domesticazione di tali animali. Finsero poi di ritrovare nel santuario di Apollo di Calcedonia delle tavolette (da loro stessi create e nascoste, ma attribuite ad Asclepio) su cui era scritto che lo stesso Asclepio e suo padre Apollo intendevano venire nel Ponto e stabilire la loro dimora ad Abonutico.\nGli abitanti di Abonutico, il villaggio natale di Alessandro, in fermento per la notizia, edificarono un tempio per accogliere il dio, nel quale Alessandro and\u00f2 ad abitare professandosi suo profeta; Luciano aggiunge che Alessandro recitava la parte, fra le altre cose, profetizzando molto teatralmente con tanto di schiuma alla bocca (con l'aiuto dell'erba saponaria). Inoltre, si era lasciato crescere i capelli in lunghi boccoli biondi, indossava un farsetto bianco e porpora e un mantello bianco, e portava una scimitarra imitando la figura di Perseo, del quale diceva di essere discendente tramite sua madre.\nDopo alcuni giorni svuot\u00f2 un uovo d'oca, inser\u00ec al suo interno un serpente neonato, lo sigill\u00f2 con cera e biacca e lo nascose nel fango vicino al tempio. Radunata la folla, dopo aver vagato intorno al tempio pronunciando frasi senza senso e alcune parole in ebraico e fenicio, ma chiamando di quando in quando \"Apollo\" e \"Asclepio\", estrasse l'uovo dalla pozza in cui lo aveva messo e lo apr\u00ec, mostrando il serpente all'interno e scatenando il giubilo fra i presenti, che interpretarono l'evento come una manifestazione di Asclepio. Pochi giorni dopo, mentre la notizia dell'accaduto si diffondeva, sostitu\u00ec il serpente piccolo con quello grande, causando stupore fra la gente per l'improvvisa crescita; se lo avvolse attorno al corpo in modo che la testa non si vedesse, ne fece spuntare una fittizia (un burattino dalle fattezze umane fatto di lino, con tanto di capelli biondi) e rimase seduto in una piccola stanza con poca luce, dove la gente era costretta a restare per poco tempo a causa del continuo afflusso di folla in entrata. Alessandro ripet\u00e9 la cosa pi\u00f9 volte, soprattutto in presenza di uomini ricchi. In seguito diede al serpente il nome di Glicone, dichiarando che era la \"terza stirpe di Giove\" e la \"luce degli uomini\" e, usando gli stomaci di due gru come casse e canali di risonanza, lo trasform\u00f2 in un oracolo parlante (ma questo genere di vaticini, nota Luciano, era riservato a uomini molto facoltosi). Facendosi pagare pochi oboli per ciascun oracolo, Luciano di Samosata racconta che Alessandro riusciva a guadagnare fra le 70.000 e le 80.000 dracme ogni anno, potendo cos\u00ec ampliare le dimensioni del culto e circondarsi di numerosi collaboratori retribuiti.\nGlicone, fra le altre cose, era invocato per scovare ladri, schiavi fuggiaschi e tesori sepolti, per ottenere la salute e per la fertilit\u00e0: le donne che non riuscivano a restare incinte si rivolgevano al dio per avere un figlio e, secondo Luciano, Alessandro prevedeva anche metodi \"pi\u00f9 terreni\" per esaudire il loro desiderio; questo parrebbe in parte confermato da un'iscrizione ritrovata a Cesarea Trocetta (oggi Manisa), dove viene citato un sacerdote di Apollo di nome \"Mileto, figlio di Glicone di Paflagonia\" (per i bambini nati per \"intervento divino\" non era insolito avere un nome riferito al dio in questione). Alessandro ebbe figli da diverse donne sposate, fatto di cui i rispettivi mariti andavano molto fieri.\nEspansione.\nLa fama del serpente cominci\u00f2 a diffondersi fuori dalla Paflagonia, nelle circostanti regioni della Bitinia, della Tracia e della Galazia, e cominciarono ad essere realizzate monete commemorative, placche dipinte e statue di bronzo e d'argento. Il culto in breve raggiunse Roma, oltre a tante altre province; iscrizioni latine ritrovate in Mesia superiore e in Dacia ne attestano la presenza lungo il Danubio e una statuina di marmo ritrovata a Costanza (finora l'unica rappresentazione scolpita di Glicone) dimostra, probabilmente, l'esistenza di un culto pubblico nell'antica Tomis.\nNel 160 l'oracolo poteva gi\u00e0 vantare un protettore, il console Publio Mummio Sisenna Rutiliano, governatore dell'Asia, suo fervente seguace, che poi spos\u00f2 anche la figlia di Alessandro (che il profeta diceva di aver avuto da Selene). Nel 166 godette di ulteriore fortuna quando, durante una epidemia, la formula magica \u00ab\"Febo dalle lunghe trecce dissiper\u00e0 la nube della piaga\"\u00bb (citata da Luciano, ma testimoniata da un'iscrizione realmente rinvenuta ad Antiochia) era incisa sugli stipiti delle porte, per proteggere dalla malattia.\nDagli strati bassi della popolazione il culto raggiunse l'aristocrazia, grazie anche all'imperatore Marco Aurelio, che ne era un seguace; Luciano riporta un aneddoto secondo il quale l'oracolo, in occasione delle guerre marcomanniche, aveva promesso \"vittoria, gloria e pace\" se due leoni fossero stati gettati vivi nel Danubio (l'oracolo prevedeva anche l'uso di spezie aromatiche e altri sacrifici); l'ordine fu eseguito, ma i romani furono pesantemente sconfitti, e Alessandro, per salvare la reputazione, afferm\u00f2 che Glicone aveva predetto la vittoria, ma non aveva detto per quale schieramento. Una vittima degli oracoli di Glicone fu Marco Sedazio Severiano, governatore della Cappadocia che, fidandosi di una predizione favorevole ricevuta dal dio, invase l'Armenia: dopo soli tre giorni le armate partiche sterminarono la sua legione, e Severiano si suicid\u00f2 per evitare di cadere in mano al nemico.\nCrescendo di dimensioni, il culto si attir\u00f2 le inimicizie di alcuni gruppi di persone, in particolare i cristiani e gli epicurei; in risposta, Alessandro proclam\u00f2 che i nemici di Glicone dovevano essere lapidati (cosa che tent\u00f2 di mettere in atto pi\u00f9 di una volta). Istitu\u00ec, inoltre, la celebrazione dei misteri di Glicone, copiando quelli eleusini: essi si aprivano con una condanna contro atei, cristiani ed epicurei e si concludevano con il \"matrimonio sacro\" (\"ierogamia\"), in cui Alessandro e Rutilia, la moglie di un ufficiale romano, impersonando Endimione e Selene, amoreggiavano su un divano sotto gli occhi del marito di lei e del resto della folla. Stando sempre al resoconto di Luciano di Samosata, Alessandro avrebbe cercato di eliminare anche lo stesso Luciano, di ritorno da un incontro con il \"falso profeta\" cui dedicher\u00e0 la sua opera omonima, pagando il capitano della nave su cui si era imbarcato affinch\u00e9 lo gettasse in mare; fato a cui lo scrittore scamp\u00f2 grazie all'onest\u00e0 del capitano che, alla fine, rifiut\u00f2 di eseguire il compito.\nAlessandro mor\u00ec intorno al 170 (secondo Luciano divorato da una gangrena al piede) ma la messinscena da lui orchestrata gli sopravvisse per almeno un secolo, come dimostrato anche dal ritrovamento di oggetti legati al culto in tutta l'ampia zona compresa fra il Danubio e l'Eufrate. Alessandro, dopo la morte, fu riconosciuto come figlio di Podalirio e nipote di Asclepio e la sua figura associata a quella di Glicone. Il culto, inoltre, potrebbe essersi in parte ricollegato a quello di Sarapis, anch'esso talvolta rappresentato come un serpente con testa umana e identificato con Asclepio."}
{"id": "5209508", "revid": "729019", "url": "https://it.wikipedia.org/wiki?curid=5209508", "title": "Lotte del Cormor", "text": "Le lotte del Cormor (\"Lis lotis dal Corm\u00f4r\" in lingua friulana) furono una mobilitazione che nel maggio del 1950 e nei mesi successivi coinvolse disoccupati, braccianti e contadini della Bassa Friulana.\nLe agitazioni sul Cormor s'inseriscono nel filone di proteste e rivolte sociali che nel dopoguerra caratterizzarono l'Italia intera e sono considerate un sorprendente esempio di sciopero a rovescio, in cui i partecipanti lavorarono volontariamente per protestare contro la mancanza di lavoro.\nTale forma di azione nonviolenta, che pur inconsapevolmente riprende per molti aspetti il \u201cprogramma costruttivo\u201d di Gandhi, in Italia fu utilizzata anche in altri luoghi e momenti ed \u00e8 fortemente legata al nome di Danilo Dolci, che a partire dai primi anni '50 organizz\u00f2 diversi scioperi alla rovescia a Partinico, nella Sicilia occidentale.\nIl contesto economico e sociale.\nA livello nazionale furono gli anni della vittoria della Democrazia Cristiana e della definitiva sconfitta delle sinistre (elezioni dell'aprile \u201848), della rottura dell'unit\u00e0 sindacale che vide la componente cattolica e quella socialdemocratica della Cgil abbandonare il sindacato dando vita rispettivamente alla CISL e alla UIL, della \u201crestaurazione liberista\u201d del ministro del Bilancio Luigi Einaudi, convinto sostenitore del liberismo e della libera concorrenza.\nLa politica economica italiana di quegli anni ebbe costi sociali notevoli, soprattutto in termini di disoccupazione, e proprio in questo quadro va ad inserirsi il Piano del Lavoro della Cgil del '49, fortemente voluto dal suo segretario Giuseppe Di Vittorio con l'obbiettivo di abbattere la disoccupazione aumentando la spesa pubblica .\nNel dopoguerra anche la situazione della Bassa Friulana era davvero critica, mancavano gli acquedotti, gli impianti fognari e migliaia erano gli edifici da ricostruire; inoltre nella zona occidentale molte erano le aree paludose da bonificare, migliaia i campi inutilizzabili, epidemie e povert\u00e0 dilaganti.\nLa situazione era particolarmente tesa e, tra il 1948 ed il 1949, vennero occupate molte aziende della destra Tagliamento, ci furono degli episodi di ribellione nell'area attorno a Latisana (occupate l'azienda Gaggia a Pertegada e la tenuta Regina di Piancada), vi furono agitazioni alla Saici e ribellioni tra i braccianti di Fossalon e di Fiumicello. Sotto la spinta del Piano del Lavoro della CGIL, anche la confederazione sindacale friulana impost\u00f2, nella primavera del 1950, il Piano del Lavoro per il Friuli, che si proponeva di porre le basi per la rinascita economica dell'intera Bassa Friulana. Esso prevedeva una serie di interventi di bonifica e di sistemazione idraulica, in particolare del fiume Stella e della roggia Velicogna, il recupero degli argini del fiume Turgnano, la sistemazione degli affluenti del bacino Fraida. Fu tuttavia la canalizzazione del Cormor a porsi subito come opera strategica. L'opera di canalizzazione del torrente avrebbe infatti risolto parte dei problemi delle aree paludose della Bassa occidentale, apportando notevoli miglioramenti sia dal punto di vista agricolo che da quello occupazionale (nel mese di aprile 1950 i disoccupati nei 15 comuni della Bassa erano 5.000, 600 a San Giorgio di Nogaro, 100 a Ronchis, 500 a Palazzolo dello Stella).\nIl torrente Cormor, ancora agli inizi del \u2018900, interrompeva il proprio corso in comune di Pocenia, tra Paradiso e Mortegliano. Circa 10.000 ettari di terreno a nord della statale 14 si trasformavano cos\u00ec, nella stagione delle piogge, in un enorme acquitrino. Una volta completato, il tracciato del canale avrebbe attraversato il territorio dei comuni di Castions di Strada, Pocenia, Muzzana del Turgnano, Carlino e Marano Lagunare - ma sarebbero stati quindici i comuni che avrebbero potuto giovarsi di quest'opera, in pratica tutta la zona compresa tra il Tagliamento e il Corno. Se il progetto fosse stato portato a termine cos\u00ec come ideato inizialmente, l'opera si sarebbe completata in 700.000 giornate lavorative (circa due anni di lavoro per 1.400 disoccupati), con conseguente bonifica di 11.000 ettari di terreno.\nPer capirne l'importanza, basti dire che dopo l'intervento sul torrente la produzione di frumento sarebbe aumentata di circa 54.000 quintali ogni anno, 80.000 quintali di granoturco in pi\u00f9, 240.000 ulteriori quintali di foraggio necessari a sfamare circa altri 9.000 capi di bestiame.\nLa mobilitazione.\nVisto il disinteresse delle autorit\u00e0 alla realizzazione dell'opera, furono i disoccupati ad agire: lo sciopero alla rovescia inizi\u00f2 all'alba del 19 maggio 1950 e continu\u00f2 nei mesi successivi. Braccianti e disoccupati, organizzati in squadre secondo il comune di provenienza e muniti di badili e carriole, iniziarono cos\u00ec i lavori di scavo del canale.\nProtagonisti di questa lotta furono i \"sot\u00e0ns\". Con questo nome in lingua friulana erano chiamati quei contadini \u201csenza terra\u201d che, non potendo disporre di alcun terreno, n\u00e9 di propriet\u00e0 n\u00e9 a mezzadria, per sopravvivere erano costretti a lavorare saltuariamente le terre d'altri, spesso come braccianti, con immani sacrifici e miseri ricavi. \nLe mobilitazioni ebbero come epicentro il comune di Muzzana del Turgnano, in cui confluirono manifestanti da tutta la Bassa Friulana. A centinaia arrivavano ogni giorno in sella alle loro biciclette e si mettevano al lavoro lungo i due chilometri di scavo.\nMercoled\u00ec 24 maggio la partecipazione popolare raggiunse i livelli pi\u00f9 alti, con punte di duemila braccianti al lavoro sul letto del canale che arrivavano non solo dai paesini del Friuli, ma anche dal vicino Veneto. Mentre molti lavoravano al canale accompagnati dalle loro madri, mogli e sorelle, altri tenevano comizi ed assemblee nelle piazze e tra la gente, per tenere informata la popolazione rispetto ai risvolti delle lotte.\nSi form\u00f2 nel frattempo una rete di solidariet\u00e0 che coinvolse sindaci, parroci, esercenti e fornai; non solo politici ma anche intellettuali, pittori e scrittori iniziarono a esprimere il loro appoggio alla protesta, talvolta recandosi nei luoghi della lotta. Tra questi il poeta Mario Cerrone, gli scultori Max Piccini e Dino Basaldella ed i pittori Giorgio Celiberti e Giuseppe Zigaina. Quest'ultimo rappresent\u00f2 in alcune celebri tele i braccianti che in sella alle loro biciclette si recavano al canale e le assemblee svolte dagli scioperanti durante la mobilitazione.\nLa repressione.\nIl 25 maggio le forze di polizia, comandate dal commissario Gallo, capo del commissariato di Cervignano, diedero inizio alla repressione violenta della protesta con posti di blocco, inseguimenti, cariche contro i dimostranti e rastrellamenti. I bambini avvisavano gli scioperanti circa gli spostamenti della Celere e i controlli venivano cos\u00ec aggirati facilmente proprio grazie al sostegno della gente del luogo, tuttavia i poliziotti malmenarono in modo indiscriminato non solo i manifestanti, ma anche tutti quelli che erano sospettati di appoggiare la lotta.\nLa repressione divenne sempre pi\u00f9 cruenta, tanto che il 29 maggio furono attaccate con manganelli e lacrimogeni le circa 400 donne giunte a Muzzana del Turgnano per manifestare.\nGli esiti delle lotte.\nDopo molti giorni la lotta nonviolenta, coronata da una solidariet\u00e0 sempre pi\u00f9 vigorosa da tutto il Friuli, sia sotto forma di aiuti materiali sia con numerose petizioni, comizi e lettere di protesta, ebbe i suoi frutti. De Gasperi, in occasione della sua visita ad Udine del 4 giugno '50, annunci\u00f2 uno stanziamento di fondi per la canalizzazione del Cormor (circa 100 milioni di lire), e dopo una serie di contrattazioni, alla fine di luglio si decise di assumere i primi mille operai - scelti in ciascuno dei quindici comuni coinvolti nel progetto - nonostante le due imprese appaltatrici avessero per\u00f2 bisogno di soli 250 lavoratori. Ed infatti, dopo qualche settimana i lavori vennero sospesi e gran parte degli operai appena assunti licenziati per mancanza di stanziamenti da parte del Governo: il 5 agosto persero il lavoro 800 uomini.\nIn seguito i finanziamenti arrivarono a piccole dosi, senza risolvere i gravi problemi di povert\u00e0 e disoccupazione della Bassa Friulana. Il canale venne completato con l'utilizzo di ruspe ed escavatori (e non, come chiedevano i manifestanti, con la sola manodopera per garantire pi\u00f9 posti di lavoro possibili) e venne inaugurato il 20 settembre 1955, quando la maggior parte dei braccianti che avevano preso parte a questa lotta aveva intrapreso in modo massiccio la strada dell'emigrazione.\nNote.\n7. www.lottedelcormor.eu"}
{"id": "5209509", "revid": "767487", "url": "https://it.wikipedia.org/wiki?curid=5209509", "title": "Travis Walton (cestista)", "text": ""}
{"id": "5209510", "revid": "228333", "url": "https://it.wikipedia.org/wiki?curid=5209510", "title": "Thomas Smyth", "text": "Biografia.\nL'ascesa politica.\nFiglio di un mercante, crebbe nella bottega del padre e nel 1580 fu ammesso alla Worshipful Company of Haberdashers (Venerabile compagnia dei merciai) e alla Worshipful Company of Skinners (commercianti di pelli). Fra il 1597 e il 1598 fu revisore contabile per la citt\u00e0 di Londra e fra il 1597 e il 1601 fu tesoriere per il St Bartholomew's Hospital. Sempre nel 1597, fu brevemente eletto in Parlamento come rappresentante del distretto di Aylesbury. Nel 1599 fu eletto membro del consiglio della contea di Farringdon Without fu scelto come uno dei due sceriffi di Londra per il 1600. L'anno seguente, alla creazione della Compagnia britannica delle Indie orientali, ottenne la carica di suo primo governatore, che detenne per\u00f2 per soli 4 mesi.\nNel 1603 fu nominato cavaliere e, pochi mesi dopo, il 13 maggio 1603, dopo l'ascesa di Giacomo I d'Inghilterra, Smythe fu nominato cavaliere. Nello stesso anno fu rieletto in Parlamento per Dunwich al posto di Sir Valentine Knightley, che and\u00f2 a rappresentare il Northamptonshire. Il matrimonio di uno dei suoi figli lo introdusse nell'aristocrazia e Smythe divenne parte della \"fazione di corte\" insieme a Robert Rich, I conte di Warwick.\nNel giugno 1604, Smythe fu nominato ambasciatore speciale dello zar russo Boris F\u00ebdorovi\u010d Godunov. Come il nonno, Sir Andrew Judde, Lord Mayor di Londra (1550) e uno dei fondatori della Muscovy Company, Smythe si impegn\u00f2 nel commercio moscovita. Partendo da Gravesend il 13 giugno 1603, il suo gruppo arriv\u00f2 ad Arcangelo il 22 luglio, raggiungendo Jaroslavl', dove si trovava lo zar. Durante quell'inverno, Smythe ottenne nuovi privilegi per l'azienda. In primavera si rec\u00f2 a Mosca per incontrare i soci. Torn\u00f2 ad Arcangelo e salp\u00f2 per l'Inghilterra il 28 maggio 1604. \nNel 1614, Smythe fu eletto membro del Parlamento per Sandwich e Saltash nel 1622.\nLa compagnia delle Indie orientali.\nDopo la breve nomina a Governatore della Compagnia britannica delle Indie orientali del 1601, nel 1603, fu rieletto alla guida della Compagnia delle Indie Orientali, carica che detenne fino al luglio 1621, seppur con una breve pausa nel 1606-07. Questo suo ruolo nella Compagnia delle Indie e nella Russia Company lo portarono a promuovere e finanziare viaggi per la scoperta del passaggio a Nord-Ovest e il suo nome venne dato al canale di Smith dall'esploratore William Baffin. Nel 1609 ottenne l'atto costitutivo della Virginia Company, di cui fu tesoriere fino alle dimissioni del 1620, quando fu accusato di arricchirsi a spese della compagnia. L'indagine continu\u00f2 fino alla morte di Smythe nel 1625, nonostante il rifiuto del re di accettare le accuse contro Smythe. I funzionari del re continuarono a consultare Smythe su tutte le questioni importanti relative al trasporto marittimo e al commercio orientale.\nLa London Virginia Company.\nNel 1609, Smyth ottenne una carta reale per il controllo della London Virginia Company. Divenne tesoriere della nuova colonia e \"defacto\" governatore non residente fino alle sue dimissioni nel 1620. Per affrontare i molti problemi della nuova colonia, Smyth ordin\u00f2 sia la fine della conversione religiosa dei nativi americani che l'espansione del raccolto di tabacco. Re Giacomo revoc\u00f2 la carta della colonia nel 1624, rendendola una colonia reale.\nSmythe aveva accumulato una grande fortuna, di cui una parte considerevole fu destinata a scopi caritatevoli.\nSmythe mor\u00ec a Sutton-at-Hone nel Kent il 4 settembre 1625, e fu sepolto nella chiesa locale dove fu anche installato elaborato monumento alla sua memoria.\nVita privata.\nAnche se il suo nome era \"Smyth\", lui stesso ha sempre preferito riportarlo \"Smythe\", cos\u00ec come fece anche la sua famiglia. Smythe si \u00e8 sposato tre volte. Le prime due mogli devono essere morte giovani e non gli diedero discendenza. Era sposato con la sua terza moglie, Sarah, figlia di William Blount, quando ebbero una figlia che mor\u00ec nel 1627; e tre figli, due dei quali sembrano essere morti prima del padre. Il figlio maggiore, Sir John Smythe di Bidborough, spos\u00f2 Isabella Rich, figlia di Robert Rich, I conte di Warwick e Penelope Devereux. I quali a loro volta ebbero alcuni figli tra cui Letitia Isabella Smythe, che spos\u00f2 John Robartes, I conte di Radnor. \nLa famiglia, nella linea maschile, termin\u00f2 con il suo pronipote, Sir Sidney Stafford Smythe (1705-1778)"}
