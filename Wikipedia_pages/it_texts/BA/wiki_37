{"id": "5290204", "revid": "123052324", "url": "https://it.wikipedia.org/wiki?curid=5290204", "title": "Louisa Grace Bartolini", "text": "Biografia.\nLa giovinezza.\nLouisa Grace nacque a Bristol in Gran Bretagna il 14 febbraio 1818. Era figlia di Sir William Grace, un facoltoso baronetto irlandese, appartenente ad una delle pi\u00f9 nobili famiglie britanniche, che vantava anche lontane origini italiane. Per questo Sir William mantenne sempre vivo in famiglia il culto della cultura italiana e fece studiare l'italiano a tutti i suoi quattro figli (dei quali Louisa era la secondogenita e unica femmina).\nNel luglio 1828 la famiglia si trasfer\u00ec a Sor\u00e8ze nella regione della Francia meridionale dei Midi-Pirenei, probabilmente per far crescere la piccola Louisa, molto cagionevole di salute, in una localit\u00e0 favorita dal clima mite.\nDal 1829 al 1839 Louisa studi\u00f2 nel Collegio Dufr\u00e8sne di Sor\u00e8ze, dove ricevette la formazione tipica di una fanciulla di buona famiglia nella prima met\u00e0 del XIX secolo. Negli studi mostr\u00f2 interesse e predisposizione per le arti figurative, per la musica e per la poesia, disegnando, componendo brani musicali e scrivendo versi gi\u00e0 in giovanissima et\u00e0.\nDimostr\u00f2 l'inclinazione pi\u00f9 spiccata per le discipline letterarie, con particolare preferenza per la cultura e la poesia italiana. Riguardo all'italiano ebbe come insegnante il senese Pellegrino Arrighi, che tra il 1834 e il 1839 la guid\u00f2 in diversi soggiorni di studio in Toscana. Soggiorn\u00f2 preferibilmente a Livorno, Firenze e Siena e proprio a Siena Louisa conobbe, nel 1837, il padre cappuccino pistoiese Angelico Marini, patriota e seguace di Vincenzo Gioberti. Padre Angelico divenne il suo istitutore e rappresenter\u00e0 una fra le figure centrali della sua vita.\nIl trasferimento in Italia.\nDal maggio 1841 la Grace, che aveva ormai deciso di stabilirsi definitivamente in Italia, si trasfer\u00ec a Pistoia, in una delle residenze del conte Niccol\u00f2 Puccini, liberale e filantropo, animatore della vita culturale della citt\u00e0.\nLouisa non si mosse pi\u00f9 da Pistoia, se si eccettuano alcuni viaggi in Inghilterra per visitare i familiari. Inizi\u00f2 a interessarsi di arte, letteratura e politica, e si inser\u00ec attivamente nell'ambiente culturale e politico pistoiese, divenendo una colta e amabile animatrice di salotti intellettuali.\nDonna di vasta cultura, scrittrice in versi, oltre che pittrice, disegnatrice e musicista per diletto, fu amica di artisti e letterati non solo pistoiesi. In poesia avvi\u00f2 una produzione in cui, accanto a versi di argomento religioso e moralistico (chiaramente influenzati da padre Marini), spiccavano testi legati a tematiche patriottico-risorgimentali, comprensibili se riferiti all'ambiente liberale che lei frequentava.\nAppartengono a questo periodo: i versi sciolti \" A Carlo Botta\", una composizione su \"Torquato Tasso\" e i versi \"Alla spada di Castruccio\", tutti del 1845, i versi \"Alla sacra memoria de' martiri italiani\" del 1847 e un sonetto dedicato a Vincenzo Gioberti, del 1848.\nNel 1847 la Grace acquist\u00f2 un palazzotto cinquecentesco in Via della Madonna 52, nel centro di Pistoia, e vi si trasfer\u00ec. Il suo salotto divent\u00f2 luogo d'incontro di patrioti ed intellettuali liberali pistoiesi nonch\u00e9 di personaggi di spicco dell'ambiente artistico pistoiese e fiorentino o ad essi collegati. Inizi\u00f2 anche un'amicizia con il poeta Giosu\u00e8 Carducci quando nel 1859 questi ottenne una cattedra di latino e greco al liceo Forteguerri di Pistoia. L'anno dopo Carducci lasci\u00f2 la cattedra pistoiese per passare all'Universit\u00e0 di Bologna e tra lui e Louisa si stabil\u00ec una corrispondenza epistolare (non fitta, ma ricca di consulenze culturali e di confidenze reciproche), che prosegu\u00ec fino agli ultimi giorni di vita della donna.\nNel frattempo la Grace aveva cominciato a collaborare, con articoli di critica d'arte, a diversi periodici toscani, tra cui in primo luogo \" La Rivista di Firenze\", dal 1857 al 1859. Contemporaneamente aveva iniziato un'attivit\u00e0 di traduzione di saggi e poesie di poeti inglesi e americani contemporanei.\nSi divertiva sovente anche a dipingere, soprattutto copiando opere degli amici pittori.\nGli ultimi anni.\nNel 1860 la Grace spos\u00f2 Francesco Bartolini, ingegnere e architetto pistoiese di notevole fama, di tredici anni pi\u00f9 giovane di lei, gi\u00e0 assiduo frequentatore del suo salotto dal 1854.\nLa coppia si stabil\u00ec nel palazzo di Via della Madonna, appena restaurato sotto la supervisione di Bartolini, che aveva seguito personalmente i lavori di restauro fin nei minimi particolari (interessanti a questo proposito il soffitto di una delle sale affrescato con il simbolo dell'Irlanda, in onore delle origini della moglie, e le iniziali della Grace forgiate nelle balaustre dei balconi in ferro battuto). \nFu abbellito anche il giardino, che Louisa descriveva \"ricco di molli ombre e fiori odorosi\".\nErano gli anni dell'unificazione italiana e Louisa intensific\u00f2 l'impegno nelle composizioni di argomento storico-patriottico. Sono di quel periodo: l'inno \"All'Italia\" (celebrazione dell'impresa garibaldina), il canto \"A Garibaldi\" (scritto nel 1862) e le terzine \"Gloria postuma di Niccol\u00f2 Machiavelli\" (composte in occasione delle onoranze a Machiavelli, promosse da Niccol\u00f2 Puccini nel 1863). \nLouisa rimase anche incinta ma, a causa della sua salute malferma, non port\u00f2 a termine la gravidanza. Questo episodio infausto ebbe ripercussioni negative sia sul piano psicologico che su quello fisico e la sua salute and\u00f2 progressivamente e rapidamente peggiorando.\nLouisa Grace Bartolini mor\u00ec a Pistoia il 3 maggio 1865 all'et\u00e0 di 47 anni. \u00c8 sepolta nel chiostro del Convento del Giaccherino, poco fuori Pistoia.\nEredit\u00e0 artistica letteraria.\nPubblicazioni postume.\nPer iniziativa del marito alcune opere di Louisa Grace Bartolini, o a lei dedicate, furono pubblicate postume:\nFondo Grace Bartolini Louisa.\nNel giugno 1913 le carte, i disegni e i dipinti ad olio di Louisa Grace furono donati dal marito alla Biblioteca Marucelliana di Firenze, presso la quale sono adesso custoditi in un apposito fondo (Fondo GBL / Fondo Grace Bartolini Louisa). I lavori di ordinamento e inventariazione di tale fondo sono terminati nel 1997.\nAllo stesso tempo la casa di Via della Madonna a Pistoia e gli arredi in essa conservati sono stati sottoposti a vincolo per il loro interesse storico-artistico."}
{"id": "5290207", "revid": "287204", "url": "https://it.wikipedia.org/wiki?curid=5290207", "title": "Pinckneyville", "text": "Pinckneyville \u00e8 un comune degli Stati Uniti d'America, situato in Illinois, nella Contea di Perry, della quale \u00e8 il capoluogo."}
{"id": "5290209", "revid": "287204", "url": "https://it.wikipedia.org/wiki?curid=5290209", "title": "Pittsfield (Illinois)", "text": "Pittsfield \u00e8 un comune degli Stati Uniti d'America, situato in Illinois, nella Contea di Pike, della quale \u00e8 il capoluogo."}
{"id": "5290210", "revid": "287204", "url": "https://it.wikipedia.org/wiki?curid=5290210", "title": "Plano (Illinois)", "text": "Plano \u00e8 un comune degli Stati Uniti d'America, situato in Illinois, nella Contea di Kendall."}
{"id": "5290220", "revid": "767487", "url": "https://it.wikipedia.org/wiki?curid=5290220", "title": "Italo (film)", "text": "Italo \u00e8 un film italiano del 2014, diretto da Alessia Scarso.\nTrama.\nIspirato a una storia vera, Italo racconta la tenera amicizia tra un cane straordinario e un bambino solitario.\nProduzione.\nIl film \u00e8 stato girato in Sicilia, tra Scicli, Modica e Ragusa, con un cast proveniente prevalentemente dalla regione ed \u00e8 basato su una storia vera, di un cane meticcio che nell'estate del 2009 apparve in circostanze mai chiarite a Scicli, guadagnando una popolarit\u00e0 per le sue doti tale da meritarsi la cittadinanza onoraria. Un simile caso era stato narrato da Carmelo Ciccia nel suo breve racconto del 1988 \"Storie di animali\", incluso nel libro \"La brutta estate del '43 e antologia di Storie paesane\" (Catania, C.R.E.S., 2004).\nDistribuzione.\nIl film ha partecipato a diversi festival internazionali:\nNelle sale italiane \u00e8 uscito il 15 gennaio 2015, distribuito da Notorious Pictures."}
{"id": "5290221", "revid": "287204", "url": "https://it.wikipedia.org/wiki?curid=5290221", "title": "Pontiac (Illinois)", "text": "Pontiac \u00e8 un comune degli Stati Uniti d'America, situato in Illinois, nella Contea di Livingston, della quale \u00e8 il capoluogo."}
{"id": "5290223", "revid": "287204", "url": "https://it.wikipedia.org/wiki?curid=5290223", "title": "Princeton (Illinois)", "text": "Princeton \u00e8 un comune degli Stati Uniti d'America, situato in Illinois, nella Contea di Bureau, della quale \u00e8 il capoluogo."}
{"id": "5290226", "revid": "228587", "url": "https://it.wikipedia.org/wiki?curid=5290226", "title": "107 mm M1910/30", "text": "Il cannone 107\u00a0mm M1910/30 (in russo: 107-\u043c\u043c \u043f\u0443\u0448\u043a\u0430 \u043e\u0431\u0440\u0430\u0437\u0446\u0430 1910/30 \u0433\u043e\u0434\u043e\u0432) era un cannone da campagna sovietico. Il cannone era basato su un pezzo originariamente sviluppato dalla francese Schneider prima della Grande Guerra ed usato dall'Esercito imperiale russo come 107 mm M1910. Questa variante modernizzata venne adottata nel 1931 ed offriva una maggiore gittata. Il \"M1910/30\" rimase in produzione fino a met\u00e0 degli anni trenta e venne impiegato dall'Armata Rossa nella seconda guerra mondiale, principalmente dall'artiglieria di corpo d'armata e da quella della Riserva del Comando Generale. Alcuni pezzi di preda bellica vennero impiegati anche dalla Wehrmacht.\nStoria.\nSviluppo e produzione.\nDalla fine degli anni venti l'Armata Rossa cerc\u00f2 di aggiornare i suoi pezzi risalenti all'epoca zarista. Una delle armi modernizzate fu il 107 mm M1910, progettato da Schneider. I progetti di modernizzazione furono presentati dall'Orudiyno-Arsenalny Trest (OAT) e dal bureau di progettazione del Comitato tecnico-scientifico del GAU (KB NTK GAU). Dopo le prove comparative venne deciso di adottare l'arma progettata dal KB NTK GAU, ma con l'equilibratore sviluppato dall'OAT. L'arma modernizzata venne adottata nel 1931 come \"107 mm M1910/30\".\nI miglioramenti riguardarono:\nI nuovi pezzi furono prodotti dalla Fabbrica Bolshevik di Leningrado e dalla Fabbrica Barrikady di Stalingrado dal 1931 fino al 1935 o oltre. Ai pezzi di nuova produzione si aggiunse un certo numero di vecchi M1910 aggiornati al nuovo standard presso Bolshevik e presso gli Impianti N. 7, N. 13 e KKZ.\nLa modernizzazione del pezzo diede all'Armata Rossa un pezzo affidabile dal peso relativamente contenuto, con gittata aumentata ed una vasta gamma di munizioni. D'altra parte, la modernizzazione non riusc\u00ec a risolvere altri inconvenienti dell'arma. Poich\u00e9 le ruote non erano ammortizzate, il \"1910/30\" non era adatto per il traino ad alta velocit\u00e0. Il limitatissimo settore di brandeggio (solo 6\u00b0) ne limitava inoltre l'efficacia contro i carri nemici, nonostante fosse dotato di una discreta capacit\u00e0 di penetrazione.\nPer confronto con i corrispondenti pezzi nemici, il cannone standard tedesco da 105\u00a0mm, il 10,5 cm sK 18, superava l'omologo russo in gittata (19\u201321\u00a0km), brandeggio (60\u00b0) e velocit\u00e0 di traino (oltre 40\u00a0km/h), al prezzo tuttavia di un peso maggiore (6 t).\nNel 1940, l'armata rossa adott\u00f2 una pi\u00f9 moderna bocca da fuoco da 107\u00a0mm, il M-60. Anche se originariamente destinato (ed ufficialmente designato) all'artiglieria divisionale, in pratica non fu mai assegnato alle divisioni di fanteria ma dal 1943 serv\u00ec nei reintrodotti corpi d'armata. Tuttavia, subito dopo lo scoppio della guerra la produzione del M-60 venne interrotta. Nel 1943 venne sviluppato un altro pezzo da 107\u00a0mm, il 107 mm 9S-1, che non venne mai adottato, rimanendo cos\u00ec il \"M1910/30\" l'ultimo pezzo da 107\u00a0mm prodotto in massa in servizio nell'Armata Rossa.\nOrganizzazione ed impiego operativo.\nArmata Rossa.\nIl \"M1910/30\" venne assegnato all'artiglieria di corpo d'armata. Nel 1941 esistevano tre diversi organigrammi per i reggimenti di artiglieria di corpo d'armata:\nIn settembre 1941 i corpi d'armata di fucilieri (fanteria) vennero sciolti e di conseguenza l'artiglieria di corpo d'armata cess\u00f2 di esistere. I cannoni da 107\u00a0mm vennero quindi trasferiti alle unit\u00e0 della Riserva del Comando Generale, in reggimenti da 12, 18 o 24 pezzi o brigate da 36 pezzi. Quando nel 1943 il livello di corpo d'armata venne reintrodotto, i pezzi da 107\u00a0mm tornarono al loro ruolo originale. I nuovi reggimenti di artiglieria di corpo d'armata schieravano 16-20 pezzi, che oltre al 107\u00a0mm includevano cannoni da 122\u00a0mm e obici da 152\u00a0mm. Alcuni 107\u00a0mm vennero anche usati da reggimenti di artiglieria indipendenti delle regioni fortificate e da battaglioni e batterie indipendenti assegnati a livello di fronte ed armata.\nI \"M1910/30\" entrarono in azione nella battaglia di Khalkhin Gol, nella quale andarono persi 4 pezzi. Furono poi usati nella guerra d'inverno (12 pezzi alla 7\u00aa Armata, 24 al 467\u00ba Reggimento artiglieria dell'8\u00aa Armata, 12 al 51\u00ba Reggimento artiglieria della 9\u00aa Armata), apparentemente senza perdite.\nNel giugno 1941, in accordo con diverse fonti, l'Armata Rossa possedeva 828 o 863 cannoni \"M1910/30\", inclusi 4 pezzi della Marina militare sovietica. Di questi, 474 cannoni da 107\u00a0mm, inclusi un limitato numero di nuovi 107 mm M1940 (M-60), erano assegnati ai distretti militari occidentali. Molti di questi andarono perduti all'inizio della Grande Guerra Patriottica. Nel 1943, l'Armata Rossa schierava ancora 490 pezzi da 107\u00a0mm di tutti i modelli, la maggior parte \"M1910/30\", alcuni dei quali rimasero in servizio fino alla fine della guerra.\nWehrmacht.\nUn certo numero di \"M1910/30\" vennero catturati dalla Wehrmacht ed immessi in servizio sia nell'artiglieria campale che in quella costiera, con la denominazione 10,7\u00a0cm K 352(r). In marzo 1944 la Wehrmacht possedeva ancora 17 pezzi, tutti sul fronte orientale.\nTecnica.\nLa canna del \"M1910/30\" era pi\u00f9 lunga dell'originale ed era dotata di un freno di bocca con 11 scanalature laterali. Per bilanciare la bocca da fuoco, la culatta venne dotata di un contrappeso. L'otturatore era del tipo a vite interrotta. Il sistema di rinculo era costituito da un freno di sparo idraulico e da un recuperatore idropneumatico, localizzati sotto alla canna.\nL'affusto scudato a coda unica era identico a quello del M1910, montato su ruote in legno o metalliche con semipneumatici, su assale non ammortizzato. Con le ruote di legno, la velocit\u00e0 di traino era limitata a circa 6 km/h. Il traino era effettuato, tramite avantreno, da 4 pariglie di cavalli; altre 3 pariglie trainavano il cassone porta-munizioni con 42 colpi completi.\nMunizionamento.\nIl cannone sparava munizioni separate, con carica di lancio in bossolo metallico. Erano disponibili due differenti cariche: la piena e la ridotta. L'uso della carica piena era proibito con il freno di bocca rimosso o con la vecchie munizioni HE, gli shrapnel ed i fumogeni."}
{"id": "5290228", "revid": "1543377", "url": "https://it.wikipedia.org/wiki?curid=5290228", "title": "Ritratto della principessa Maria Cristina", "text": "Il Ritratto della principessa Maria Cristina \u00e8 un dipinto olio su tela di \u00c9lisabeth Vig\u00e9e Le Brun, realizzato nell'ultimo quarto del XVIII secolo e conservato all'interno del Museo nazionale di Capodimonte, a Napoli.\nStoria e descrizione.\nIl dipinto \u00e8 stato commissionato da Ferdinando I delle Due Sicilie e Maria Carolina d'Asburgo-Lorena, i quali decidono di affidare alla pittrice francese \u00c9lisabeth Vig\u00e9e Le Brun, scappata da Parigi a seguito della rivoluzione francese nel 1789 e rifugiatasi a Napoli, i ritratti dei loro quattro figli. La tela \u00e8 esposta nella sala 51 del Museo nazionale di Capodimonte, nella zona dell'Appartamento Reale della reggia di Capodimonte.\nIl ritratto della principessa Maria Cristina si colloca in un'atmosfera leggera e distesa, quasi a dispetto dell'instabilit\u00e0 politica della fine del XVIII secolo: la principessa si presenta con capelli al naturale, raccolti in un nastro rosso, vestita con un abito semplice e modesto, cinto in vita da un altro nastro rosso, in una posa campagnola, nell'atto di raccogliere delle rose, attribuendo alla pittura un tono convenzionale, evitando i formalismi celebrativi tipici della corte napoletana."}
{"id": "5290230", "revid": "132266", "url": "https://it.wikipedia.org/wiki?curid=5290230", "title": "Se\u010dovlje", "text": ""}
{"id": "5290237", "revid": "1494169", "url": "https://it.wikipedia.org/wiki?curid=5290237", "title": "Normal", "text": ""}
{"id": "5290238", "revid": "767487", "url": "https://it.wikipedia.org/wiki?curid=5290238", "title": "Glen Carbon", "text": "Glen Carbon \u00e8 un comune degli Stati Uniti d'America, situato in Illinois, nella Contea di Madison."}
{"id": "5290241", "revid": "110157", "url": "https://it.wikipedia.org/wiki?curid=5290241", "title": "Glenview (Illinois)", "text": "Glenview \u00e8 un comune degli Stati Uniti d'America, situato in Illinois, nella Contea di Cook."}
{"id": "5290243", "revid": "228587", "url": "https://it.wikipedia.org/wiki?curid=5290243", "title": "A Cradle Song", "text": "A Cradle \u00e8 una delle diciannove poesie della raccolta \"Songs of Innocence\" del poeta inglese William Blake.\nAdattamenti.\nBenjamin Britten nel 1947 ha composto una canzone per il testo di questo poesia inserita nel suo album \"A Charm of Lullabies\", che raccoglie altre poesie messe in musica.\nLa poesia \u00e8 stata reinterpretata in versione musicale dal cantante britannico Sting nell'album \"If on a Winter's Night...\" del 2009. La musica della canzone era stata composta da Ralph Vaughan Williams."}
{"id": "5290257", "revid": "785863", "url": "https://it.wikipedia.org/wiki?curid=5290257", "title": "Sakkan", "text": ""}
{"id": "5290258", "revid": "599013", "url": "https://it.wikipedia.org/wiki?curid=5290258", "title": "Valeria Magrini", "text": "Caratteristiche tecniche.\nGiocatrice duttile, schierata nel reparto difensivo pu\u00f2 ricoprire il ruolo sia di difensore centrale che esterno.\nCarriera.\nClub.\nValeria Magrini si appassiona al calcio in giovane et\u00e0, decidendo di tesserarsi nel Montegranaro, societ\u00e0 dell'omonimo comune della provincia di Fermo, dove dal 1993 viene inserita nelle formazioni giovanili miste della Scuola Calcio, Pulcini ed Esordienti fino ai raggiunti limiti d'et\u00e0 per giocare con i maschietti.\nNell'estate 1999 viene contrattata dalla dirigenza dell'Autolelli Picenum, societ\u00e0 con sede a San Benedetto del Tronto che a quel tempo partecipa al campionato di Serie A, la quale le propone di tesserarsi per essere inserita in rosa con le sue formazioni giovanili interamente femminili. Magrini accetta e con le sambenedettesi rimane fino all'estate 2001, quando l'interesse espresso dal Vigor Senigallia la convince ad affrontare una nuova avventura.\nCon le rossoblu fa il suo esordio nel corso della stagione 2001-2002, quella che al suo termine la vedr\u00e0 conquistare, grazie alla rinuncia di chi ne aveva diritto, la Serie A2, secondo livello del campionato italiano di calcio femminile. Le prestazioni offerte le fanno trovare sempre pi\u00f9 spazio all'interno della squadra titolare consentendole anche di entrare nel giro delle nazionali giovanili dell'Italia. Contribuisce alla promozione del Vigor Senigallia in Serie A al termine della stagione 2003-2004 e dalla successiva parte titolare. Durante le ultime sue tra stagioni con le rossoblu riesce a raggiungere la finale di Coppa Italia, al termine della stagione 2004-2005, persa poi per 2-0 con la Torres, e una partecipazione alla Italy Women's Cup.\nNell'estate 2007 trova un accordo con il , societ\u00e0 con cui riesce a vincere il suo primo scudetto e la Supercoppa, raggiungendo nuovamente la finale di Coppa Italia e la semifinale dell'edizione 2007-2008 della UEFA Women's Cup."}
{"id": "5290260", "revid": "1573940", "url": "https://it.wikipedia.org/wiki?curid=5290260", "title": "Geoxus valdivianus", "text": "Geoxus valdivianus () \u00e8 un roditore della famiglia dei Cricetidi, unica specie del genere Geoxus (), diffuso nell'America meridionale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 93 e 108\u00a0mm, la lunghezza della coda tra 33 e 54\u00a0mm, la lunghezza del piede tra 19 e 22\u00a0mm, la lunghezza delle orecchie tra 10e 13\u00a0mm e un peso fino a 41\u00a0g.\nCaratteristiche craniche e dentarie.\nIl cranio presenta un rostro accorciato, le ossa nasali larghe e la zona inter-orbitale ampia. Gli incisivi sono lisci, sottili e giallognoli, i molari sono molto piccoli.\nSono caratterizzati dalla seguente formula dentaria:\nAspetto.\nIl corpo \u00e8 tozzo. La pelliccia \u00e8 corta e densa. Le parti superiori variano dal bruno-olivastro al nerastro con dei riflessi rossastri, mentre le parti inferiori sono leggermente pi\u00f9 chiare. Gli occhi sono piccoli. Le orecchie sono corte, rotonde e parzialmente nascoste nella pelliccia. Gli artigli delle zampe anteriori sono allungati. La coda \u00e8 lunga circa la met\u00e0 della testa e del corpo, \u00e8 uniformemente bruno-nerastra e densamente ricoperta di peli.\nBiologia.\nComportamento.\n\u00c8 una specie fossoria e notturna, sebbene possa essere attiva anche di giorno. Scava gallerie che utilizza come rifugi nel terreno morbido.\nAlimentazione.\nSi nutre di lombrichi, lumache, larve di coleotteri, ragni ed altri artropodi.\nRiproduzione.\nDanno alla luce 3-4 piccoli alla volta.\nDistribuzione e habitat.\nQuesta specie \u00e8 diffusa nel Cile centrale e meridionale e nell'Argentina sud-occidentale. \u00c8 presente anche sull'Isola di Chilo\u00e9 ed altre isole pi\u00f9 piccole lungo le coste cilene.\nVive nelle foreste pluviali.\nTassonomia.\nSono state riconosciute 6 sottospecie:\nStato di conservazione.\nLa IUCN Red List, considerato il vasto areale e la popolazione relativamente comune, classifica \"G.valdivianus\" come specie a rischio minimo (LC)."}
{"id": "5290261", "revid": "633073", "url": "https://it.wikipedia.org/wiki?curid=5290261", "title": "Geoxus", "text": ""}
{"id": "5290283", "revid": "298229", "url": "https://it.wikipedia.org/wiki?curid=5290283", "title": "Campionato mondiale B maschile di hockey su pista Andorra 1992", "text": "Il Campionato del Mondo B 1992 \u00e8 stata la 5\u00aa edizione del campionato del mondo B di hockey su pista; la manifestazione \u00e8 stata disputata ad Andorra dal 17 al 24 ottobre 1992.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo \u00e8 stato vinto dalla nazionale di Andorra per la 1\u00aa volta nella sua storia."}
{"id": "5290284", "revid": "16758", "url": "https://it.wikipedia.org/wiki?curid=5290284", "title": "Nano De Toni", "text": ""}
{"id": "5290289", "revid": "767487", "url": "https://it.wikipedia.org/wiki?curid=5290289", "title": "Abdulaziz Al-Misha'an", "text": "Carriera.\nClub.\nHa giocato nel campionato kuwaitiano e ceco.\nNazionale.\nHa esordito in Nazionale nel 2010."}
{"id": "5290290", "revid": "339392", "url": "https://it.wikipedia.org/wiki?curid=5290290", "title": "B.O.B.", "text": ""}
{"id": "5290291", "revid": "1372005", "url": "https://it.wikipedia.org/wiki?curid=5290291", "title": "Mauringo", "text": "Biografia.\nMauringo era figlio di Suppone I, duca di Spoleto, della stirpe dei Supponidi, e di una figlia di Adelchi o una figlia di Arechi II di Benevento. Successe al padre nel 822 nella contea di Brescia (\"Brixiae comes\") quando questo fu nominato duca di Spoleto e poi nel 824, alla morte del padre e poi di Adelardo di Spoleto nel giro di pochi mesi, successe ad entrambi nel ducato spoletino. Secondo gli Annali franchi di Eginardo, mor\u00ec a sua volta entro breve tempo.\nFamiglia e figli.\nEgli ebbe un figlio:"}
{"id": "5290293", "revid": "297031", "url": "https://it.wikipedia.org/wiki?curid=5290293", "title": "Augusto il Forte", "text": ""}
{"id": "5290294", "revid": "2146946", "url": "https://it.wikipedia.org/wiki?curid=5290294", "title": "Sultan Al Enezi", "text": "Carriera.\nClub.\nHa esordito nel 2012 con l'Al-Qadsia, segnando 2 gol in 57 presenze fino al 2017.\nNella stagione 2016-2017 \u00e8 andato in prestito all'Al-Khor, e finito il prestito (dopo 10 presenze e 3 gol) si \u00e8 trasferito all'Al-Wakra, dove ha gi\u00e0 giocato 2 partite.\nNazionale.\nHa esordito in Nazionale nel 2013, nell'amichevole contro il Libano. \u00c8 stato convocato con la nazionale kuwaitiana per la Coppa d'Asia 2015"}
{"id": "5290295", "revid": "767487", "url": "https://it.wikipedia.org/wiki?curid=5290295", "title": "Talal Al-Amer", "text": "Carriera.\nNazionale.\nHa esordito in Nazionale nel 2009."}
{"id": "5290308", "revid": "92723", "url": "https://it.wikipedia.org/wiki?curid=5290308", "title": "Adelchi I di Spoleto", "text": "Biografia.\nSecondo alcune fonti successe anche al fratello Mauring come duca di Spoleto nell'824. Fu figlio di Suppone I e di una figlia di Adelchi o una figlia di Arechi II di Benevento. La sua area di maggior interesse fu quella compresa tra l'Emilia e la Lombardia orientale.\nEgli fu missus dominicus di Lotario I e del figlio Ludovico II il Giovane e segu\u00ec quest'ultimo nella spedizione anti-saracena dell847-848. Fu presente all'incoronazione imperiale di Ludovico II a Roma dell'850 e questo spos\u00f2 la figlia di Adelchi, Engelberga.\nMatrimonio e figli.\nLa moglie \u00e8 sconosciuta, ma la presenza di una figlia di nome Cunegonda, stesso nome della consorte di Bernardo d'Italia, lascia intendere un legame con la stirpe dei Guglielmidi. Adelchi ebbe quattro figli:"}
{"id": "5290310", "revid": "21880", "url": "https://it.wikipedia.org/wiki?curid=5290310", "title": "Gymnocarpium", "text": "Gymnocarpium \u00e8 un genere di felci appartenente alla famiglia delle Cystopteridaceae.\nEtimologia.\nIl nome del genere deriva dal greco \"ghimn\u00f2s\" (nudo) e \"karp\u00f2s\" (frutto), e deriva dalla caratteristica delle specie di questo genere di avere i sori non ricoperti dalla membrana di protezione (indusio).\nTassonomia.\nComprende le seguenti specie:"}
{"id": "5290311", "revid": "767487", "url": "https://it.wikipedia.org/wiki?curid=5290311", "title": "Faisal Al-Enezi", "text": "Carriera.\nNazionale.\nHa esordito in Nazionale nel 2014."}
{"id": "5290315", "revid": "132266", "url": "https://it.wikipedia.org/wiki?curid=5290315", "title": "Petrovazzo", "text": ""}
{"id": "5290317", "revid": "1305772", "url": "https://it.wikipedia.org/wiki?curid=5290317", "title": "You Still Touch Me", "text": "You Still Touch Me \u00e8 una canzone di Sting, estratta come secondo singolo dal suo quinto album solista, \"Mercury Falling\" del 1996. \nLa canzone \u00e8 fortemente ispirata alle atmosfere soul tipiche della musica del duo Sam &amp; Dave. Sting l'ha descritta come \"una tipica canzone di amore e smarrimento\". \nIl pezzo \u00e8 stato presentato in diretta televisiva al \"Saturday Night Live\" assieme al singolo precedente \"Let Your Soul Be Your Pilot\".\nIl lato B del singolo, \"Lullaby for an Anxious Child\", sar\u00e0 reinterpretato da Sting per l'inserimento nell'album di musica tradizionale \"If on a Winter's Night...\" nel 2009."}
{"id": "5290326", "revid": "1494169", "url": "https://it.wikipedia.org/wiki?curid=5290326", "title": "Controra (disambigua)", "text": ""}
{"id": "5290327", "revid": "599013", "url": "https://it.wikipedia.org/wiki?curid=5290327", "title": "Ahmet Ahmedani", "text": "Carriera.\nNazionale.\nHa collezionato una presenza con la nazionale albanese nel 1976."}
{"id": "5290328", "revid": "125785914", "url": "https://it.wikipedia.org/wiki?curid=5290328", "title": "Associazione Calcio Mantova 1948-1949", "text": "Questa voce raccoglie le informazioni riguardanti l'Associazione Calcio Mantova nelle competizioni ufficiali della stagione 1948-1949.\nStagione.\nNella stagione 1948-1949 il Mantova declassato in Serie C si piazza al quinto posto nel girone B con 43 punti. Il campionato ha promosso in Serie B l'Udinese che lo ha vinto con 54 punti.\nIn casa mantovana si rinnovano le cariche societarie con Attilio Campana presidente ad interim prima del ritorno di Ennio Avanzini. La squadra biancoceleste \u00e8 affidata a Giovanni Busani che oltre ad allenare \u00e8 il portiere della squadra. Dopo una flessione a met\u00e0 dicembre tocca a Guglielmo Reggiani tornare ad allenarla, aiutato da Ennio Vaini. Come al solito, quando ad occuparsi del Mantova \u00e8 il \"vecio\", si fa un pronto ritorno in alta classifica. Per Reggiani sar\u00e0 l'ultima stagione sulla panca mantovana, chiude con oltre cinquecento tra partite ufficiali e non ufficiali. Miglior realizzatore stagionale biancoceleste sar\u00e0 l'ala Ferruccio Azzarini autore di nove reti."}
{"id": "5290332", "revid": "767487", "url": "https://it.wikipedia.org/wiki?curid=5290332", "title": "Faisal Zaid", "text": "Carriera.\nNazionale.\nHa esordito in Nazionale nel 2013."}
{"id": "5290336", "revid": "767487", "url": "https://it.wikipedia.org/wiki?curid=5290336", "title": "Naim Allaj", "text": "Carriera.\nNazionale.\nHa collezionato 2 presenze con la Nazionale albanese nel 1973: la prima \u00e8 una sfida valida per le qualificazioni ai Mondiali 1974 vinta 1-0 contro la ."}
{"id": "5290339", "revid": "767487", "url": "https://it.wikipedia.org/wiki?curid=5290339", "title": "Khaled Ebrahim", "text": "Carriera.\nNazionale.\nHa esordito in Nazionale nel 2014."}
{"id": "5290344", "revid": "599013", "url": "https://it.wikipedia.org/wiki?curid=5290344", "title": "Foto Andoni", "text": "Carriera.\nNazionale.\nHa collezionato 2 presenze con la Nazionale albanese."}
{"id": "5290373", "revid": "767487", "url": "https://it.wikipedia.org/wiki?curid=5290373", "title": "Abdulrahman Al-Shammari", "text": "Carriera.\nClub.\nHa sempre giocato nel campionato kuwaitiano.\nNazionale.\nHa esordito in Nazionale nel 2012."}
{"id": "5290374", "revid": "21880", "url": "https://it.wikipedia.org/wiki?curid=5290374", "title": "Cystopteridaceae", "text": "Le Cistopteridacee (Cystopteridaceae ) sono una famiglia di felci appartenente all'ordine Polypodiales.\nTassonomia.\nComprende i seguenti generi:"}
{"id": "5290376", "revid": "767487", "url": "https://it.wikipedia.org/wiki?curid=5290376", "title": "Arb\u00ebn Arb\u00ebri", "text": "Carriera.\nNazionale.\nHa collezionato 3 presenze con la nazionale albanese."}
{"id": "5290378", "revid": "889336", "url": "https://it.wikipedia.org/wiki?curid=5290378", "title": "Yousef Nasser", "text": ""}
{"id": "5290380", "revid": "84299981", "url": "https://it.wikipedia.org/wiki?curid=5290380", "title": "Associazione Calcio Crema 1948-1949", "text": "Questa voce raccoglie le informazioni riguardanti l'Associazione Calcio Crema nelle competizioni ufficiali della stagione 1948-1949."}
{"id": "5290385", "revid": "38120", "url": "https://it.wikipedia.org/wiki?curid=5290385", "title": "Simpl\u00edcio", "text": ""}
{"id": "5290387", "revid": "767487", "url": "https://it.wikipedia.org/wiki?curid=5290387", "title": "Lucio Cornelio Pusione", "text": "Il suo cursus fino al 55 \u00e8 noto attraverso l'iscrizione di una statua a lui dedicata e ritrovata, insieme ai resti della statua stessa, a Roma, nelle fondamenta di Palazzo Campanari, sul Quirinale; la statua, eretta dal centurione Marco Vibrio Marcello della Legio XVI Gallica, si trovava probabilmente nei pressi della \"domus\" di Pusione. Secondo tale iscrizione, Pusione aveva ricoperto gli incarichi di membro della magistratura dei \"Quattuorviri viarum curandarum\", \"Tribunus militum\" della Legio XIIII Gemina, Questore, Tribuno della plebe, Pretore e infine \"Legatus Augusti\" della Legio XVI. Nel 70/71 ricopr\u00ec la carica di \"consul suffectus\".\nPusione era probabilmente di origine spagnola, considerata la sua appartenenza alla trib\u00f9 \"Galeria\" e un'iscrizione ritrovata presso Cadice. Il console suffetto del 90, Lucio Cornelio Pusione Annio Messala, era probabilmente suo figlio. Pusione possedeva una villa presso Tivoli, alle Acque Albule e probabilmente una \"domus\" sul Quirinale."}
{"id": "5290388", "revid": "984922", "url": "https://it.wikipedia.org/wiki?curid=5290388", "title": "Millan Ba\u00e7i", "text": "Carriera.\nNazionale.\nHa collezionato 7 presenze ed un gol con la Nazionale albanese."}
{"id": "5290389", "revid": "767487", "url": "https://it.wikipedia.org/wiki?curid=5290389", "title": "Ali Maqseed", "text": "Carriera.\nClub.\nallora partitella amichevole al parco 8 a 1 cristian alla feralpisal\u00f2 per 105 milioni\nNazionale.\nHa esordito in Nazionale nel 2008 contro la mega squadra di olli e bengi e perdono 8 a 1"}
{"id": "5290393", "revid": "1522738", "url": "https://it.wikipedia.org/wiki?curid=5290393", "title": "Yoru no Yatterman", "text": " \u00e8 una serie televisiva anime ispirata a \"Yattaman\", prodotta dalla Tatsunoko per celebrare il 40\u00ba anniversario del franchise \"Time Bokan\". La trasmissione televisiva \u00e8 avvenuta in Giappone tra l'11 gennaio e il 29 marzo 2015.\nTrama.\nMolto tempo fa, gli eroi della giustizia noti come gli Yattaman combatterono contro la malvagia gang Trio Drombo, mandandola in esilio e portando la pace nel regno di Yatter. Tuttavia, diverse generazioni dopo, gli Yattaman si fecero poi corrompere dal potere, mentre tutti gli altri furono costretti a vivere in condizioni di povert\u00e0 e disperazione. Dopo aver perso la madre proprio a causa dell'egoismo degli Yattaman, Leopard, una diretta discendente di Miss Dronio (leader del Trio Drombo) \u00e8 decisa a ribellarsi ad essi e perci\u00f2 riforma la gang della sua antenata insieme a Voltkatze ed Elephantus, rispettivamente i discendenti di Boyakki e Tonzula.\nProduzione.\nLa serie televisiva, prodotta dalla Tatsunoko e diretta da Tatsuya Yoshihara, \u00e8 andata in onda dall'11 gennaio al 29 marzo 2015. Le sigle di apertura e chiusura sono rispettivamente degli SCREEN mode e delle Sphere. Gli episodi sono stati trasmessi in streaming, in contemporanea col Giappone, dalla Funimation in America del Nord e dalla Madman Entertainment in Australia e Nuova Zelanda."}
{"id": "5290395", "revid": "599013", "url": "https://it.wikipedia.org/wiki?curid=5290395", "title": "Dritan Baholli", "text": "Carriera.\nNazionale.\nHa collezionato una presenza con la nazionale albanese nel 1996."}
{"id": "5290401", "revid": "6923", "url": "https://it.wikipedia.org/wiki?curid=5290401", "title": "Hameed Youssef", "text": "Carriera.\nClub.\nHa giocato nel campionato kuwaitiano e omanita.\nNazionale.\nHa esordito in Nazionale nel 2008."}
{"id": "5290405", "revid": "1543377", "url": "https://it.wikipedia.org/wiki?curid=5290405", "title": "Unione dei comuni Terre Sicane", "text": "L'unione dei comuni Terre Sicane \u00e8 un'unione di comuni della Sicilia, nella provincia regionale di Agrigento, formata dai comuni di Caltabellotta, Menfi, Montevago, Sambuca di Sicilia e Santa Margherita di Belice.\nStoria.\nFu scelta come sede legale e amministrativa il comune di Menfi, mentre come sede di rappresentanza politico-istituzionale il comune di Santa Margherita di Belice.\nIl 23 dicembre 2014 entra a far parte dell'unione il quinto comune, Caltabellotta.\nDescrizione.\nL'unione dei comuni Terre Sicani persegue i seguenti obiettivi:\nTra le competenze amministrative concernenti, sono state affidate all'unione dei comuni la gestione unitaria delle funzioni e dei servizi seguenti:\nNel corso degli anni alcuni di questi servizi sono stati sospesi da uno o pi\u00f9 comuni che fanno parte dell'unione.\nAmministrazione.\nIl presidente dell'Unione dei comuni Terre Sicane \u00e8 il sindaco di Santa Margherita di Belice, Francesco Valenti."}
{"id": "5290406", "revid": "599013", "url": "https://it.wikipedia.org/wiki?curid=5290406", "title": "Haxhi Ballgjini", "text": "Carriera.\nNazionale.\nHa collezionato 15 presenze ed un gol con la nazionale albanese."}
{"id": "5290407", "revid": "83531", "url": "https://it.wikipedia.org/wiki?curid=5290407", "title": "Associazione Calcio Vigevano 1948-1949", "text": "Questa voce raccoglie le informazioni riguardanti l'Associazione Calcio Vigevano nelle competizioni ufficiali della stagione 1948-1949."}
{"id": "5290411", "revid": "869733", "url": "https://it.wikipedia.org/wiki?curid=5290411", "title": "Velocit\u00e0 (disambigua)", "text": ""}
{"id": "5290430", "revid": "124068699", "url": "https://it.wikipedia.org/wiki?curid=5290430", "title": "Nabil Ma\u00e2loul", "text": "Carriera.\nClub.\nDurante la sua lunga carriera gioc\u00f2 nel campionato tunisino vestendo per 11 stagioni la casacca dell'. Si trasfer\u00ec anche in Germania e in Arabia Saudita, paese nel quale dar\u00e0 l'addio al calcio giocato nel 2000. In 19 anni ha collezionato 7 campionati e 3 coppe nazionali tunisine.\nNazionale.\nCon la nazionale tunisina, con cui esord\u00ec nel 1982, partecip\u00f2 alle Olimpiadi del 1988 e ne \u00e8 stato allenatore in due riprese, nel 2013 e dal 2017."}
{"id": "5290431", "revid": "767487", "url": "https://it.wikipedia.org/wiki?curid=5290431", "title": "Shyqyri Ballgjini", "text": "Carriera.\nNazionale.\nHa collezionato 2 presenze con la Nazionale albanese nel 1981."}
{"id": "5290433", "revid": "1573940", "url": "https://it.wikipedia.org/wiki?curid=5290433", "title": "Cupedidae", "text": "Cupedidae \u00e8 una famiglia di coleotteri del sottordine Archostemata. \nLa famiglia consiste di circa 30 specie, suddivise in nove generi distribuiti globalmente. Inoltre, sono stati rinvenuti molti fossili di Cupedidae datanti al Triassico inferiore, un periodo nel quale moltissime specie erano scomparsi dopo l'estinzione di massa alla fine del Permiano e in cui la biosfera si stava ripopolando e riorganizzando.\nDescrizione.\nLe Cupedidae hanno un corpo allungato e diritto, che varia da una lunghezza di 10\u00a0mm a 20\u00a0mm, di colore scuro (dal marrone al nero).\nQuesti coleotteri sono identificabili dal reticolo quadrato che ricorda piccole finestre sulle elitre.\nBiologia.\nLe larve vivono nel legno, che tarlano. Il substrato tipico nel quale si sviluppano sono tronchi umidi coperti da funghi o muschio e a volte si trovano in case di legno. I maschi adulti di \"Priacma serrata\" -una specie diffusa nel Nord America- sono noti per essere fortemente attratti dalla comune candeggina, il che suggerisce che l'odore dell'ipoclorito di sodio mescolato ad acqua sia prossimo ai feromoni delle femmine della specie."}
{"id": "5290434", "revid": "28592", "url": "https://it.wikipedia.org/wiki?curid=5290434", "title": "Velocit\u00e0 massima", "text": ""}
{"id": "5290435", "revid": "1543377", "url": "https://it.wikipedia.org/wiki?curid=5290435", "title": "Kansi", "text": "Kansi \u00e8 un settore (\"imirenge\") del Ruanda, parte della Provincia Meridionale e del distretto di Gisagara."}
{"id": "5290439", "revid": "247222", "url": "https://it.wikipedia.org/wiki?curid=5290439", "title": "Cronistoria del Paris Saint-Germain Football Club", "text": "Di seguito si riportano i risultati delle stagioni sportive del Paris Saint-Germain Football Club."}
{"id": "5290441", "revid": "889336", "url": "https://it.wikipedia.org/wiki?curid=5290441", "title": "Khaled Al Rashidi", "text": ""}
{"id": "5290443", "revid": "889336", "url": "https://it.wikipedia.org/wiki?curid=5290443", "title": "Abdulaziz Al Misha'an", "text": ""}
{"id": "5290444", "revid": "922800", "url": "https://it.wikipedia.org/wiki?curid=5290444", "title": "Vladimir Balluku", "text": "Carriera.\nNazionale.\nHa collezionato 2 presenze con la Nazionale albanese."}
{"id": "5290446", "revid": "486946", "url": "https://it.wikipedia.org/wiki?curid=5290446", "title": "Sultan Alenezi", "text": ""}
{"id": "5290447", "revid": "889336", "url": "https://it.wikipedia.org/wiki?curid=5290447", "title": "Talal Al Amer", "text": ""}
{"id": "5290450", "revid": "889336", "url": "https://it.wikipedia.org/wiki?curid=5290450", "title": "Faisal Alenezi", "text": ""}
{"id": "5290451", "revid": "1305772", "url": "https://it.wikipedia.org/wiki?curid=5290451", "title": "Kibirizi", "text": ""}
{"id": "5290452", "revid": "889336", "url": "https://it.wikipedia.org/wiki?curid=5290452", "title": "Bader Al Mutwa", "text": ""}
{"id": "5290453", "revid": "889336", "url": "https://it.wikipedia.org/wiki?curid=5290453", "title": "Khalid El Ebrahim", "text": ""}
{"id": "5290455", "revid": "889336", "url": "https://it.wikipedia.org/wiki?curid=5290455", "title": "Abdul Rahman Al Shammari", "text": ""}
{"id": "5290457", "revid": "889336", "url": "https://it.wikipedia.org/wiki?curid=5290457", "title": "Nawaf Al Khaldi", "text": ""}
{"id": "5290463", "revid": "1543377", "url": "https://it.wikipedia.org/wiki?curid=5290463", "title": "Kibirizi (Gisagara)", "text": "Kibirizi \u00e8 un settore (\"imirenge\") del Ruanda, parte della Provincia Meridionale e del distretto di Gisagara."}
{"id": "5290468", "revid": "339392", "url": "https://it.wikipedia.org/wiki?curid=5290468", "title": "Saiki Kusuo no PSI Nan", "text": ""}
{"id": "5290476", "revid": "834", "url": "https://it.wikipedia.org/wiki?curid=5290476", "title": "Kigembe", "text": "Kigembe \u00e8 un settore (\"imirenge\") del Ruanda, parte della Provincia Meridionale e del distretto di Gisagara."}
{"id": "5290496", "revid": "1543377", "url": "https://it.wikipedia.org/wiki?curid=5290496", "title": "Mamba (Ruanda)", "text": "Mamba \u00e8 un settore (\"imirenge\") del Ruanda, parte della Provincia Meridionale e del distretto di Gisagara."}
{"id": "5290497", "revid": "599013", "url": "https://it.wikipedia.org/wiki?curid=5290497", "title": "\u00c7lirim Bashi", "text": "Carriera.\nNazionale.\nHa collezionato 2 presenze con la Nazionale albanese."}
{"id": "5290499", "revid": "599013", "url": "https://it.wikipedia.org/wiki?curid=5290499", "title": "Ardian Behari", "text": "Carriera.\nNazionale.\nHa collezionato una presenza con la Nazionale albanese nel 1996."}
{"id": "5290504", "revid": "1305772", "url": "https://it.wikipedia.org/wiki?curid=5290504", "title": "Muganza", "text": ""}
{"id": "5290508", "revid": "533647", "url": "https://it.wikipedia.org/wiki?curid=5290508", "title": "Safet Berisha", "text": "Carriera.\nSquadre di club.\nLa sua carriera si svolse quasi interamente nel Partizani di Tirana, con il quale vinse campionato e coppa nazionale.\nNazionale.\nHa collezionato 21 presenze con la Nazionale albanese."}
{"id": "5290509", "revid": "767487", "url": "https://it.wikipedia.org/wiki?curid=5290509", "title": "Abbazia di Sant'Elena", "text": "L'abbazia di Sant'Elena sorge nella frazione di Sasso, comune di Serra San Quirico, in provincia di Ancona ed arcidiocesi di Camerino-San Severino Marche.\n\u00c8 una delle pi\u00f9 antiche e la pi\u00f9 importante abbazia della Vallesina, in una zona circondata dal verde e da dolci colline puntellate di antichi paesi medievali, i Castelli di Jesi.\nStoria e descrizione.\nGli storici attribuiscono la fondazione della prima abbazia benedettina fra il 1005 e il 1009 ad opera di San Romualdo, monaco e missionario ravennate. Apparentemente sul luogo sorgeva gi\u00e0 una piccola chiesa.\nI primi documenti scritti si hanno nel 1180, quando pass\u00f2 alla Congregazione camaldolese e la chiesa venne radicalmente ricostruita e consacrata nel 1212, come scritto su una lapide. Fu abbazia florida e autonoma, tanto che nel XII secolo raggiunse un'importanza di prim'ordine nell'aspetto religioso, politico e sociale della Vallesina. Fra le propriet\u00e0 dell'abbazia si contavano circa una sessantina di edifici, fra chiese, castelli e ville, disseminati dai dintorni fino ai territori di Camerino, Senigallia e Osimo. L'abate ne era l'autorit\u00e0 religiosa e civile, con diritto di vita e di morte.\nCon la conquista del Comune di Serra San Quirico, nel 1231, anche l'abbazia e le sue propriet\u00e0, vennero annesse alla potente vicina Jesi, capitale della piccola Respublica Aesina.\nNel corso del '200, durante la lotta per la supremazia sulla Marca d'Ancona fra Federico II di Svevia e il papato; anche i monaci di Sant'Elena, insieme alla citt\u00e0 regia si schierarono dalla parte dell'Imperatore; nonostante quest'ultimo fosse gi\u00e0 stato scomunicato da papa Gregorio IX nel 1227.\nTuttavia nel 1447, con la presa definitiva di Jesi e dei suoi Castelli da parte del papa, ebbe inizio la decadenza dell'abbazia di Sant'Elena.\nIl papa Innocenzo VIII la sottrasse alla Congregazione camaldolese, nominando un Abate commendatario, il cardinale Giovanni Colonna.\nIl 6 aprile 1816, l'ultimo abate commendatario di Sant'Elena, cedette in enfiteusi l'abbazia con tutti i beni annessi alla famiglia Pianesi, che ne divenne in seguito la legittima proprietaria.\nDescrizione.\nL'abbazia di Sant'Elena si presenta come una costruzione romanico-gotica dalla massa serrata e fortificata. Venne realizzata in pietra a partire dalla fine del XII secolo, utilizzando tutto il materiale possibile di recuperazione dal precedente edificio eretto da San Romualdo.\nLa semplice facciata della chiesa, coronata da un campanile a vela, \u00e8 incentrata sul portale d'ingresso di stile romanico ma con influssi ora gotici, ora bizantini. Si compone di quattro archi a tutto sesto concentrici, poggianti su semicolonne e paraste dai capitelli a rilievi. Nella lunetta \u00e8 il bassorilievo raffigurante una croce greca gemmata fra due leoni a simboleggiare la cacciata delle forze del male.\nAll'interno la chiesa presenta una pianta basilicale, divisa in tre navate da possenti pilastri quadrati compositi che reggono grandi arconi ogivali e volte a vela. Spiccano i bei capitelli scolpiti delle semi-colonne addossate ai pilastri che rimandano al repertorio zoomorfo e geometrico del XII secolo, fra cui si distinguono draghi, leoni e sirene. Il presbiterio, sopraelevato sulla cripta, conserva nella conca absidale la tela che raffigura \"Sant'Elena e la Croce\", opera del Pomarancio (Cristoforo Roncalli).\nLa cripta, divisa in sette navate, venne ricostruita nel 1925 in maniera semplificata, in base alle poche tracce superstiti. Vi si conservano quattro bei capitelli dell'XI secolo.\nNel vecchio monastero sono delle sale dalle volte in laterizi, ora a botte ora a crociera, con pareti in pietra. Fra esse la pi\u00f9 antica risale all'XI secolo e presenta una volta a botte e pavimento a grandi lastre di pietra. Apparentemente costituiva il primo insediamento dell'abbazia."}
{"id": "5290512", "revid": "1543377", "url": "https://it.wikipedia.org/wiki?curid=5290512", "title": "Muganza (Gisagara)", "text": "Muganza \u00e8 un settore (\"imirenge\") del Ruanda, parte della Provincia Meridionale e del distretto di Gisagara."}
{"id": "5290513", "revid": "1745361", "url": "https://it.wikipedia.org/wiki?curid=5290513", "title": "Big Five (banche)", "text": "Big Five \u00e8 il nome dato alle cinque pi\u00f9 grandi banche del Canada. Tutte e cinque hanno la sede operativa a Toronto.\nElenco.\nLe Big Five elencate di seguito sono quotate alla Borsa di Toronto; Gli importi monetari sono espressi in miliardi di dollari canadesi."}
{"id": "5290515", "revid": "767487", "url": "https://it.wikipedia.org/wiki?curid=5290515", "title": "Hazel Crest", "text": "Hazel Crest \u00e8 un comune degli Stati Uniti d'America, situato in Illinois, nella Contea di Cook."}
{"id": "5290516", "revid": "599013", "url": "https://it.wikipedia.org/wiki?curid=5290516", "title": "Besnik Bilali", "text": "Carriera.\nNazionale.\nHa collezionato otto presenze con la Nazionale albanese nel 1987."}
{"id": "5290519", "revid": "182193", "url": "https://it.wikipedia.org/wiki?curid=5290519", "title": "1. Sportverein Jena", "text": ""}
{"id": "5290520", "revid": "1305772", "url": "https://it.wikipedia.org/wiki?curid=5290520", "title": "Achille Majeroni", "text": ""}
{"id": "5290521", "revid": "182193", "url": "https://it.wikipedia.org/wiki?curid=5290521", "title": "Sportgemeinschaft Ernst Abbe Jena", "text": ""}
{"id": "5290522", "revid": "182193", "url": "https://it.wikipedia.org/wiki?curid=5290522", "title": "SG Ernst Abbe Jena", "text": ""}
{"id": "5290523", "revid": "182193", "url": "https://it.wikipedia.org/wiki?curid=5290523", "title": "Ernst Abbe Jena", "text": ""}
{"id": "5290525", "revid": "182193", "url": "https://it.wikipedia.org/wiki?curid=5290525", "title": "Stadion Jena", "text": ""}
{"id": "5290527", "revid": "1543377", "url": "https://it.wikipedia.org/wiki?curid=5290527", "title": "Mugombwa", "text": "Mugombwa \u00e8 un settore (\"imirenge\") del Ruanda, parte della Provincia Meridionale e del distretto di Gisagara."}
{"id": "5290529", "revid": "182193", "url": "https://it.wikipedia.org/wiki?curid=5290529", "title": "Sportgemeinschaft Stadion Jena", "text": ""}
{"id": "5290530", "revid": "182193", "url": "https://it.wikipedia.org/wiki?curid=5290530", "title": "SG Stadion Jena", "text": ""}
{"id": "5290533", "revid": "599013", "url": "https://it.wikipedia.org/wiki?curid=5290533", "title": "Ferdinand Bilali", "text": "Carriera.\nClub.\nHa giocato nella prima divisione albanese.\nNazionale.\nHa collezionato una presenza con la nazionale albanese nel 1992."}
{"id": "5290534", "revid": "287204", "url": "https://it.wikipedia.org/wiki?curid=5290534", "title": "Savanna (Illinois)", "text": "Savanna \u00e8 un comune degli Stati Uniti d'America, situato in Illinois, nella Contea di Carroll."}
{"id": "5290536", "revid": "182193", "url": "https://it.wikipedia.org/wiki?curid=5290536", "title": "BSG Motor Jena", "text": ""}
{"id": "5290538", "revid": "182193", "url": "https://it.wikipedia.org/wiki?curid=5290538", "title": "Chemie Jena", "text": ""}
{"id": "5290545", "revid": "767487", "url": "https://it.wikipedia.org/wiki?curid=5290545", "title": "Taylorville", "text": "Taylorville \u00e8 un comune degli Stati Uniti d'America, situato in Illinois, nella Contea di Christian, della quale \u00e8 il capoluogo."}
{"id": "5290552", "revid": "599013", "url": "https://it.wikipedia.org/wiki?curid=5290552", "title": "Arjan Bimo", "text": "Carriera.\nNazionale.\nHa collezionato 6 presenze con la Nazionale albanese."}
{"id": "5290557", "revid": "767487", "url": "https://it.wikipedia.org/wiki?curid=5290557", "title": "Wood River (Illinois)", "text": "Wood River \u00e8 un comune degli Stati Uniti d'America, situato in Illinois, nella Contea di Madison."}
{"id": "5290558", "revid": "767487", "url": "https://it.wikipedia.org/wiki?curid=5290558", "title": "Ramiz Bisha", "text": "Carriera.\nNazionale.\nHa collezionato una presenze con la Nazionale albanese nel 1992."}
{"id": "5290559", "revid": "124123", "url": "https://it.wikipedia.org/wiki?curid=5290559", "title": "Wayne Connelly", "text": "Carriera.\nConnelly gioc\u00f2 a livello giovanile per cinque stagioni nella Ontario Hockey Association, quattro delle quali con la maglia dei Peterborough Petes, formazione con cui disput\u00f2 la Memorial Cup del 1959, mentre un anno pi\u00f9 tardi conquist\u00f2 il Red Tilson Trophy come miglior giocatore della lega.\nNella stagione 1960-61 debutt\u00f2 fra i professionisti all'interno dell'organizzazione dei Montreal Canadiens, formazione con cui esord\u00ec in National Hockey League giocando tre partite; il resto dell'anno lo trascorse nella Eastern Professional Hockey League.\nNell'autunno del 1961 si trasfer\u00ec nei Boston Bruins, formazione con cui conquist\u00f2 per la prima volta un posto da titolare. Rimase nell'organizzazione dei Bruin per sei stagioni, dividendosi fra NHL, EPHL e la Western Hockey League, lega in cui milit\u00f2 con successo per tre stagioni con il farm team dei San Francisco Seals.\nNell'estate del 1967 in occasione dell'NHL Expansion Draft Connelly fu selezionato dai Minnesota North Stars, formazione con cui gioc\u00f2 per quasi due stagioni prima della cessione nel febbraio del 1969 ai Detroit Red Wings. Fu inoltre il primo giocatore a segnare un rigore nella storia dei playoff della Stanley Cup. A cavallo del 1970 Connelly cambi\u00f2 spesso formazione in NHL, passando dai Red Wings ai St. Louis Blues e infine nella stagione 1971-72 ai Vancouver Canucks.\nConnelly nell'estate del 1972 lasci\u00f2 la NHL per trasferirsi nella neonata World Hockey Association ritornando in Minnesota ma con la maglia dei Minnesota Fighting Saints. Rimase con i Fighting Saints fino allo scioglimento della franchigia nella primavera del 1976 totalizzando il massimo in carriera per punti ottenuti, ben 95 nella stagione 1973-74. Nel finale della carriera gioc\u00f2 ancora nella WHL con le maglie di Cleveland, Calgary e infine degli Edmonton Oilers per poi ritirarsi nel 1977."}
{"id": "5290564", "revid": "767487", "url": "https://it.wikipedia.org/wiki?curid=5290564", "title": "Sabah Bizi", "text": "Carriera.\nNazionale.\nHa collezionato 15 presenze ed un gol con la Nazionale albanese."}
{"id": "5290571", "revid": "767487", "url": "https://it.wikipedia.org/wiki?curid=5290571", "title": "Sefedin Braho", "text": "Carriera.\nNazionale.\nHa collezionato 9 presenze ed un gol con la Nazionale albanese."}
{"id": "5290581", "revid": "729019", "url": "https://it.wikipedia.org/wiki?curid=5290581", "title": "Torre di Montmart", "text": "La Torre di Montmart (\"Tour Montmart\" in francese, detta anche \"Tour de Battant\" o \"Tour Carr\u00e9e\"), \u00e8 una torre muraria di fortificazione di Besan\u00e7on, datante dal XVI secolo.\nStoria.\nEretta nel 1526, faceva parte delle antiche fortificazioni della citt\u00e0 e, come la vicina \"Tour de la Pelote\", venne conservata da Vauban, quando questi riorganizz\u00f2 le difese della citt\u00e0. \u00c8 situata nel quartiere di Battant, vicino al centro della citt\u00e0.\nIn quanto edificio facente parte della Cittadella, l'8 giugno 1942 \u00e8 stato fatto oggetto di classificazione come Monumento storico di Francia."}
{"id": "5290594", "revid": "228587", "url": "https://it.wikipedia.org/wiki?curid=5290594", "title": "Governatori di Malta", "text": "I Governatori di Malta (successivamente, Governatori generali) dal 1814 al 1964 furono i seguenti.\nCronistoria.\nIl Governatore, o Governatore generale, era la figura politica che governava Malta durante il periodo in cui l'arcipelago era parte dell'Impero britannico, ovvero dal 1913 al 1964.\nNel 1964, a seguito della dichiarazione d'indipendenza maltese, tale figura venne sostituita da quella del Governatore generale, che rappresentava nel Paese la Regina Elisabetta II, in quanto monarca del Commonwealth. Il Governatore veniva nominato dal monarca d'Inghilterra su proposta del primo ministro e aveva potere esecutivo a Malta. Aveva inoltre la carica di capo del consiglio esecutivo, ovvero l'organo di governo del Paese nel periodo coloniale.\nIl titolo di Governatore generale fu istituita nel settembre 1964. Tale figura \u00e8 stata abolita a seguito della trasformazione di Malta in una repubblica nel 1974. In quell'anno infatti, a seguito di un referendum, il Paese \u2013 pur rimanendo all'interno del Commowealth \u2013 decise di dotarsi di un proprio Presidente della Repubblica e la Regina d'Inghilterra ha conseguentemente perso il ruolo di Capo di Stato di Malta."}
{"id": "5290600", "revid": "287204", "url": "https://it.wikipedia.org/wiki?curid=5290600", "title": "Australian Open 2015 - Qualificazioni singolare maschile", "text": "Le qualificazioni del singolare maschile dell'Australian Open 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5290602", "revid": "1718925", "url": "https://it.wikipedia.org/wiki?curid=5290602", "title": "Jeff the Killer", "text": "Jeffrey Alan Woods, conosciuto anche come Jeff o, pi\u00f9 comunemente, con il soprannome di Jeff the Killer, \u00e8 un personaggio immaginario, serial killer, protagonista di racconti dell'orrore (\"creepypasta\") e videogiochi, nato come fenomeno di Internet. Ha ispirato anche opere di terze parti. \n\u00c8 stato creato da un utente di YouTube denominato \"Sesseur\" nel 2008.\nSecondo WatchMojo \u00e8 probabilmente il personaggio di creepypasta pi\u00f9 conosciuto, dopo lo Slender Man.\nCreazione e diffusione.\nIl personaggio nacque il 3 ottobre 2008 da uno YouTuber denominato \"Sesseur\", che caric\u00f2 un video sul suo canale YouTube intitolandolo \"Jeff The Killer [Original Story]\". Il video ha poi riscosso un'enorme popolarit\u00e0 attraverso la rete internet, diventando cos\u00ec un classico dei creepypasta.\nIl 14 ottobre 2008 l'immagine del personaggio riapparve sul sito Newgrounds, caricata dall'autore del video originale. L'immagine di Jeff pubblicata per l'occasione (una versione precedente a quella mostrata nel video) divenne l'ispirazione per innumerevoli altre storie su Creepypasta Wiki, Wiki Answers, e Quotev. Su YouTube, decine di utenti caricarono la propria versione della storia di Jeff, attestando cos\u00ec la nascita di un movimento fandom dedicato al personaggio. Successivamente, apparvero diverse fan art su DeviantART, oltre a fan film, fan fiction, e fan game dedicati al personaggio.\nNel 12 agosto 2012 un autore sconosciuto con il nome utente Sesseur pubblic\u00f2 sul sito una versione migliorata della storia di Jeff. La storia venne pubblicata sul sito creepypasta.com ed in seguito fu riportata su Creepypasta Wiki, dove divent\u00f2 nota sulla rete e fu reputata la storia ufficiale del personaggio.\nNel 2014 la storia su Creepypasta Wiki fu rimossa per le numerose inesattezze riscontrate nella trama e per gli errori grossolani, come ad esempio la infiammabilit\u00e0 della miscela di candeggina e whisky di cui Jeff fu imbrattato durante lo scontro, la mancanza di intervento da parte degli adulti durante la festa di compleanno e i numerosi errori grammaticali. Il sito trasfer\u00ec provvisoriamente la storia su Spinpasta Wiki per poter decidere se cancellare il racconto o mantenerlo: la cancellazione fu ratificata tramite votazione e la storia fu cancellata definitivamente da siti Creepypasta Wiki e Spinpasta Wiki. Anche se la storia fu eliminata definitivamente da Creepypasta Wiki e da Spinpasta Wiki, altre wiki come Creepypasta Classics Wiki, Just The Kittens! e Trollpasta Wiki decisero di adottare la storia per le sue inesattezze, evitando cos\u00ec la cancellazione dalla rete.\nPi\u00f9 tardi, a fine 2015, Creepypasta Wiki fece un contest per sostituire la pagina cancellata con un remake della storia di Jeff the Killer, il contest fu vinto da \"Banningk1979\" (K. Banning Kellum) uno degli amministratori della wiki stessa, che la chiam\u00f2 con il nome di \"Jeff the Killer 2015\". Il remake venne poi tradotto dallo staff di Creepypasta Italia Wiki e inserito in quest'ultima, dato che le pesanti critiche sulle inesattezze e gli errori di trama avevano cominciato ad affluire anche in Italia. Tuttavia decisero di non sostituire il racconto originale con il remake, ma di aggiungerlo semplicemente alla pagina gi\u00e0 esistente, considerando il remake solo come una storia alternativa volta a coloro che non apprezzavano l'originale.\nNell'autunno del 2016 l'autore originale Sesseur decide di cancellare il proprio canale YouTube, eliminando di conseguenza il video che narra l'origine della Creepypasta su Jeff the Killer. Secondo il commento di Sesseur su DeviantArt del 26 gennaio 2016, l'autore ha espresso che anche se considera migliore la sceneggiatura scritta da Banningk1979, ha manifestato la sua disapprovazione sul fatto che la trama discosti troppo dalla sua idea originale; ha quindi spiegato che il video pubblicato su YouTube era solo un prologo sulla storia che voleva realizzare nel 2008.\nDescrizione del personaggio.\nAspetto fisico.\nJeff viene descritto come un ragazzo di circa 16 anni, con un volto pallido e il naso tagliato (a causa dell'incidente), capelli neri (originariamente castani), occhi privi di colore (originariamente azzurro ghiaccio) senza palpebre e contornati da ustioni nere e una bocca priva di labbra e di parte delle guance. Le mutilazioni del viso delineano un sorriso fisso, rendendo visibili tutti i denti. Indossa una felpa bianca senza cerniera, con tasca centrale e cappuccio a cordino regolabile, dei jeans di color nero e scarpe da skate nere.\nComportamento e carattere.\nJeff predilige colpire a morte le sue vittime mentre dormono, pugnalandole con un coltello da cucina, ma non \u00e8 raro che usi altri strumenti come candeggina, bevande alcoliche e benzina per dare fuoco alle vittime e l'uso di diverse armi da fuoco. Inoltre, in seguito all'incidente, il personaggio avrebbe cominciato a darsi all'alcolismo e al fumo.\nIl personaggio mostrava inizialmente un carattere timido, gentile e altruista ed era molto affezionato al fratello Liu; ci\u00f2nonostante, si sente represso e rabbioso interiormente a causa del comportamento fin troppo rigido della madre. La personalit\u00e0 di Jeff cambiata radicalmente dopo l'incidente, mostrando diversi sintomi psicologici come'autolesionismo, schizofrenia, narcisismo, sadismo e una forma di particolare follia omicida.\nFamiliari.\nL'unico parente menzionato nella storia originale di Sesseur \u00e8 il fratello maggiore Liu, mentre nella versione di Creepypasta Wiki ha una famiglia composta da un padre, una madre e un fratello maggiore, uccisi dallo stesso Jeff al termine della storia. In alcune fan fiction, Liu sopravvive al massacro e a sua volta diventa un assassino; in altre versioni, invece, cerca il fratello per vendicarsi o aiutarlo a ritornare normale. Nelle storie si comprende che Jeff non ha un buon rapporto con la madre, che dimostra essere molto autoritaria, evitando qualsiasi discussione tra lei e il figlio. Il padre, invece, non viene quasi mai menzionato; se appare nelle opere viene presentato come un personaggio di secondo piano.\nStoria.\nIl personaggio \u00e8 presente originalmente in due storie: una creata da Sesseur, che narra in breve l'incidente di Jeff, l'altra creata da Creepypasta Wiki, che narra la storia di Jeff e di come sia diventato un pericoloso assassino seriale. Entrambe le versioni della storia presentano i personaggi di Jeff e Liu.\nLa storia di Sesseur.\nLa storia di Sesseur si concentra sulle figure di due fratelli, Jeff e Liu. Stando alla versione originale, un giorno Jeff decise di pulire il bagno con un gallone di acido, ma durante la pulizia perse l'equilibrio scivolando su una saponetta e trascinando con s\u00e9 l'acido, che gli cadde addosso ustionandogli il volto. Il vicino di casa ud\u00ec le richieste di aiuto di Jeff e lo soccorse, portandolo all'ospedale. Informato dell'accaduto, Liu si precipit\u00f2 all'ospedale dal lavoro. La storia termina con la certezza che Jeff non sarebbe stato pi\u00f9 lo stesso dopo l'incidente.\nLa storia di Creepypasta Wiki.\nLa storia di Creepypasta Wiki inizia col trasloco di Jeff e dei suoi familiari in un nuovo quartiere. Il giorno seguente, Jeff e suo fratello Liu hanno uno scontro con tre bulli alla fermata dell'autobus, durante il quale Jeff riesce a ferirli prima di fuggire. In seguito alla rissa, la polizia si reca a casa Woods per arrestare Jeff e Liu. Per proteggere il fratello, Liu dichiara di essere l'unico colpevole, finendo cos\u00ec in carcere, anche se Jeff ammette le sue colpe, non venendo creduto da nessuno. Qualche tempo dopo, durante una festa di compleanno (dove Jeff indosser\u00e0 la classica felpa bianca a cui \u00e8 associato), i bulli si vendicano su Jeff, picchiandolo brutalmente. Jeff reagisce ed uccide due dei bulli, lasciando in fin di vita l'ultimo. Nello scontro, Jeff viene ferito gravemente e viene ricoverato in ospedale per ustioni: dopo una lunga degenza, durante la quale Liu viene scagionato, Jeff ritorna a casa. Il ragazzo, per\u00f2, non \u00e8 pi\u00f9 lo stesso: Jeff ha il volto deturpato, completamente bianco, e la sua psiche risulta fortemente compromessa: alla vista del suoi lineamenti sfigurati si dimostra estremamente felice e soddisfatto, considerandoli perfetti. La stessa notte del suo ritorno, Jeff mutila ulteriormente il proprio viso, tagliandosi le labbra per sorridere sempre e bruciandosi le palpebre per poter ammirare il suo sorriso in ogni istante. La madre accorre sentendo le sue urla e Jeff chiede alla madre un parere sul suo nuovo aspetto, terrorizzandola. La madre si reca quindi dal marito per cercare di fermare Jeff, ma il ragazzo, vedendosi tradito dai suoi stessi genitori, uccide entrambi in preda ad un raptus di follia. Jeff raggiunge quindi la camera del fratello e, dopo avergli coperto la bocca con la mano, si appresta a pugnalarlo. La sorte di Liu rimane comunque incerta, lasciando aperta la possibilit\u00e0 che sia sopravvissuto all'eccidio (tesi sostenuta nella storia spin-off \"Homicidal Liu\").\nInfluenza.\nIl personaggio di Jeff the Killer ha influenzato molte opere, portando alla creazione di storie secondarie con personaggi simili o collegabili a lui: all'origine della sua immagine sono inoltre collegate diverse leggende metropolitane.\nIl personaggio ha ispirato diverse storie creepypasta e la nascita di nuovi personaggi simili a lui. Jeff the Killer appare in altre storie creepypasta come personaggio principale, secondario o come elemento chiave della storia. Le storie create successivamente spesso sono in contraddizione tra loro o mostrano notevoli discrepanze con il materiale originale: in alcune storie, Jeff si trova anche a combattere contro altri fenomeni di Internet, come lo Slender Man.\nVideogiochi.\nMolti fan iniziarono a creare dei fan game dedicati a Jeff the Killer, fra cui flash games gratuiti online. Il primo fan game, che riscosse un discreto interesse fu il videogioco intitolato \"Jeff the Killer\", pubblicato per Android nel 2012 da MAR R. In realt\u00e0 il gioco risult\u00f2 essere una frode: i contenuti non corrispondevano alla descrizione pubblica e alle screenshot presenti, causando cos\u00ec la rimozione dell'applicazione da iTunes.\nNel 2013 usc\u00ec il primo vero videogioco dedicato al personaggio, un fan game per PC intitolato \"Illusion: Ghost Killer\". Il videogioco riscosse un buon successo tra gli amanti dei creepygames e divenne famoso soprattutto grazie ai video di gameplay, pubblicati su YouTube dai videogiocatori.\nIl 30 gennaio 2015 il gruppo di sviluppatori indipendenti Machine Bear ha pubblicato su Steam il videogioco \"Urban Legends\", basato sull'Unreal Engine, in cui Jeff the Killer figura come principale antagonista."}
{"id": "5290605", "revid": "33689", "url": "https://it.wikipedia.org/wiki?curid=5290605", "title": "Hino Nacional Brasileiro", "text": ""}
{"id": "5290607", "revid": "33689", "url": "https://it.wikipedia.org/wiki?curid=5290607", "title": "Asa Branca", "text": ""}
{"id": "5290610", "revid": "599013", "url": "https://it.wikipedia.org/wiki?curid=5290610", "title": "Edmond Dosti", "text": "Carriera.\nNazionale.\nHa collezionato 4 presenze con la nazionale albanese."}
{"id": "5290618", "revid": "1714743", "url": "https://it.wikipedia.org/wiki?curid=5290618", "title": "Riccardo di Normandia", "text": "Origine.\nSia secondo il monaco e cronista normanno Guglielmo di Jumi\u00e8ges, autore della sua \"Histori\u00e6 Normannorum Scriptores Antiqui\", che secondo il cronista e monaco benedettino dell'abbazia di Malmesbury, nel Wiltshire (Wessex), Guglielmo di Malmesbury e il monaco e cronista inglese, Orderico Vitale, ed ancora il cronista e monaco benedettino inglese, Matteo di Parigi, era il figlio maschio secondogenito del duca di Normandia e re d'Inghilterra, Guglielmo il Conquistatore, e di Matilde delle Fiandre (1032 - 1083), che, secondo la \"Genealogica Comitum Flandri\u00e6 Bertiniana\", era figlia di Baldovino V, conte delle Fiandre, e della sorella del re di Francia, Enrico I, Adele di Francia, che secondo la \"Genealogi\u00e6 Scriptoris Fusniacensis\" era figlia del re di Francia, Roberto II, detto il Pio.&lt;br&gt;Guglielmo il Conquistatore, sempre secondo Guglielmo di Jumi\u00e8ges, era l'unico figlio del sesto signore della Normandia, il quarto ad ottenere formalmente il titolo di Duca di Normandia, Roberto I e di Herleva di Falaise detta anche Arletta (1010 circa \u20131050 circa), di umili origini, che, secondo Guglielmo di Jumi\u00e8ges, era la figlia di Fulberto o Herberto, un cameriere del duca (\"Herleva Fulberti cubicularii ducis filia\") e della moglie Duda o Duwa, come ci conferma la \"Chronica Albrici Monachi Trium Fontium\".\nBiografia.\nDi Riccardo si hanno poche notizie.&lt;br&gt;Fu il secondogenito, nato dopo Roberto, come specifica Orderico Vitale.&lt;br&gt;Guglielmo di Malmesbury ne fa un ritratto giovanile molto positivo, asserendo che aveva dato al padre la speranza di un grande futuro, essendo un giovane bello e di ottime prospettive, ma inopportunamente morto, poeticamente paragonandolo ad un bocciolo di un fiore promettente, appassito precocemente; anche Matteo di Parigi lo cita come un giovane molto bello e di buona indole.\nRiccardo viene citato nel documento n\u00b0 LXXVIII del \"Recueil des chartes de l'abbaye de Saint-Beno\u00eet-sur-Loire\", datato 1067, in cui suo padre, Guglielmo, duca di Normandia e re d'Inghilterra conferma ai monaci della stessa abbazia una donazione fatta da suo zio, Riccardo III, e confermata da suo padre, Roberto I, e che controfirm\u00f2 assieme al padre, alla madre ed al fratello Roberto.\nSuo padre, in quel periodo, gli concesse un feudo e lo nomin\u00f2 duca di Bernay in Normandia.\nRiccardo mor\u00ec non molto tempo dopo, a seguito di un incidente di caccia: la morte di Riccardo viene ricordata da diversi cronisti che non ci informano sull'anno esatto:\nRiccardo fu sepolto nella Cattedrale di Winchester.\nDiscendenza.\nDi Riccardo non si conosce nessuna discendenza."}
{"id": "5290625", "revid": "226458", "url": "https://it.wikipedia.org/wiki?curid=5290625", "title": "Commissario civile di Malta", "text": "Il Commissario Civile britannico di Malta fu un funzionario che amministr\u00f2 Malta durante l'insurrezione e successivamente durante il periodo del protettorato britannico sull'arcipelago, ovvero dal 1799 al 1813. \nQuando Malta divenne una colonia dell'Impero britannico, nel 1813, tale figura venne sostituita da quella del Governatore che rappresentava il Governo del Regno Unito."}
{"id": "5290631", "revid": "125038390", "url": "https://it.wikipedia.org/wiki?curid=5290631", "title": "Tito Marziali", "text": "Biografia.\nNato in una famiglia benestante, segu\u00ec le orme del padre intraprendendo la professione di avvocato. Si dedic\u00f2 tuttavia primariamente all'attivit\u00e0 sindacale e a quella politica, divenendo uno dei principali esponenti del Partito Socialista Italiano. Nel 1914 rimase in carcere per cinque mesi a seguito degli scontri legati all'insurrezione della settimana rossa. Nel 1921 fu con Gennari, Regent, Tuntar, Casucci e Belloni tra i membri della direzione nazionale del partito che votarono a favore dell'ordine del giorno Terracini da cui sarebbe originata la mozione comunista al Congresso di Livorno. Marziali fu tra i fondatori del Partito Comunista d'Italia ed ebbe il compito di organizzarlo in Umbria. Un suo importante lavoro di ricerca sulla condizione operaia nella regione fu pubblicato postumo nel 1975."}
{"id": "5290633", "revid": "287204", "url": "https://it.wikipedia.org/wiki?curid=5290633", "title": "Hercules Pakenham", "text": "Biografia.\nEra il terzo figlio di Edward Pakenham, II barone di Longford, e di sua moglie, Catherine Rowley, seconda figlia di Hercules Langford Rowley. Era il fratello di Sir Edward Michael Pakenham e cognato di Arthur Wellesley, I duca di Wellington.\nCarriera.\nPakenham \u00e8 stato nominato guardiamarina nel 40\u00ba reggimento di fanteria il 23 luglio 1803. Promosso a tenente il 3 febbraio 1804, \u00e8 stato trasferito al 95\u00b0 dei fucili (ora il Rifle Brigade (Prince Consort's Own)) nel mese di aprile dello stesso anno. Serv\u00ec nella Battaglia di Copenaghen e in Portogallo, dove durante la Battaglia di Roli\u00e7a, \u00e8 stato ferito lievemente a \u00d3bidos (16-17 agosto 1808). \nVenne trasferito nel 7\u00b0 West India regiment il 30 agosto 1810, ed \u00e8 rimasto con l'esercito peninsulare, ed \u00e8 stato aiutante generale della divisione di Picton fino alla caduta di Badajoz, dove \u00e8 stato gravemente ferito.\nDopo essere stato ripetutamente raccomandato per la promozione, \u00e8 stato nominato tenente colonnello del 26\u00b0 (Cameronian) il 3 settembre 1812 e trasferito come tenente colonnello delle Coldstream Guards 25 luglio 1814.\nVenne nominato colonnello e aiutante di campo del re il 27 maggio 1825. Venne nominato maggior generale il 10 gennaio 1837, trasferito al 43\u00ba reggimento di fanteria leggera il 9 settembre 1844, comand\u00f2 il distretto di Portsmouth (1843-1846) e venne nominato tenente generale il 9 novembre 1846.\nPakenham era un deputato per Westmeath (27 febbraio 1808-1826).\nMatrimonio.\nSpos\u00f2, il 25 dicembre 1817, Emily Stapleton (1796-26 gennaio 1875), figlia di Thomas Stapleton. Ebbero nove figli:\nMorte.\nMor\u00ec nella sua residenza, Langford Lodge, il 7 marzo 1850.\nIl \"Sir Hercules Pakenham Scholarship\" e la \"Emily Lady Pakenham Scholarship\" sono state create nel 1876 dal figlio, il reverendo Arthur Hercules Pakenham, in loro memoria per gli studenti della Queen's University Belfast."}
{"id": "5290637", "revid": "958185", "url": "https://it.wikipedia.org/wiki?curid=5290637", "title": "Controra", "text": "Con il termine controra si indica nell'Italia meridionale il periodo delle prime ore del pomeriggio in estate, a partire da mezzogiorno, periodo pi\u00f9 caldo della giornata. L'uso tradizionale \u00e8 quello di ritirarsi in casa al fresco per riposarsi con una pennichella.\nMitologia e folklore.\nAntichit\u00e0.\nFin dall'antichit\u00e0, queste ore sono oggetto di credenze superstiziose e vengono considerate pericolose per il sole e il caldo, trasfigurati come spiriti e divinit\u00e0 malevoli. Nel \"Fedro\" di Platone, si avvia verso mezzogiorno, definito \u00abl'ora [\u2026] che si dice immota\u00bb: in questo periodo di tempo il sole si arresterebbe a met\u00e0 del suo corso e renderebbe infuocati il cielo e la terra; le cicale cantano e inducono torpore mentale, gli uomini abbandonano i luoghi aperti e si rifugiano al coperto, nelle grotte o nelle case per riposarsi. In quel momento escono Pan, le Ninfe ed altre divinit\u00e0, che possono invasare e possedere gli incauti che escono. Nel dialogo platonico Socrate cos\u00ec si esprime: \u00abin questo luogo sento una presenza divina, cos\u00ec che non ti devi sorprendere se procedendo nel discorso io ne sar\u00f2 posseduto\u00bb e descrive quindi uno stato allucinatorio: \u00abSento il petto tutto gonfio, non ti sembra [...] che io sia tutto preso da un'ispirazione divina ?\u00bb.\nAnche le sirene compaiono nell'ora della siesta e attirano con il loro canto gli uomini nei gorghi marini.\nIl filosofo greco Porfirio, allievo di Plotino, asserisce che nell'ora della massima calura \u00abnon \u00e8 lecito ai mortali entrare nei templi, perch\u00e9 \u00e8 la via degli immortali\u00bb\nGiacomo Leopardi nel settimo capitolo del suo giovanile \"Saggio sopra gli errori popolari degli antichi\", del 1815 (il capitolo si intitola \"Del meriggio\"), tratta di queste credenze degli antichi.\nAntico Testamento e ascetismo cristiano.\nNell'Antico Testamento si allude a un \u00abdemone di mezzogiorno\u00bb, che nella tradizione ascetica \u00e8 identificato nell'accidia. Il demone avrebbe nome \"Keteb\" e assalirebbe nella tradizione cristiana il monaco a met\u00e0 giornata con la tentazione della lussuria, del potere o della ricerca del piacere.\nGustave Flaubert narra nel romanzo breve \"La tentazione di Sant'Antonio\", del 1874, le visite del demonio nel deserto da sant'Antonio abate.\nSlavi.\nNella mitologia slava si parla ugualmente di \"spettri del mezzogiorno\".\nLetteratura e cinema.\nDiverse opere hanno per tema il periodo del giorno del primo pomeriggio e l'aura di magia e incantamento che accompagna l'apparizione in questo tempo delle potenze soprannaturali.\nPaul Bourget in \"Le d\u00e9mon de midi\" (in italiano \"Il demone meridiano\"), del 1914, identifica questo demone nel desiderio sessuale che assalirebbe uomini e donne a met\u00e0 della loro vita, come accadeva per i monaci nel deserto.\nWilhelm Jensen nel romanzo \"Gradiva\", del 1903, descrive il protagonista, l'archeologo Norbert Hanold, che camminando tra le rovine di Pompei sotto il sole di mezzogiorno, ha l'impressione di vedere dal vero la fanciulla raffigurata in un bassorilievo. Sigmund Freud dedic\u00f2 all'interpretazione di quest'opera il suo saggio \"Delirio e sogni nella \"Gradiva\" di Jensen\", del 1907. Al romanzo si sono ispirati anche dei film: \"Gradiva\", di Giorgio Albertazzi, del 1970, e \"Gradiva (C'est Gradiva qui vous appelle)\" di Alain Robbe-Grillet, del 2006.\nNel film del 1963 I Basilischi di Lina Wertmuller, la voce fuori campo nomina ripetutamente la \"controra\" a sottolineare la staticit\u00e0 e apatia dei personaggi del paesino lucano in cui si svolge la storia."}
{"id": "5290644", "revid": "767487", "url": "https://it.wikipedia.org/wiki?curid=5290644", "title": "Kyle Arrington", "text": "Carriera professionistica.\nPhiladelphia Eagles.\nArrington firm\u00f2 coi Philadelphia Eagles dopo non essere stato scelto nel Draft NFL 2008. Fu svincolato definitivamente il 10 settembre 2008.\nTampa Bay Buccaneers.\nArrington firm\u00f2 con la squadra di allenamento dei Tampa Bay Buccaneers il 17 settembre 2008, dove trascorse il resto della stagione. Fu promosso nel roster regolare il 10 settembre 2009, debuttando come professionista nella prima gara della stagione. Fu svincolato il giorno successivo.\nNew England Patriots.\nArrington firm\u00f2 cos\u00ec con la squadra di allenamento dei New England Patriots e l'8 settembre 2009 fu promosso nel roster attivo dopo che l'allenatore dei Cleveland Browns Eric Mangini aveva provato a farlo passare alla sua squadra.\nNel 2010, Arrington si guadagn\u00f2 il ruolo di cornerback titolare nella seconda partita, conservandolo per il resto della stagione. Termin\u00f2 l'annata con un intercetto, che ritorn\u00f2 per 36 yard in touchdown contro i Green Bay Packers. Un altro lo segn\u00f2 sul ritorno di un field goal bloccato contro i Miami Dolphins nella settimana 4. L'anno successivo guid\u00f2 la NFL con 7 intercetti assieme a Charles Woodson e Eric Weddle. Nel 2013 firm\u00f2 un rinnovo contrattuale di quattro anni coi Patriots.\nNel 2014, Arrington non fece registrare alcun intercetto ma segn\u00f2 due touchdown come membro degli special team. A fine anno vinse il Super Bowl XLIX contro i Seattle Seahawks.\nBaltimore Ravens.\nIl 13 maggio 2015, Arrington firm\u00f2 coi Baltimore Ravens."}
{"id": "5290648", "revid": "729019", "url": "https://it.wikipedia.org/wiki?curid=5290648", "title": "122 mm M1931 (A-19)", "text": "Il cannone da 122\u00a0mm M1931 (A-19) (in russo: 122-\u043c\u043c \u043a\u043e\u0440\u043f\u0443\u0441\u043d\u0430\u044f \u043f\u0443\u0448\u043a\u0430 \u043e\u0431\u0440. 1931 \u0433. (\u0410-19)) era un cannone da campagna sovietico, sviluppato tra la fine degli anni venti ed i primi anni trenta. Venne impiegato nell'Armata Rossa nella Grande Guerra Patriottica. Nel 1939 il cannone venne affiancato dalla versione migliorata 122 mm M1931/37 (A-19). Pezzi di preda bellica vennero usati anche dalla Wehrmacht e dall'Esercito finlandese.\nStoria.\nSviluppo.\nDalla fine degli anni venti l'Armata Rossa cerc\u00f2 di aggiornare i suoi pezzi risalenti all'epoca zarista. Nel gennaio 1927 il GRAU inizi\u00f2 lo sviluppo di un nuovo pezzo di artiglieria in calibro 122\u00a0mm per l'artiglieria di corpo d'armata. Lo sviluppo venne assegnato al bureau di progettazione del GRAU, guidato da Frantz Lender fino alla sua morte in settembre 1927, e da giugno 1929 al bureau di progettazione dell'All-Union Ordnance Trust, con l'assistenza dei progettisti del GRAU.\nIl 17 giugno 1929, un prototipo e la relativa documentazione tecnica venne ordinato alla Motovilikha. Il pezzo fu testato da ottobre 1931, con due canne di differente costruzione, entrambe con freno di bocca. A maggio del 1932 il pezzo venne inviato all'Impianto N. 38 per incorporare i miglioramenti e ricevette la designazione di fabbrica \"A-19\". Nel 1933 vennero ordinati altri tre prototipi alla Barrikady di Stalingrado, completati in marzo 1935. Il cannone venne testato nuovamente a novembre del 1935. Superati con successo questi test, il pezzo venne adottato dall'Armata Rossa il 13 marzo 1936 come \"cannone di corpo d'armata 122 mm M1931 (A-19)\".\nProduzione.\nIl \"M1931\" fu prodotto dal 1935 al 1939. Venne gradualmente migliorato fino al 1937, cosicch\u00e9 gli ultimi pezzi prodotti differivano sensibilmente dai primi. Nel 1939 il pezzo fu rimpiazzato sulle linee di produzione dalla variante migliorata M1931/37, che combinava la canna del \"M1931\" con l'affusto dell'obice da 152 mm M1937. Il numero totale di \"M1931\" prodotti \u00e8 sconosciuto, ma stimato in 450-500 pezzi.\nOrganizzazione ed impiego operativo.\nEntrambe le varianti del cannone, la \"M1931\" e la M1931/37, avevano lo stesso ruolo nell'organizzazione dell'esercito, erano spesso usati insieme nella stessa unit\u00e0 ed i rapporti dal fronte raramente distinguevano l'uno dall'altro. Di conseguenza le informazioni relative ad organizzazione ed impiego si riferiscono indifferentemente ai due tipi, se non altrimenti specificato.\nArmata Rossa.\nL\"'A-19\" era originariamente destinato all'artiglieria di corpo d'armata, insieme al 152 mm M1910/37 ML-20. Nel 1941 esistevano tre diversi organigrammi per i reggimenti di artiglieria di corpo d'armata:\nIn settembre 1941 i corpi d'armata di fucilieri (fanteria) vennero sciolti e di conseguenza l'artiglieria di corpo d'armata cess\u00f2 di esistere. I cannoni da 107\u00a0mm vennero quindi trasferiti alle unit\u00e0 della Riserva del Comando Generale, in reggimenti da 12, 18 o 24 pezzi o brigate da 36 pezzi. Quando nel 1943 il livello di corpo d'armata venne reintrodotto, i nuovi reggimenti di artiglieria di corpo d'armata schieravano 16-20 pezzi, che oltre al 122\u00a0mm includevano cannoni da 107\u00a0mm e obici da 152\u00a0mm. Al 1 giugno 1944 i corpi dell'Armata Rossa possedevano 387 \"A-19\" (insieme a 750 pezzi da 107\u00a0mm e 152\u00a0mm), diventati 289 il 1 maggio 1945 (con 750 pezzi da 100\u00a0mm, 107\u00a0mm e 152\u00a0mm). Alcuni 122\u00a0mm vennero anche usati da unit\u00e0 di artiglieria della Riserva del Comando Generale (RVGK). A met\u00e0 del 1941 un reggimento cannoni della RVGK allineava 48 \"A-19\"; in autunno 1941 l'unit\u00e0 venne riorganizzata in un nuovo, pi\u00f9 piccolo reggimento da 18 pezzi. Dal 1942 vennero introdotte le brigate cannoni, con 36 \"A-19\" ciascuna. Queste unit\u00e0 potevano essere parte di una divisione di artiglieria, un'enorme formazione con oltre 4 brigate di \"A-19\" o ML-20 (con oltre 144 pezzi).\nIl primo impiego operativo dell\"'A-19\" avvenne nella battaglia di Khalkhin Gol, poi nella guerra d'inverno. Il 1 marzo 1940 c'erano al fronte 130 \"A-19\", dei quali tre andarono perduti. A giugno 1941 l'Armata Rossa possedeva, secondo diverse fonti da 1.257 a 1.300 pezzi da 122\u00a0mm, che vennero usati per tutta la durata della Grande Guerra Patriottica.\nL\"'A-19\" era usato principalmente per il fuoco indiretto contro le fanterie nemiche, fortificazioni e punti chiave subito dietro le linee. Esso era dotato anche di munizioni perforanti per il fuoco diretto contro mezzi corazzati ed anche se penalizzato dalle sue dimensioni, dalla ridotta velocit\u00e0 di brandeggio e dal basso rateo di fuoco, nel 1943 esso era uno dei pochi cannoni efficaci contro i nuovi carri armati tedeschi.\nAltri utilizzatori.\nNelle prime fasi della Grande Guerra Patriottica centinaia di \"A-19\" caddero nelle mani della Wehrmacht. Entrambe le versioni vennero immesse in servizio: il \"M1931\" come 12,2\u00a0cm K 390/1(r) ed il M1931/37 come 12,2\u00a0cm K 390/2(r). I tedeschi utilizzarono in totale 424 di questi cannoni, sia come artiglieria da campagna che costiera, e ne misero in produzione le munizioni.\nL'Esercito finlandese cattur\u00f2 25 pezzi nel 1941 e li immise in servizio, con la denominazione 122 K/31 applicata indifferentemente ad entrambe le versioni. A causa della carenza di trattori d'artiglieria, essi vennero assegnati prevalentemente all'artiglieria costiera. Quattro pezzi andarono perduti; i rimanenti restarono in servizio anche dopo la guerra. Negli anni ottanta su alcuni pezzi le canne da 122 furono sostituite con quelle del ML-20; il pezzo risultante venne denominato 152 H 37-31. Alla fine dello stesso decennio tutti questi pezzi ed i rimanenti \"122 K/31\" ricevettero una nuova canna da 152\u00a0mm L/32 realizzata dalla Vammas, venendo ridenominati 152 H 88-31. Solo nel 2007 l'Esercito finlandese ha iniziato il ritiro dal servizio di questi pezzi\nTecnica.\nContrariamente ai cannoni della Prima guerra mondiale, il \"M1931\" aveva un affusto scudato a code divaricabili, che consentiva un maggiore angolo di brandeggio. L'assale era dotato di sospensioni a balestra e ruote metalliche a 10 raggi, dotate di pneumatici. L'affusto era dotato di equilibratore a molla.\nLa canna era formata da un'anima interna ed una camiciatura esterna ed era avvitata alla culatta. Le prime canne prodotte erano del tipo composito, che dal 1936 vennero sostituite nelle linee di produzione da canne incamiciate. L'otturatore era del tipo a vite interrotta, ripresa da quella del 152 mm M1910/37 ML-20. Diversamente dai primi prototipi, le canne di serie non avevano il freno di bocca. Il sistema di rinculo consisteva di un freno di sparo idraulico e di recuperatore idropneumatico, entrambi posti dentro la culla sotto la canna.\nInizialmente venne considerata la scomposizione per il trasporto, rimuovendo la canna dall'affusto e trasportandola su uno speciale carrello. Tuttavia, dopo le prove sul campo, si opt\u00f2 per il traino come pezzo completo. Per il traino veniva agganciato all'avantreno del pezzo sperimentale 152\u00a0mm ML-15. Diversi tipi di trattori d'artiglieria furono impiegati per il traino: S-2 Stalinets-2, Komintern e, dal 1943, YA-12.\nIl \"M1931\" fu uno dei primi pezzi di artiglieria sovietici dotato di affusto a code divaricabili. Questo configurazione consentiva una maggiore stabilit\u00e0 ed un maggiore settore di brandeggio rispetto a quella a coda singola. La buona elevazione e la possibilit\u00e0 di utilizzare cariche progressive ne facevano un'arma flessibile e le sue caratteristiche balistiche ne facevano un cannone utile anche nel tiro diretto contro corazzati nemici. L'affusto aveva tuttavia alcuni limiti: il meccanismo di elevazione era lento ed inaffidabile; le ruote con semipneumatici pieni ne limitavano la mobilit\u00e0. I problemi vennero poi risolti sull'affusto del M1931/37.\nPoich\u00e9 si tratta di un calibro atipico per le artiglieria campali occidentali della seconda guerra mondiale, \u00e8 difficile la comparazione diretta con pezzi occidentali. Il 10,5 cm sK 18 tedesco era significativamente pi\u00f9 leggero (5,64 t) pur avendo circa la stessa gittata (19\u00a0km), ma tirava un proietto pi\u00f9 leggero (15\u00a0kg). Tardi durante la guerra i tedeschi lavorarono ad alcuni pezzi campali da 128\u00a0mm; uno di questi progetti, il 12,8\u00a0cm K 81/2, pesava 8,2 t ed era basato sull'affusto, pesantemente modificato, del ML-20 russo; poco si conosce delle sue caratteristiche e non entr\u00f2 mai in produzione di serie.\nSia il British Army che l'U.S. Army impiegarono pezzi da 4.5 pollici (114\u00a0mm), rispettivamente il BL 4.5 in Medium Field Gun ed il 4.5 in M1, con caratteristiche simili, impieganti lo stesso munizionamento. L'M1, pesante 5,65 t, sparava granate da 24,9\u00a0kg ad una distanza massima di 19,3\u00a0km; tuttavia l'unico tipo di munizione disponibile era una granata ad alto esplosivo-frammentazione, con una carica di soli 2\u00a0kg.\nVarianti.\nCome gi\u00e0 detto, i pezzi di fine produzione differivano da quelli prodotti nei primi anni. I cannoni prodotti a partire dal 1936 avevano canne cerchiate invece che composite come gli esemplari precedenti; nel 1937 vennero introdotte modifiche costruttive all'otturatore; verso la fine della produzione, gli affusti ricevettero le stesse ruote pneumatiche del ML-20.\nOltre a queste differenze, il \"M1931\" ebbe diverse varianti sperimentali. Nel 1933 inizi\u00f2 lo sviluppo di un affusto con mobilit\u00e0 fuoristrada aumentata. L'affusto fu realizzato in due varianti, su cingoli e su grandi ruote da trattore; venne testato nel 1937 ma non si dimostr\u00f2 abbastanza resistente.\nTra il 1933 ed il 1936 il cannone fu coinvolto in esperimenti con proiettili pre-rigati. Per questi esperimenti venne prodotta una speciale variante della canna. I test vennero bloccati a causa delle deficienze insite in questo tipo di proietto, soprattutto il complicato processo di caricamento e la scarsa precisione.\nUn'altra variante, caricata con cartocci a sacchetto, venne testata nel 1937 ma non adottata.\nL'affusto del \"M1931\", praticamente identico, venne usato per il cannone da 152 mm M1910/34.\nAlle varianti sovietiche si aggiungevano le citate varianti create nel dopoguerra dai finlandesi:\nMunizionamento.\nL\"A-19\" sparava munizioni separate a cartoccio bossolo, con 4 cariche propellenti progressive: piena, N. 1, N. 2 e N. 3 (la pi\u00f9 piccola). Oltre alle proprie munizioni da cannone, l\"A-19\" poteva utilizzare anche le granate da obice da 122\u00a0mm, che tuttavia erano meno resistenti e non dovevano essere usate a carica piena; l'uso delle granate da obice in ferro acciaioso O-460A e O-462A era proibito."}
{"id": "5290654", "revid": "247222", "url": "https://it.wikipedia.org/wiki?curid=5290654", "title": "Endrigo (album 1966)", "text": "Endrigo \u00e8 il terzo album del cantautore italiano Sergio Endrigo, pubblicato dalla Fonit Cetra nel 1966."}
{"id": "5290658", "revid": "767487", "url": "https://it.wikipedia.org/wiki?curid=5290658", "title": "Down at the Juke", "text": "Down at the Juke \u00e8 il secondo album di Jason Ricci, prodotto, come il precedente, da Billy Gibson e stampato in sole 1000 copie. Jason Ricci non \u00e8 mai stato troppo convinto del risultato finale di questo album, dato che la sua tecnica musicale doveva ancora essere raffinata (questo era il suo periodo pre-overbend). Ad accompagnarlo, comunque, ci sono Kinney Kimbrough (figlio di Junior Kimbrough), Eric Deaton ed Enrico Crivellaro.\nTutte le canzoni sono state scritte da Jason Ricci, fatta eccezione per \"Things Ain't What They Used to Be\", che \u00e8 stata composta originariamente da Duke Ellington."}
{"id": "5290671", "revid": "124565757", "url": "https://it.wikipedia.org/wiki?curid=5290671", "title": "Ary Barroso", "text": "Ha composto pi\u00f9 di duecentocinquanta motivi, fra i quali \"Aquarela do Brasil\", che risulta essere fra le venti canzoni pi\u00f9 registrate di sempre.\nBiografia.\nLa formazione.\nAry Barroso nacque a Ub\u00e1 da Jo\u00e3o Evangelista Barroso e da Angelina de Resende Barroso. Il padre, oltre a essere un avvocato, era un artista: scriveva poesie, suonava la chitarra e cantava. La madre mor\u00ec di tubercolosi quando Ary non aveva ancora otto anni, e due mesi dopo, per la stessa malattia, mor\u00ec il padre, sicch\u00e9 il bimbo fu cresciuto dalla zia Ritinha, che gli insegn\u00f2 a suonare il pianoforte, e dalla nonna Gabriela. Dopo avere appreso i rudimenti dello strumento e averli perfezionati, fu in grado di aiutare finanziariamente la zia lavorando al Cinema Ideal come pianista di accompagnamento ai film che venivano proiettati. Poi per sei mesi lavor\u00f2 in un negozio come cassiere. A causa di questi impegni i suoi studi non furono regolari, n\u00e9 alle scuole elementari n\u00e9 alle diverse scuole superiori dove and\u00f2 avanti con fatica diplomandosi finalmente a Cataguases. In quell\u2019epoca Barroso era distratto anche dalla sua attivit\u00e0 di portiere nella squadra di calcio del Botafogo di Ub\u00e1 e dalle compagnie bohemien che frequentava, fra cui conobbe il paroliere Lu\u00eds Peixoto con cui scrisse oltre sessanta canzoni.\nNel 1921 si trasfer\u00ec stabilmente a Rio de Janeiro e l\u2019anno dopo inizi\u00f2 a frequentare la facolt\u00e0 di legge all\u2019Universit\u00e0 della citt\u00e0 carioca. Anche in questo caso il percorso universitario fu accidentato a causa del fatto che il ragazzo di mattina andava in facolt\u00e0, nel pomeriggio per quattro ore suonava il pianoforte accompagnando le proiezioni cinematografiche, e per altre due ore serali svolgeva lo stesso lavoro in un\u2019altra sala cinematografica. Perci\u00f2 la sua formazione universitaria non si concluse che nel 1930.\nLa carriera artistica.\nDopo l\u2019esperienza nelle sale cinematografiche, entr\u00f2 a far parte di una serie di orchestre: sotto il maestro Sebasti\u00e3o, nell\u2019orchestra di Alarico Paes Leme e poi nella Jazz Band Sul-Americana di Romeu Silva, con la quale and\u00f2 in Europa nel 1925 per una tourn\u00e9e. Fece alcune esperienze musicali, poi si un\u00ec nel 1927 a Jos\u00e9 Rodrigues e alla sua orchestra American Jazz. L\u2019anno seguente vide le registrazioni di due sue composizioni di samba, \"Vou \u00e0 penha\" incisa da M\u00e1rio Reis, e \"Tu queres muito\", per la voce di Artur Castro. L\u2019anno dopo fu a Bahia, invitato come pianista nell\u2019orchestra di Napole\u00e3o Tavares, e altre sue composizioni vennero riprese in sala di incisione o in teatro: fra di esse \"N\u00e3o posso mais\", \"Vamos deixar de intimidade\", \"Vou \u00e0 penha\", \"Febre azul\", \"Amizade\", V\"amos deixar de intimidade\". Successivamente Barroso compose anche \"Cor morena\" e \"Juramento\"; con \"No tabuleiro da baiana\" partecip\u00f2 alla rivista che lanci\u00f2 Carmen Miranda.\nIl 26 febbraio 1930, Barroso si spos\u00f2 con Ivone Belfort de Arantes, ma le nozze non rallentarono la creativit\u00e0 del musicista che continu\u00f2 a comporre canzoni: fra le tante \"Nego no samba\" scritta per la Miranda, \"Me deixa Ioi\u00f4\" in onore dell'attrice portoghese Maria Sampaio. La composizione musicale occup\u00f2 anche il 1931, poi l'anno successivo ebbe luogo l'esordio di Barroso in radio; \"Horas do outro mundo\" fu il programma in cui il musicista accompagnava al piano le voci della scuderia di R\u00e1dio Philips, anche se l'artista non manc\u00f2 di proseguire nella creazione di motivi, da solo o in tandem con altri compositori. Nel biennio successivo fu la volta di musiche per riviste e di altre canzoni, come \"Na batucada da vida\", registrata da Carmen Miranda con gli arrangiamenti di Pixinguinha.\nA met\u00e0 degli anni trenta Barroso sforn\u00f2 due successi, \"Grau de\" e la samba \"Inquieta\u00e7\u00e3o\" che trov\u00f2 posto nelle musiche della pellicola \"Favela dos meus amores\" di Humberto Mauro; si impegn\u00f2 anche come giornalista per la testata di Rio \"Correio da noite\", poi and\u00f2 a occuparsi di R\u00e1dio Kosmos a San Paolo. La sua esperienza in radio si estese al mestiere di radiocronista quando trasmise le cronache delle partite di calcio del campionato sudamericano, con delle infervorate descrizioni in particolare della finale fra Brasile e Argentina. Sempre in radio, cur\u00f2 dei programmi di intrattenimento che presentavano artisti esordienti, e fra di essi apparvero L\u00facio Alves, \u00c2ngela Maria, Dolores Duran, Elza Soares ed Elizeth Cardoso. E poi ancora scrisse riviste musicali, present\u00f2 trasmissioni radiofoniche sportive e fu autore di canzoni.\nPer Barroso la fama oltre i confini del Brasile sarebbe arrivata con il motivo \"Aquarela do Brasil\". Agli inizi la composizione non ebbe fortuna: la prima interprete che la lanci\u00f2, Aracy Cortes, non aveva la voce adatta; e la canzone non fu giudicata idonea dalla giuria presieduta da Heitor Villa-Lobos nel concorso indetto per scegliere le musiche del carnevale del 1940. Poi, nell\u2019agosto del 1941, Walt Disney, durante una visita in Brasile in cerca di motivi latino-americani orecchiabili, ud\u00ec la melodia e vi si interess\u00f2; volle conoscere l\u2019autore e senza troppi indugi acquist\u00f2 i diritti della canzone. L'anno successivo \"Aquarela do Brasil\" (rinominata \"Brazil\") trov\u00f2 posto fra le musiche del film di animazione \"Saludos Amigos\" e nel tempo divenne una delle canzoni con il maggior numero di registrazioni. Divent\u00f2 talmente popolare da essere considerata un inno nazionale, e venne registrata centinaia di volte; fu reinterpretata dapprima da Xavier Cugat, a cui seguirono Carmen Miranda, S\u00edlvio Caldas, Francisco Alves, Orlando Silva, Elizeth Cardoso, Jo\u00e3o Gilberto, Ant\u00f4nio Carlos Jobim, Elis Regina, Radam\u00e9s Gnattali, Caetano Veloso e Gal Costa. Fuori dal Brasile il motivo venne ripreso, fra i tanti, da Ray Conniff, Bing Crosby, Frank Sinatra, l\u2019orchestra di Tommy e Jimmy Dorsey, Dionne Warwick e Toots Thielemans. Barroso fu anche negli Stati Uniti, dove compose le musiche per il film \"Brazil\"; l\u00ec gli venne offerto di assumere la direzione musicale della Walt Disney Productions, proposta che l'artista rifiut\u00f2 per potere seguire la squadra del Flamengo impegnata nel campionato di calcio carioca e di cui nel 1960 sarebbe diventato il vicepresidente per la sezione culturale e ricreativa. La sua passione calcistica e la devozione alla squadra di cui era acceso sostenitore gli costarono i baffi, che aveva scommesso contro il giornalista e musicista Haroldo Barbosa, tifoso del Fluminense.\nNegli anni cinquanta Barroso prosegu\u00ec nella composizione di melodie. Nel 1953, dopo aver formato la Orquestra de Ritmos Brasileiros, fu in tourn\u00e9e in Venezuela e Messico, e due anni dopo and\u00f2 con la stessa formazione in Uruguay e in Argentina. Nel 1955 ricevette dal Presidente della Repubblica il titolo dell\u2019Ordem Nacional do M\u00e9rito. Nello stesso anno un altro suo brano, \"Folha morta\", lanciato dal cantante Jamel\u00e3o, divenne un classico della musica popolare brasiliana. Seguirono diverse sue composizioni incise da altri artisti, spettacoli con musicisti quali Aurora Miranda, Grande Otelo e Elizeth Cardoso, l\u2019incisione dell\u2019LP \"Ary Caymmi - Dorival Barroso\", nel quale Dorival Caymmi e Ary Barroso duettavano eseguendo l\u2019uno le composizioni dell\u2019altro e viceversa; e nel 1958 l\u2019impegno come presentatore televisivo di \"Rio, gosto de voc\u00ea\" e poi di \"Calouros em desfile\", altro programma per esordienti.\nL\u2019esperienza politica.\nNel 1946 Barroso decise di dedicarsi alla politica e si present\u00f2 con l\u2019Uni\u00e3o Democr\u00e1tica Nacional alle elezioni per il consiglio municipale di Rio de Janeiro ottenendo un brillante risultato. Nel suo nuovo ruolo pubblico si impegn\u00f2 per la costruzione dello stadio Maracan\u00e3 e si dette da fare anche nell\u2019ambito dei tributi sui diritti d\u2019autore. Fu un\u2019esperienza che non dur\u00f2 molto dato che nel 1954 non venne rieletto. Il giornale \"O Globo\", commentando con amarezza il fallimento, si consol\u00f2 ricordando che in tal modo Barroso avrebbe potuto dedicarsi interamente alla musica e alla composizione, sottolineando che due accordi dei suoi successi valevano di pi\u00f9 che un voto a favore di servizi sociali.\nGli ultimi anni.\nL'artista brasiliano dirad\u00f2 i suoi impegni di compositore a inizio degli anni sessanta, periodo in cui ebbe anche problemi di salute e noie e incomprensioni con l'ordine professionale a cui apparteneva e per le quali ottenne la solidariet\u00e0 degli ammiratori carioca che sfilarono per lui intonando la sua ormai celeberrima composizione \"Aquarela do Brasil\". In precarie condizioni di salute, omaggiato dalla vecchia guardia musicale e dalla scuola emergente della bossa nova, nel 1963 Barroso rientr\u00f2 temporaneamente nell'ambiente musicale di cui era stato protagonista di prima grandezza, ma poco dopo fu ricoverato per una nuova crisi di cirrosi alla Casa de Sa\u00fade S\u00e3o Jos\u00e9. Le condizioni di salute, dopo un lieve miglioramento, si aggravarono e lo costrinsero all\u2019ospedalizzazione presso l\u2019Instituto Cir\u00fargico Gabriel de Lucena dove il musicista mor\u00ec nel febbraio del 1964. La bara venne avvolta nella bandiera del Flamengo, la squadra del cuore, e il feretro fu seguito da un corteo di pi\u00f9 di cinquemila persone, fra le quali un rappresentante del Presidente della Repubblica e il rappresentante del governatore. Una settimana dopo, alla messa in sua memoria tenuta nella chiesa della Candel\u00e1ria parteciparono uomini politici, artisti, musicisti fra i quali Pixinguinha, Vicente Celestino, Jo\u00e3o de Barro, Ataulpho Alves, e i tanti amici."}
{"id": "5290673", "revid": "154893", "url": "https://it.wikipedia.org/wiki?curid=5290673", "title": "Porpora di Henoch-Schonlein", "text": ""}
{"id": "5290674", "revid": "154893", "url": "https://it.wikipedia.org/wiki?curid=5290674", "title": "Porpora di Henoc-Sch\u00f6nlein", "text": ""}
{"id": "5290676", "revid": "154893", "url": "https://it.wikipedia.org/wiki?curid=5290676", "title": "Porpora anafilattoide", "text": ""}
{"id": "5290680", "revid": "247222", "url": "https://it.wikipedia.org/wiki?curid=5290680", "title": "Endrigo (album 1968)", "text": "Endrigo \u00e8 il quarto album del cantautore italiano Sergio Endrigo, pubblicato dalla Fonit Cetra nel 1968.\nContiene fra i brani \"Canzone per te\", vincitore del Festival di Sanremo, \"Marianne\", partecipante all'Eurovision Song Contest, e due pezzi tratti da altrettante colonne sonore di film."}
{"id": "5290684", "revid": "76963", "url": "https://it.wikipedia.org/wiki?curid=5290684", "title": "Achille Majeroni (attore 1824-1888)", "text": " Fu un artista di grandi capacit\u00e0, in grado di assumere sia ruoli tragici che comici.\nBiografia.\nFiglio di Eduardo, ex ufficiale napoleonico, e di Antonia Musich, nobildonna ungherese, entrambi comici, inizi\u00f2 a distinguersi a partire dal 1840, quando era al seguito della compagnia di Giacomo Modena. Pass\u00f2 poi alla \"Compagnia drammatica lombarda\" di Giacinto Battaglia come primo attor giovane, divenenedo dal 1849 primo attore assoluto assieme a Francesco Coltellini. Nel 1854 Adamo Alberti lo chiam\u00f2 a lavorare al teatro dei Fiorentini, dove riscosse enorme successo specialmente nei drammi romantici. Vi rimase sino al 1870, fatta salva una parentesi nel 1859 in cui fu in tourn\u00e9e all'estero con Adelaide Ristori.\nNel 1866 costitu\u00ec con Fanny Sadowski una delle pi\u00f9 importanti compagnie italiane. Lasciata Napoli, mise in piedi una nuova compagnia, con cui gir\u00f2 l'Italia conseguendo nuova fama. Nel 1859 spos\u00f2 in seconde nozze Graziosa Bignetti, anch'essa ottima attrice specializzata nei ruoli sentimentali. Dei figli vanno ricordati Achille che seguir\u00e0 le orme dei genitori e il figlio Amedeo, illusionista."}
{"id": "5290686", "revid": "767487", "url": "https://it.wikipedia.org/wiki?curid=5290686", "title": "Hudson Eight", "text": "La Eight \u00e8 un'autovettura prodotta dalla Hudson nel 1940. Era il modello pi\u00f9 piccolo con motore ad otto cilindri che era presente nella gamma Hudson.\nStoria.\nEra sostanzialmente la versione meno accessoriata della DeLuxe Eight. Con quest'ultima condivideva il telaio da 2.997 mm e l'aspetto. La Eight possedeva una calandra a barre orizzontali che copriva la larghezza del veicolo e i fanali integrati nei parafanghi.\nIl motore installato era un otto cilindri in linea a valvole laterali da 4.169 cm\u00b3 di cilindrata avente un alesaggio di 76,2 mm e una corsa di 114,3 mm, che erogava 128 CV di potenza. Fu sostituita dalla Commodore Eight nel 1941. "}
{"id": "5290695", "revid": "247222", "url": "https://it.wikipedia.org/wiki?curid=5290695", "title": "Endrigo (album)", "text": ""}
{"id": "5290697", "revid": "1543377", "url": "https://it.wikipedia.org/wiki?curid=5290697", "title": "Iris (drama coreano)", "text": "Iris () \u00e8 un drama sudcoreano trasmesso su KBS2 dal 14 ottobre al 17 dicembre 2009 per venti episodi. Con un budget di pi\u00f9 di venti miliardi di won, condivide, insieme al suo spin-off \"Athena - Jeonjaeng-ui yeosin\", il record di drama coreano pi\u00f9 costoso mai prodotto. Un successo di critica e ascolti, con una media di share del 30% e il primo posto tra i programmi pi\u00f9 visti ogni settimana fin dal debutto, ne sono stati tratti il film cinematografico riassuntivo \"Iris - The Movie\" e uno spin-off.\nNel 2013 \u00e8 stata prodotta una seconda stagione con nuovi attori, intitolata Iris II - New Generation (), che \u00e8 stata trasmessa su KBS2 dal 13 febbraio al 18 aprile 2013 sempre per venti episodi, riscuotendo un successo molto minore rispetto alla prima in termini di ascolti.\nTrama.\nPrima stagione.\nI migliori amici Kim Hyun-jun e Jin Sa-woo, in addestramento nella 707\u00aa Unit\u00e0 per missioni speciali dell'esercito della Corea del Sud, incontrano la bella Choi Seung-hee, della quale entrambi s'innamorano. I due ignorano che la donna in realt\u00e0 sia un'agente del National Intelligence Service, nel quale vengono reclutati dopo aver superato con successo un test. Diretto da Baek San, il NIS \u00e8 un'organizzazione segreta con il compito di precludere le minacce esterne e tutelare gli interessi del Paese anche compiendo degli omicidi; dalla sua fondazione nel 1976, durante il governo di Park Chung-hee, l'esistenza dell'agenzia \u00e8 rimasta un segreto di stato per tutti, compreso il Presidente. Hyun-jun e Seung-hee iniziano una relazione segreta, finch\u00e9, durante una missione a Budapest, Hyun-jun scopre l'esistenza della IRIS, un'organizzazione che trae profitto dalle guerre, e del loro piano di iniziare una guerra civile tra le due Coree: Hyun-jun diventa quindi un agente doppio-giochista per impedire che la IRIS attui il suo piano.\nSeconda stagione.\nSono passati tre anni, durante i quali la IRIS si \u00e8 eclissata per riprendersi, mentre il NIS \u00e8 diventato noto a livello mondiale. Tuttavia, il nuovo direttore, che non ha mai approvato l'esistenza del NIS a causa dell'abuso di potere di Baek San, ha ridotto l'organizzazione a combattere i crimini federali. Il detective Jung Yoo-gun, per\u00f2, entra nel NIS per addestrare un nuovo gruppo di agenti, il Team A, per affrontare le future minacce nazionali: della squadra fa parte anche Ji Soo-yeon, che ha amato Yoo-gun sin da quando erano piccoli. Il Team A deve affrontare di nuovo la IRIS, il cui obiettivo \u00e8 lanciare un attacco in Ungheria, dove sta per tenersi un incontro ad alto livello tra Corea del Nord e del Sud.\nProduzione.\nBasata sul concetto generale del film del 1999 \"Swiri\", \"Iris\" fu annunciata nel 2008 dalla casa di produzione Taewon Entertainment e attrasse l'attenzione per il budget da record. Kang Je-gyu, il regista di \"Swiri\", fu coinvolto nello sviluppo iniziale del progetto per la televisione. Scritta da Kim Hyun-jun, Jo Gyu-won e Kim Jae-un, la serie inizi\u00f2 la pre-produzione senza il sostegno di un canale televisivo per cercare d'innescare una guerra di offerte tra le potenziali emittenti.\nIl 18 aprile 2008, Lee Byung-hun fu annunciato nel ruolo principale, mentre il 24 giugno fu rivelata l'entrata nel cast di T.O.P dei Big Bang. Seguirono Kim Tae-hee come protagonista femminile il 10 ottobre, e Kim Seung-woo e Jung Joon-ho all'inizio di febbraio 2009, mentre la serie iniziava ad attirare l'attenzione non solo in Corea, ma anche in Giappone, grazie al coinvolgimento di Lee. Contemporaneamente, dopo una lunga ricerca, furono annunciati i registi, Kim Kyu-tae e Yang Yun-ho, e la rete, KBS.\nLe prime scene di \"Iris\" furono girate ad Akita, Giappone, il 10 marzo 2009 e proseguirono per tre settimane prima di lasciare il paese il 28 marzo. La troupe si spost\u00f2 poi in Ungheria il 9 giugno, dove rimase un mese a girare tra Budapest e altre localit\u00e0; le riprese continuarono anche dopo la messa in onda del primo episodio. Gli attori girarono la maggior parte delle scene d'azione senza controfigure, compresa una in cui Lee Byung-hun salta dal Tamagawa Dam di Semboku (Akita), alto 130 metri, e si sottoposero a duri allenamenti.\nLa pre-produzione della seconda stagione, intitolata \"Iris II\", cominci\u00f2 ad aprile 2010: l'inizio delle riprese era previsto per marzo 2011 e la messa in onda per ottobre dello stesso anno. Nelle prime fasi della pre-produzione, la Taewon Productions espresse la convinzione che Lee Byung-hun, Kim Tae-hee e Kim So-yeon avrebbero preso parte al seguito. Successivamente, a febbraio 2011, fu confermato che la seconda stagione avrebbe debuttato nell'autunno 2012 e che gli sceneggiatori ne stavano scrivendo due versioni: una con il cast originale al completo e una che avrebbe visto il ritorno solo di alcuni di loro. Gli attori principali della prima stagione, Lee Byung-hun e Kim Tae-hee, annunciarono ufficialmente che non avrebbero partecipato al sequel il 24 agosto 2012.\nIl 13 settembre fu reso noto che era stato offerto il ruolo principale a Jang Hyuk. Sei giorni dopo furono confermati nel cast, oltre all'attrice Lee Da-hae come protagonista femminile, anche Kim Seung-woo, Kim Min-jong, Kim Yeong-cheol, Im Soo-hyang e Oh Yeon-soo. Diversi altri, inclusi Kang Ji-young delle Kara, Yoon Doo-joon dei B2ST, Lee Joon dei MBLAQ e l'attore americano Daniel Henney erano in trattativa per partecipare.\nLa stagione fu diretta da Pyo Min-soo e Kim Tae-hoon. Le riprese, iniziate a novembre 2012, si tennero a Seul, Budapest, Akita e Angkor Wat. Due scene dagli episodi tre e quattro della seconda stagione furono parzialmente censurate per la messa in onda, ma pubblicate interamente sul sito ufficiale.\nAdattamenti.\nUna versione romanzata della prima stagione in due volumi, scritta da Chae Woo-do, fu pubblicata durante la messa in onda: il primo volume usc\u00ec il 12 ottobre 2009 e il secondo il 12 novembre. Il secondo volume, al contrario del primo, presenta delle differenze rispetto alla trama della serie. Anche la graphic novel pubblicata nell'autunno 2011 differisce dal drama."}
{"id": "5290701", "revid": "339392", "url": "https://it.wikipedia.org/wiki?curid=5290701", "title": "Choi Seung-hyun", "text": ""}
{"id": "5290702", "revid": "767487", "url": "https://it.wikipedia.org/wiki?curid=5290702", "title": "Genc Tomori", "text": "Carriera.\nNazionale.\nHa collezionato una presenza con la Nazionale albanese nel 1983."}
{"id": "5290704", "revid": "775372", "url": "https://it.wikipedia.org/wiki?curid=5290704", "title": "Vice primo ministro di Malta", "text": "Il vice primo ministro di Malta (in maltese: \"vi\u010bi prim ministru\") \u00e8 la seconda pi\u00f9 importante carica del governo di Malta dopo il primo ministro.\nFunzioni costituzionali.\nDurante l'assenza temporanea del Primo Ministro, il vice primo ministro pu\u00f2 assumere le funzioni di primo Ministro\nElenco dei vice primi ministri.\nLa carica di vice primo ministro \u00e8 stata creata nel 1947 ma non venne assegnata tra il 1949 ed il 1971."}
{"id": "5290707", "revid": "1543377", "url": "https://it.wikipedia.org/wiki?curid=5290707", "title": "Zebularina", "text": "La zebularina \u00e8 un nucleoside analogo della citidina. La zebularina fu sintetizzata nel 1969. Inizialmente ne furono osservate le propriet\u00e0 batteriostatiche, mentre in seguito \u00e8 stata studiata come antitumorale.\nIn particolare agisce come inibitore della metilazione del DNA, ed \u00e8 stata proposta come farmaco per terapia epigenetica dei tumori."}
{"id": "5290710", "revid": "74801", "url": "https://it.wikipedia.org/wiki?curid=5290710", "title": "Abel Trujillo", "text": "Combatte nella categoria pesi leggeri della promozione UFC.\nBiografia.\nNasce a Greensboro, Carolina del Nord, e frequenta la Riverside High School di Durham dove pratica il wrestling. Continua la carriera a livello collegiale alla William Penn University dove diviene 4 volte campione NAIA All-American.\nDebutta a livello amatoriale nel luglio 2006 contro il futuro campione World Extreme Cagefighting Zachary Micklewright perdendo l'incontro per K.O. Tre anni dopo, nel 2009, nel suo secondo e ultimo incontro tra i dilettanti, sconfigge Randy Meade in soli 54 secondi.\nNel 2009 diventa professionista nelle MMA perdendo per armbar contro Ted Wothington. Porta il suo record personale a 5-4 nei successivi 8 incontri prima di aprire una striscia vincente di 4 vittorie contro Lucas Gwaltney, Andre Garcia, James Edson Berto and Frank Carrillo in meno di un anno.\nForte di una striscia aperta di 4 vittorie, Trujillo nell'estate 2012 viene messo sotto contratto dalla UFC e vince al suo esordio per TKO contro Marcus LeVesseur (sostituto dell'infortunato Tim Means) ad UFC on Fox: Henderson vs. Diaz.\nAl suo secondo incontro, UFC 160, affronta il forte lottatore russo Khabib Nurmagomedov e viene sconfitto per decisione unanime.\nAd UFC on Fox 9 dell'agosto 2013 Trujillo vince per TKO al secondo round contro Roger Bowling, re-match dopo che il primo incontro era stato sospeso per una gomitata illegale di Trujillo.\nA febbraio 2014, ad UFC 169 Trujillo vince per KO nel secondo round contro Jamie Varner aggiudicandosi un bonus complessivo di 125.000 dollari per il \"\"Fight of the night\" e per il \"Knockout of the night\"\" e diventa il primo ad aver fermato Varner per KO.\nDopo un breve periodo di inattivit\u00e0 per infortunio e alcuni incontri cancellati (contro Bobby Green e Ross Pearson), Trujillo affronta Tony Ferguson il 6 dicembre 2014 ad UFC 181 e perde per sottomissione nel secondo round.\nIl suo record personale attuale \u00e8 di 12 vittorie, 6 sconfitte e un no-contest (in UFC 3-2-1)\n\u00c8 alto e pesa (in gara) circa 70 chilogrammi. Il suo allungo \u00e8 di . Si allena con il team Blackzilians insieme ad atleti del calibro di Rashad Evans, V\u00edtor Belfort, Matt Mitrione."}
{"id": "5290712", "revid": "767487", "url": "https://it.wikipedia.org/wiki?curid=5290712", "title": "Lista di asteroidi (222001-223000)", "text": "Di seguito una lista di asteroidi dal numero 222001 al 223000 con data di scoperta e scopritore."}
{"id": "5290720", "revid": "729019", "url": "https://it.wikipedia.org/wiki?curid=5290720", "title": "Stazione di Perugia Capitini", "text": "La stazione di Perugia Capitini \u00e8 una stazione ferroviaria posta sulla linea Terontola-Foligno, nel territorio comunale di Perugia. \u00c8 a servizio dell'area circostante l'omonimo Istituto Tecnico e Centro Congressi, ed \u00e8 a breve distanza dallo Stadio Renato Curi.\nStoria.\nLa stazione di Perugia Capitini venne attivata formalmente il 2 aprile 2008.\nMovimento.\nAl 2007, l'impianto risultava frequentato da un traffico giornaliero medio di 100 persone.\nNel 2018 per la stazione transitano tre treni al giorni in direzione Terontola e due treni al giorno in direzione Foligno dal luned\u00ec al sabato nelle fasce orarie 7-8 e 13-14 vista la corrispondenza dello scalo con il frequentato Istituto tecnico \"Aldo Capitini\" di Perugia."}
{"id": "5290731", "revid": "1494169", "url": "https://it.wikipedia.org/wiki?curid=5290731", "title": "Benedetto Benedetti", "text": ""}
{"id": "5290734", "revid": "36426", "url": "https://it.wikipedia.org/wiki?curid=5290734", "title": "Pieve di Romena", "text": ""}
{"id": "5290737", "revid": "729019", "url": "https://it.wikipedia.org/wiki?curid=5290737", "title": "Stazione di Ellera-Corciano", "text": "La stazione di Ellera-Corciano \u00e8 una stazione ferroviaria posta sulla linea Terontola-Foligno. Serve il territorio comunale di Corciano, e in particolare la frazione di Ellera."}
{"id": "5290741", "revid": "28592", "url": "https://it.wikipedia.org/wiki?curid=5290741", "title": "Fortezza di Stirling", "text": ""}
{"id": "5290743", "revid": "344646", "url": "https://it.wikipedia.org/wiki?curid=5290743", "title": "Nilo Cabasila", "text": "Biografia.\nSappiamo molto poco della biografia di Nilo Cabasila. \u00c8 stato a lungo confuso con suo nipote Nicola Cabasila (1322-1391), probabilmente perch\u00e9 anche il suo nome di battesimo era Nicola (in greco: \"\u039d\u03b9\u03ba\u03cc\u03bb\u03b1\u03bf\u03c2\"), mentre Nilo (in greco: \"N\u03b5\u1fd6\u03bb\u03bf\u03c2\") sarebbe il nome adottato dopo aver ricevuto gli ordini sacri.\nFu maestro di suo nipote Nicola e dell'umanista Demetrio Cidone il quale, nell'\"Apologia III\", lo ricorda come \u00abun entusiasta appassionato dei libri di Tommaso\u00bb. Egli fu il primo fra i greci con una piena conoscenza della teologia latina a scrivere in favore del palamismo e contro il Filioque. Divenne arcivescovo di Tessalonica succedendo a Gregorio Palama (morto nel 1361 circa).\nOpere.\nLa sua opera pi\u00f9 importante \u00e8 il trattato \"Contro i Latini sulla processione dello Spirito Santo\" (\u03a0\u03b5\u03c1\u1f76 \u03c4\u1fc6\u03c2 \u03c4\u03bf\u1fe6 \u0386\u03b3\u03af\u03bf\u03c5 \u03a0\u03bd\u03b5\u03cd\u03bc\u03b1\u03c4\u03bf\u03c2 \u1f10\u03ba\u03c0\u03bf\u03c1\u03b5\u03cd\u03c3\u03b5\u03c9\u03c2 \u03ba\u03b1\u03c4\u1f70 \u039b\u03b1\u03c4\u03af\u03bd\u03c9\u03bd) in cinque libri, che divenne un punto fermo per la posizione della chiesa greca in questa controversia. Alcuni suoi lavori (\"Notitia ex Allatii Diatriba de Nilis\", \"De Dissidio Ecclesiarum\", \"De primatu Papae\", \"Confutatio Nili\", \"Nili Encomium Gregorii Palamae\") sono contenuti nel volume 149 della \"Patrologia Graeca\", col. 683-877. "}
{"id": "5290745", "revid": "735388", "url": "https://it.wikipedia.org/wiki?curid=5290745", "title": "Revamped", "text": "Cold Rain \u00e8 il secondo singolo estratto dall'album che uscir\u00e0 verso febbraio 2015.\nLa canzone \u00e8 stata registrata nel 2015. \nIl brano.\nIl brano \u00e8 stato scritto dagli stessi produttori e autori che hanno composto canzoni come \"Whatever\",\"Domino\",\"Gimme That\" e RED\nVideo.\nIl 20 gennaio 2015 venne rilasciato su YouTube, un teaser con la durata di 0:57 secondi."}
{"id": "5290746", "revid": "767487", "url": "https://it.wikipedia.org/wiki?curid=5290746", "title": "Benedetto Benedetti (calciatore)", "text": "Caratteristiche tecniche.\nGiocava come centravanti.\nCarriera.\nEsordisce nel Pietrasanta, squadra della sua citt\u00e0 natale, con cui disputa le stagioni 1928-1929 e 1929-1930 nel campionato di Seconda Divisione. L'anno successivo gioca invece con il Montecatini, sempre nella stessa categoria. Nel 1931 all'et\u00e0 di 24 anni viene ceduto al Siracusa, societ\u00e0 militante in Prima Divisione (la terza serie dell'epoca).\nNella stagione 1931-1932 segna 22 gol in 26 partite, rimanendo in Sicilia anche nel corso della stagione 1932-1933 che invece chiude con 12 reti in 19 presenze, per un totale di 34 gol in 45 presenze nell'arco di due campionati.\nViene poi ceduto al Foggia, societ\u00e0 militante in Serie B; durante la stagione 1933-1934 segna 7 gol in 23 presenze nella serie cadetta, mentre nella stagione 1934-1935 gioca 17 delle 28 partite in programma nella Serie B 1934-1935 andando a segno 4 volte. A fine anno lascia il Foggia, con un totale di 40 presenze ed 11 gol in Serie B.\nNella stagione 1936-1937 ha segnato 8 gol in 16 presenze con la maglia del Grosseto in Serie C, categoria in cui ha militato anche nella stagione 1937-1938 segnando 9 gol in 16 presenze. Nella stagione 1939-1940 \u00e8 tornato al Pietrasanta, con cui ha giocato un campionato in Prima Divisione. Nella stagione 1940-1941 torna poi al Forte dei Marmi, in Serie C; nella stagione 1941-1942 segna 5 gol in 19 presenze in questa categoria, mentre nella stagione 1942-1943 segna un gol nell'unica partita di campionato disputata.\nMuore per cancro nel 1978, all'et\u00e0 di 71 anni."}
{"id": "5290748", "revid": "347132", "url": "https://it.wikipedia.org/wiki?curid=5290748", "title": "Giuseppe Fantaguzzi", "text": "Biografia.\nNacque da Domenico e da Maria Monti. Il padre, originario di Castelbolognese, era un impiegato al Monte dei pegni di Modena. Nel 1794 Giuseppe Fantaguzzi dipinse una pala con \"Santa Cecilia\", su commissione dell'Accademia dei professori di musica e per la chiesa comunale del Voto. Oggi questa pala si trova a Spilamberto, nella chiesa di San Giovanni Battista. In pittura risent\u00ec dell'influsso del pittore modenese Antonio Consetti, in particolare per la struttura compositiva delle tele e per un rigore neoclassico che trovava origine nelle opere di Guido Reni.\nDurante la parentesi napoleonica (1796-1815) fu coinvolto negli eventi politici.\nA partire dal 1800, Fantaguzzi risulta nell'organico dei docenti dell'Accademia di belle arti di Modena. Nel 1830 ebbe la nomina a \"professore di pittura e maestro degli elementi di ornato\".\nOpera grafica.\nA margine dell'opera pittorica, Fantaguzzi coltiv\u00f2 il disegno e l'acquarello. Nel 1811 disegn\u00f2 la \"Vergine della Piazza\", traendolo da un affresco di scuola bolognese, databile 1350 circa. Da questo suo disegno fu realizzata una incisione da Benedetto Eredi (Modena, Biblioteca civica Poletti). Produsse anche repliche o varianti di disegni del Parmigianino, disegni a soggetto mitologico, di architetture classiche, di paesaggi e di nudi femminili. Fra i disegni a matita e chiaroscuro, il \"Sacrificio di No\u00e8\", il \"Sacrificio di Isacco\", \"Storie di Rebecca\" e \"Storie di Giuseppe\" (Modena, Istituto d'arte \"A. Venturi\"). Nel 1796 realizz\u00f2 la copia del figurino con l'uniforme della guardia civica, su ordinazione della Comunit\u00e0 di Modena. \nAlla Biblioteca civica Poletti di Modena si conservano alcuni ritratti - matita, acquarello e biacca, su carta - dipinti da Giuseppe Fantaguzzi. Si tratta di una personale galleria di ritratti di personalit\u00e0 repubblicane, tracciati velocemente, su un fondo ombreggiato a grafite. Volti di cittadini, di cittadine, di ufficiali, di esponenti di municipalit\u00e0, ripresi con tonalit\u00e0 morbide e senza messaggi retorici. Tra questi: Bartolomeo Cavedoni, i marchesi Agostino Levizzani e Achille Fontanelli, Nicola Bassi, il medico Michele d'Adria, la nobildonna Adelaide Rosselli e Teresa Zavarisi. Questi ritratti sono databili 1796, anno in cui le truppe francesi entrarono a Modena, capitale del Ducato di Modena e Reggio e fu instaurata una Repubblica, pi\u00f9 tardi aggregata alla Repubblica Cispadana, poi alla Repubblica Cisalpina."}
{"id": "5290751", "revid": "371529", "url": "https://it.wikipedia.org/wiki?curid=5290751", "title": "Uncut", "text": "Uncut \u00e8 una rivista mensile britannica di musica e cinema.\nStoria.\nIl primo numero di \"Uncut\" usc\u00ec in edicola in Gran Bretagna nel maggio 1997 come \"rivista mensile indirizzata ad un pubblico di fascia d'et\u00e0 compresa tra i 25 e i 45 anni appassionato di musica rock e cinema\", diretta da Allan Jones (ex direttore di \"Melody Maker\"). Jones dichiar\u00f2 che l'idea di creare una nuova rivista gli venne a causa della decisione di \"Melody Maker\" di \"svecchiare\" la propria utenza. Jones era contrario all'iniziativa, in quanto pensava egli stesso di stare invecchiando e di voler continuare a rivolgersi ad un pubblico maturo amante del rock classico e non a ragazzini \"innamorati\" del Britpop.\nSecondo IPC Media, l'86% dei lettori della rivista sono uomini di circa 37 anni d'et\u00e0.\n\"Uncut\" comprende spesso articoli approfonditi su vecchi album storici, interviste a registi e musicisti, recensioni di film, libri, e di tutti i pi\u00f9 importanti album discografici in uscita. Ogni mese la rivista esce con un CD musicale gratuito allegato.\nNel maggio 2006 \"Uncut\" ha subito un ridisegnamento radicale, focalizzandosi maggiormente sulla musica e riducendo molto lo spazio dedicato a film e libri.\nLa rivista viene importata in Italia sin dalla sua nascita, ed \u00e8 abitualmente disponibile presso librerie, edicole specializzate e megastore.\n\"Uncut Legends\" &amp; \"The Ultimate Music Guide\".\nSpesso \"Uncut\" produce numeri speciali dedicati alla carriera di uno specifico artista. Le serie si intitolano \"Uncut Legends\" e \"The Ultimate Music Guide\". Artisti che hanno avuto l'onore di avere un numero della rivista completamente dedicato a loro hanno incluso Radiohead, Bob Dylan, The Kinks, Kurt Cobain, Beatles, Rolling Stones, U2, The Smiths, Neil Young, The Cure, Bruce Springsteen, John Lennon, Paul McCartney, ecc...\nUncut Music Award.\nNel 2008 \"Uncut\" inaugur\u00f2 l'Uncut Music Award, manifestazione nella quale una lista di 25 nomination di artisti viene presa in esame da una decina di giudici, che assegnano il premio al miglior artista dell'anno. Tra i vincitori delle passate edizioni ci sono stati i Fleet Foxes (2008), Tinariwen (2009), Paul Weller (2010) e P.J. Harvey (2011)."}
{"id": "5290752", "revid": "212348", "url": "https://it.wikipedia.org/wiki?curid=5290752", "title": "Brad Sherman", "text": "Biografia.\nNato a Monterey Park in una famiglia ebrea di origini russe, Sherman si laure\u00f2 in legge all'Universit\u00e0 di Harvard e divenne avvocato.\nMembro del Partito Democratico, negli anni novanta fu membro e presidente del \"California State Board of Equalization\", l'ente pubblico che si occupa della gestione fiscale dello stato.\nNel 1996 si candid\u00f2 alla Camera dei Rappresentanti per il seggio lasciato da Anthony Beilenson e riusc\u00ec ad essere eletto. Negli anni successivi venne sempre riconfermato con elevate percentuali di voto, anche quando nel 2012 si trov\u00f2 a dover concorrere contro un altro deputato democratico in carica, Howard Berman, che era in carica da trent'anni e che venne appoggiato dalla maggior parte dei politici californiani.\nSherman \u00e8 un democratico di ideologia progressista. Sposato, \u00e8 padre di tre figlie."}
{"id": "5290770", "revid": "2074952", "url": "https://it.wikipedia.org/wiki?curid=5290770", "title": "Pete Rozelle", "text": "Carriera.\n\u00c8 stato commissario della National Football League (NFL), la lega sportiva di football americano statunitense, dal gennaio 1960 al novembre 1989. In questo suo incarico \u00e8 stato preceduto da Austin Gunsel e succeduto da Paul Tagliabue.\nNel 1963 \u00e8 stato nominato Sportsman of the Year, mentre nel 1985 \u00e8 stato inserito nella Pro Football Hall of Fame."}
{"id": "5290772", "revid": "599013", "url": "https://it.wikipedia.org/wiki?curid=5290772", "title": "Giovanni Bacis", "text": "Carriera.\nFa il suo esordio nella stagione 1956-1957 nella Voluntas Osio; l'anno seguente gioca nel Campionato Dilettanti con la maglia del Leffe, con cui successivamente nella stagione 1958-1959 disputa un campionato in Interregionale segnando 3 gol in 34 presenze. A fine stagione viene ceduto al Monza, con cui nella stagione 1959-1960 disputa 3 partite in Serie B. Torna a vestire la maglia della squadra brianzola nella stagione 1961-1962, nel corso della quale disputa altre 8 partite in Serie B; nella stagione 1962-1963 segna il suo primo gol in carriera in seconda serie disputando 26 partite, mentre nella stagione 1963-1964 scende in campo in 22 occasioni senza mai segnare. Gioca inoltre nel Monza anche durante l'intera stagione 1964-1965, nel corso della quale totalizza 15 presenze in campionato.\nNell'estate del 1965 cambia maglia e va a giocare in Serie C con la Carrarese: nella stagione 1965-1966 gioca 17 partite, mentre nella stagione 1966-1967 scende in campo in 25 occasioni. Rimane a Carrara per un terzo campionato, nel quale gioca da titolare tutte e 34 le partite in programma. Nel 1968 lascia la Carrarese e va al Sorso, dove nella stagione 1968-1969 gioca 23 partite in Serie D.\nIn carriera ha giocato complessivamente 74 partite in Serie B, segnandovi anche una rete."}
{"id": "5290773", "revid": "761672", "url": "https://it.wikipedia.org/wiki?curid=5290773", "title": "McAfee Associates", "text": ""}
{"id": "5290776", "revid": "438678", "url": "https://it.wikipedia.org/wiki?curid=5290776", "title": "Context menu", "text": ""}
{"id": "5290778", "revid": "1131186", "url": "https://it.wikipedia.org/wiki?curid=5290778", "title": "Gregorio Palama", "text": ""}
{"id": "5290781", "revid": "1573940", "url": "https://it.wikipedia.org/wiki?curid=5290781", "title": "Achrioptera fallax", "text": "Achrioptera fallax \u00e8 un insetto della famiglia Phasmatidae, diffuso nel Madagascar.\nDescrizione.\nLa specie presenta un marcato dimorfismo sessuale negli adulti, con il maschio di colori accesi e pi\u00f9 piccolo, mentre la femmina ha dimensioni maggiori e colori meno accesi.\nIl maschio adulto, lungo circa 13 cm, presenta una colorazione sul blu elettrico molto accesa, con antenne rosso scuro e ali rosso fuoco; sulle zampe mesotoraciche e metatoraciche sono presenti inoltre dei rigonfiamenti spinosi arancioni; spine blu elettrico sono presenti anche su tutto il torace.\nLa femmina, pi\u00f9 grande, raggiunge i 20 cm e presenta una colorazione molto pi\u00f9 spenta: principalmente marroncina chiaro, presenta due antenne molto simili a quelle del maschio (rosso scuro), spine su tutto il torace e su tutte le zampe, ali rosso fuoco; alcune aree, principalmente sulle giunture degli arti, sono azzurre.\nLe neanidi sono invece lunghe circa 2 cm, color marrone scuro e con antenne molto corte.\nLe uova sono lunghe circa 5 mm, ovali e affusolate, di colore marrone chiaro.\nBiologia.\nDopo 4-5 mesi di incubazione si schiudono le prime uova; le ninfe diventano adulte in un periodo che varia tra i 4 e i 6 mesi (prima i maschi e poi le femmine). Dopo poche settimane gli adulti iniziano ad accoppiarsi; la femmina depone le uova lanciandole con un movimento a frusta dell\u2019addome. Gli adulti vivono poi per altri 6-8 mesi circa.\nIl maschio, subito dopo l'ultima muta, non assume immediatamente i colori sgargianti che lo contraddistinguono, ma rimane di un colore olivastro; sviluppa poi tutti i suoi colori intensi dopo un paio di settimane.\nAlimentazione.\nSi nutre di foglie di eucalipto, rovo, quercia e lampone .\nDistribuzione e habitat.\n\"Achrioptera fallax\" \u00e8 un endemismo del Madagascar."}
{"id": "5290784", "revid": "1131186", "url": "https://it.wikipedia.org/wiki?curid=5290784", "title": "Nilo Cabasilas", "text": ""}
{"id": "5290803", "revid": "1632387", "url": "https://it.wikipedia.org/wiki?curid=5290803", "title": "Reptilian", "text": "Reptilian \u00e8 il quinto album studio del gruppo musicale epic black metal norvegese Keep of Kalessin, pubblicato il 10 maggio 2010 in Europa e l'8 giugno 2010 in Nord America per l'etichetta Nuclear Blast.\nL'album si \u00e8 classificato secondo nella classifica norvegese VG-lista.\n\u00c8 stato l'ultimo album del gruppo ad avere Torbj\u00f8rn \"Thebon\" Schei come vocalist, prima del suo licenziamento del 2013."}
{"id": "5290808", "revid": "70400254", "url": "https://it.wikipedia.org/wiki?curid=5290808", "title": "Legge di Beer-Lambert", "text": ""}
{"id": "5290810", "revid": "287204", "url": "https://it.wikipedia.org/wiki?curid=5290810", "title": "Sonata per pianoforte n. 2 (Mozart)", "text": "La sonata per pianoforte n. 2 in fa maggiore, K. 280, fu scritta da Wolfgang Amadeus Mozart alla fine del 1774 e appartiene ad un ciclo di sei sonate per pianoforte (dalla K. 279 alla K. 284).\nIl 2 novembre 1777 il compositore la esegu\u00ec nella casa di Christian Cannabich a Mannheim.\nCaratteristiche.\nL'opera appare fortemente influenzata dalla \"Sonata per pianoforte in fa maggiore\" di Haydn, che era stata pubblicata nel 1773 e che Mozart potrebbe aver conosciuto durante il suo soggiorno a Vienna fra il luglio e il settembre di tale anno. Come la sonata di Haydn, anche quella di Mozart dispone di un movimento centrale in fa minore in ritmo di siciliana indicato come \"Adagio\".\nIl primo movimento, \"Allegro assai\", in forma sonata, \u00e8 alquanto virtuosistico e presenta un tema principale composto da vari motivi contrastanti; il secondo tema \u00e8 in terzine ed \u00e8 caratterizzato da alcuni cromatismi.\nIl secondo movimento, \"Adagio\", \u00e8 particolarmente espressivo e precorre le pi\u00f9 importanti composizioni in tonalit\u00e0 minore del Mozart maturo nelle sue espressioni di dolore e di angoscia.\nIl movimento finale, \"Presto\", in contrasto con la cupezza del precedente \"Adagio\", ha carattere sereno e scherzoso."}
{"id": "5290812", "revid": "37401", "url": "https://it.wikipedia.org/wiki?curid=5290812", "title": "Tetrarchia dioclezianea", "text": ""}
{"id": "5290813", "revid": "339392", "url": "https://it.wikipedia.org/wiki?curid=5290813", "title": "Caso mar\u00f2", "text": ""}
{"id": "5290814", "revid": "119526783", "url": "https://it.wikipedia.org/wiki?curid=5290814", "title": "Doncaster Rovers Football Club 2011-2012", "text": "Questa pagina raccoglie i dati riguardanti il Doncaster Rovers Football Club nelle competizioni ufficiali della stagione 2011-2012."}
{"id": "5290816", "revid": "119545485", "url": "https://it.wikipedia.org/wiki?curid=5290816", "title": "Doncaster Rovers Football Club 2013-2014", "text": "Questa pagina raccoglie i dati riguardanti il Doncaster Rovers Football Club nelle competizioni ufficiali della stagione 2013-2014."}
{"id": "5290817", "revid": "287204", "url": "https://it.wikipedia.org/wiki?curid=5290817", "title": "Rush (film)", "text": ""}
{"id": "5290818", "revid": "767487", "url": "https://it.wikipedia.org/wiki?curid=5290818", "title": "Caviale di lumache", "text": "Il caviale di lumache \u00e8 un alimento a base di uova fresche di lumaca, chiamato anche \"perle del sottobosco\" o \"perle di Afrodite\".\n\u00c8 di colore bianco e le uova hanno dimensioni di circa 4 mm. Colore, sapore e aroma ricordano i funghi."}
{"id": "5290835", "revid": "767487", "url": "https://it.wikipedia.org/wiki?curid=5290835", "title": "Squilli di morte", "text": "Squilli di morte (\"Murder by Phone\") \u00e8 un film del 1982 diretto da Michael Anderson.\nTrama.\nNat Bridger, un professore universitario, si trova suo malgrado a investigare sulla morte di una sua allieva, Sandra, che \u00e8 deceduta in modo misterioso subito dopo aver risposto a una telefonata.\nAiutato dal collega Stanley e dalla ricercatrice Ridley, scopre cos\u00ec che un serial killer miete le proprie vittime tramite le linee telefoniche, trasmettendo una micidiale scarica elettrica."}
{"id": "5290842", "revid": "34392", "url": "https://it.wikipedia.org/wiki?curid=5290842", "title": "Torneo Nereo Rocco", "text": ""}
{"id": "5290845", "revid": "1003787", "url": "https://it.wikipedia.org/wiki?curid=5290845", "title": "UCI World Tour 2015", "text": "L'UCI World Tour 2015 \u00e8 la quinta edizione del circuito organizzato dall'UCI, che sostituisce il vecchio calendario mondiale.\nAd imporsi nella graduatoria finale fu, per il secondo anno consecutivo, lo spagnolo Alejandro Valverde in forza alla Movistar Team, la quale si aggiudic\u00f2 la classifica a squadre.\nSquadre.\nLe squadre che vi partecipano sono diciassette, rappresentanti dodici diversi Paesi.\nCalendario.\nGli organizzatori hanno confermato 27 prove dell'anno precedente. L'unica gara non riconfermata \u00e8 il Tour of Beijing cos\u00ec che il Giro di Lombardia, da disputarsi il 4 ottobre 2015, diventa la prova conclusiva dell'UCI World Tour 2015. \nClassifiche.\n\"Risultati finali.\""}
{"id": "5290846", "revid": "1543377", "url": "https://it.wikipedia.org/wiki?curid=5290846", "title": "Campionati mondiali di slittino 1990", "text": "I Campionati mondiali di slittino 1990, ventisettesima edizione della manifestazione organizzata dalla Federazione Internazionale Slittino, si tennero dal 21 al 25 febbraio 1990 a Calgary, in Canada, sulla pista del Canada Olympic Park, la stessa sulla quale si svolsero le competizioni del bob e dello slittino ai Giochi di e furono disputate gare in quattro differenti specialit\u00e0: nel singolo uomini, nel singolo donne, nel doppio e nella prova a squadre.\nVincitrice del medagliere fu la squadra tedesca orientale, capace di ottenere due titoli e quattro medaglie sulle dodici assegnate in totale: quelle d'oro furono conquistate da Gabriele Kohlisch nel singolo femminile e nella prova a squadre insieme ai connazionali Jens M\u00fcller, Thomas Jacob, Susi Erdmann, J\u00f6rg Hoffmann e Jochen Pietzsch; nella prova individuale maschile la vittoria and\u00f2 al rappresentante della nazionale della Germania Ovest Georg Hackl, che biss\u00f2 l'oro conquistato nell'edizione precedente, mentre nella prova del doppio trionf\u00f2 la compagine italiana che occup\u00f2 i primi due gradini del podio grazie alle coppie formate da Norbert Huber ed Hansj\u00f6rg Raffl e da Kurt Brugger e Wilfried Huber. \nOltre alla tedesca dell'Est Gabriele Kohlisch, che vinse due medaglie d'oro, gli altri atleti che riuscirono a salire per due volte sul podio in questa rassegna iridata furono i connazionali Jens M\u00fcller, J\u00f6rg Hoffmann e Jochen Pietzsch, gli italiani Norbert Huber ed Hansj\u00f6rg Raffl e la sovietica Julija Antipova.\nRisultati.\nSingolo uomini.\nLa gara fu disputata su due \"manches\" nell'arco di una sola giornata e presero parte alla competizione 49 atleti in rappresentanza di 23 differenti nazioni; campione uscente era il tedesco occidentale Georg Hackl, che riusc\u00ec a bissare il titolo ottenuto nell'edizione precedente, davanti all'austriaco Markus Prock, gi\u00e0 campione mondiale ad Igls 1987, ed al rappresentante della Germania Est Jens M\u00fcller, vincitore dell'oro olimpico a ed altre tre volte sul podio iridato. In questa gara per la prima volta un atleta asiatico giunse nelle prime dieci posizioni ai mondiali: fu il giapponese Kazuhiko Takamatsu che si classific\u00f2 settimo.\nSingolo donne.\nLa gara fu disputata su due \"manches\" nell'arco di una sola giornata e presero parte alla competizione 27 atlete in rappresentanza di 12 differenti nazioni; campionessa uscente era la tedesca orientale Susi Erdmann, che concluse la prova al quarto posto, ed il titolo fu conquistato dalla connazionale Gabriele Kohlisch davanti alla sovietica Julija Antipova ed alla rappresentante della Germania Ovest Jana Bode.\nDoppio.\nLa gara fu disputata su due \"manches\" nell'arco di una sola giornata e presero parte alla competizione 40 atleti in rappresentanza di 11 differenti nazioni; campioni uscenti erano i tedeschi orientali Stefan Krau\u00dfe e Jan Behrendt, non presenti a questa edizione dei mondiali, ed il titolo fu conquistato dagli italiani Hansj\u00f6rg Raffl e Norbert Huber, gi\u00e0 due volte medaglia d'argento ai mondiali, davanti ai connazionali Kurt Brugger e Wilfried Huber, quest'ultimo fratello dello stesso Norbert, ed ai tedeschi dell'Est J\u00f6rg Hoffmann e Jochen Pietzsch, campioni olimpici a e vincitori del titolo iridato a Lake Placid 1983, ad Oberhof 1985 e ad Igls 1987.\nGara a squadre.\nLa gara fu disputata nell'arco di una sola giornata e per ogni squadra nazionale presero parte alla competizione gli atleti che avevano ottenuto i migliori risultati nelle tre discipline in questa edizione dei mondiali; nello specifico la prova vide la partenza dei primi due singolaristi uomini e delle prime due donne, nonch\u00e9 del primo doppio per ogni nazione, che gareggiarono ciascuno in una singola \"manche\", al termine di ognuna delle tre prove vennero assegnati punteggi decrescenti ai partecipanti e la somma totale dei punti cos\u00ec ottenuti laure\u00f2 campione la nazionale tedesca orientale di Jens M\u00fcller, Thomas Jacob, Gabriele Kohlisch, Susi Erdmann, J\u00f6rg Hoffmann e Jochen Pietzsch davanti alla squadra italiana composta dai fratelli Arnold e Norbert Huber, da Gerda Weissensteiner, Nadia Prinoth ed Hansj\u00f6rg Raffl ed al team sovietico formato da Sergej Danilin, Andrej Ro\u010dilov, Julija Antipova, Natalija Jaku\u0161enko, Igor' Lobanov e Gennadij Beljakov."}
{"id": "5290847", "revid": "606039", "url": "https://it.wikipedia.org/wiki?curid=5290847", "title": "Psittacus macao", "text": ""}
{"id": "5290848", "revid": "287204", "url": "https://it.wikipedia.org/wiki?curid=5290848", "title": "Storm Lake", "text": "Storm Lake \u00e8 una citt\u00e0 degli Stati Uniti d'America, situata nello Stato dell'Iowa e in particolare nella Contea di Buena Vista, della quale \u00e8 il capoluogo."}
{"id": "5290851", "revid": "287204", "url": "https://it.wikipedia.org/wiki?curid=5290851", "title": "Fairfield (Iowa)", "text": "Fairfield \u00e8 una citt\u00e0 degli Stati Uniti d'America, situata nello Stato dell'Iowa e in particolare nella Contea di Jefferson, della quale \u00e8 il capoluogo."}
{"id": "5290853", "revid": "1543377", "url": "https://it.wikipedia.org/wiki?curid=5290853", "title": "Le Mars", "text": "Le Mars \u00e8 un comune (\"city\") degli Stati Uniti d'America e capoluogo della contea di Plymouth nello Stato dell'Iowa. Si trova sul fiume Floyd e a nord-est della citt\u00e0 di Sioux City. La popolazione era di 9,826 persone al censimento del 2010.\nGeografia fisica.\nLe Mars \u00e8 situata a (42.788799, -96.165944).\nSecondo lo United States Census Bureau, ha un'area totale di 8,97 miglia quadrate (23,23\u00a0km\u00b2).\nStoria.\nLe Mars \u00e8 stata pianificata nel 1869, ma nessun lotto fu venduto fino all'arrivo della Chicago and North Western Railway nel 1879. Secondo la leggenda della citt\u00e0, l'investitore della CNW, John I. Blair, e un gruppo di donne, arrivarono in citt\u00e0, che allora si chiamava St. Paul Junction. Blair chiese alle donne il nome della citt\u00e0, e presentarono un acronimo in base alla sigla dei loro primi nomi: Lucy Underhill, Elizabeth Parson, Mary Weare, Anna Blair, Rebecca Smith e Sarah Reynolds.\nSociet\u00e0.\nEvoluzione demografica.\nSecondo il censimento del 2010, c'erano 9,436 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 92,5% di bianchi, lo 0,5% di afroamericani, lo 0,3% di nativi americani, lo 0,7% di asiatici, il 2,9% di altre razze, e l'1,3% di due o pi\u00f9 etnie. Ispanici o latinos di qualunque razza erano il 5,4% della popolazione."}
{"id": "5290856", "revid": "827882", "url": "https://it.wikipedia.org/wiki?curid=5290856", "title": "Identicon", "text": "Un identicon \u00e8 una rappresentazione grafica dell'hash di una informazione associata ad un utente, come l'indirizzo IP, che viene usata come avatar per identificare visivamente lo stesso utente senza comprometterne la privacy. L'algoritmo originale di identicon generava una immagine composta da nove blocchi, ma la dimensione \u00e8 stata estesa in altre implementazioni di terze parti.\nIl concetto \u00e8 stato ideato da Don Park il 18 gennaio 2007. Con le sue parole:\nL'implementazione originale \u00e8 in Java, e sono state create applicazioni simili in seguito. Un impiego tipico \u00e8 l'uso come avatar nei commenti su wiki e blog per identificare gli utenti non registrati, permettendo anche di distinguere un secondo utente che utilizza lo stesso nome per commentare. Nel 2013 sono stati introdotti degli identicon 5x5 come avatar predefiniti su GitHub."}
{"id": "5290857", "revid": "287204", "url": "https://it.wikipedia.org/wiki?curid=5290857", "title": "Waverly (Iowa)", "text": "Waverly \u00e8 una citt\u00e0 degli Stati Uniti d'America, situata nello Stato dell'Iowa e in particolare nella Contea di Bremer, della quale \u00e8 il capoluogo."}
{"id": "5290859", "revid": "287204", "url": "https://it.wikipedia.org/wiki?curid=5290859", "title": "Mount Pleasant (Iowa)", "text": "Mount Pleasant \u00e8 una citt\u00e0 degli Stati Uniti d'America, situata nello Stato dell'Iowa e in particolare nella Contea di Henry, della quale \u00e8 il capoluogo."}
{"id": "5290868", "revid": "287204", "url": "https://it.wikipedia.org/wiki?curid=5290868", "title": "Webster City", "text": "Webster City \u00e8 una citt\u00e0 degli Stati Uniti d'America, situata nello Stato dell'Iowa e in particolare nella Contea di Hamilton di cui \u00e8 il capoluogo. Nel 1904 dette i natali allo scrittore MacKinlay Kantor vincitore del premio Pulitzer nel 1956."}
{"id": "5290877", "revid": "287204", "url": "https://it.wikipedia.org/wiki?curid=5290877", "title": "Campo vicino e campo lontano", "text": "In fisica ondulatoria le due descrizioni di campo vicino e campo lontano sono due possibili approssimazioni per descrivere un campo ondulatorio. Sebbene queste due approssimazioni siano valide per qualunque campo ondulatorio, esse sono utilizzate soprattutto nello studio dell'elettromagnetismo, e in particolare dell'ottica. In breve, l'approssimazione di campo vicino descrive l'oscillazione con l'approssimazione di onda sferica, mentre l'approssimazione di campo lontano descrive l'oscillazione con l'approssimazione di onda piana.\nIn particolare, per lo studio della diffrazione, nell'approssimazione di campo vicino si user\u00e0 la diffrazione di Fresnel, mentre nell'approssimazione di campo lontano si utilizzer\u00e0 la pi\u00f9 semplice diffrazione di Fraunhofer.\nVoci correlate.\nDistanza di Fraunhofer\nTeoria ondulatoria della luce"}
{"id": "5290878", "revid": "767487", "url": "https://it.wikipedia.org/wiki?curid=5290878", "title": "Decorah", "text": "Decorah \u00e8 una citt\u00e0 e capoluogo della contea di Winneshiek, Iowa, Stati Uniti. La popolazione era di abitanti al censimento del 2010. Decorah si trova all'incrocio tra la State Highway 9 e la U.S. Route 52, ed \u00e8 la pi\u00f9 grande comunit\u00e0 della contea di Winneshiek.\nGeografia fisica.\nSecondo l'Ufficio del censimento degli Stati Uniti, ha una superficie totale di .\nStoria.\nDecorah era il sito di un villaggio degli Ho-Chunk intorno al 1840. Alcuni Ho-Chunk si erano stabiliti lungo il fiume Upper Iowa quell'anno quando l'esercito statunitense li costrinse a trasferirsi dal Wisconsin. Nel 1848, il governo statunitense cacci\u00f2 di nuovo gli Ho-Chunks in una nuova riserva nel Minnesota, permettendo cos\u00ec ai bianchi la colonizzazione dei villaggi dell'Iowa.\nI primi euroamericani a stabilirsi furono la famiglia Day proveniente dalla contea di Tazewell, in Virginia. Secondo il ministro congregazionalista locale, il reverendo Ephraim Adams, i Day arrivarono nel giugno 1849 con le \"tende degli Ho-Chunks ancora in piedi - con le tombe dei morti sparse dove ora corrono le nostre strade e sorgono le nostre dimore\". Il giudice Eliphalet Price sugger\u00ec che i Day chiamassero il loro nuovo insediamento \"Decorah\" in onore del leader degli Ho-Chunk Waukon Decorah, che era un alleato degli Stati Uniti durante la guerra di Falco Nero del 1832.\nDurante gli anni 1850 e 1860, Decorah crebbe rapidamente quando i coloni costruirono dighe e mulini per sfruttare l'energia idrica del Dunning's Spring e altri corsi d'acqua locali. Nel 1851, la citt\u00e0 divenne il capoluogo della contea di Winneshiek. Decorah divenne anche la sede di un General Land Office dal 1855 al 1856, rendendola una destinazione per gli immigrati in cerca di brevetti fondiari nel nord dell'Iowa. La Milwaukee and St. Paul Railroad apr\u00ec una filiale a Decorah nel 1869.\nDecorah \u00e8 diventata un centro per la cultura norvegese-americana originata da un numero elevato di insediamenti norvegesi a partire dagli anni 1850. Dal 1861 \u00e8 sede del Luther College, un istituto di arti liberali affiliato alla Chiesa evangelica luterana in America. Ogni anno a luglio, Decorah ospita anche il Nordic Fest, una celebrazione con balli, cibo e musica della cultura norvegese. Decorah \u00e8 anche la sede del Vesterheim Norwegian-American Museum, il pi\u00f9 grande museo del paese dedicato a un singolo gruppo di immigrati. Fino al 1972, uno dei pi\u00f9 grandi giornali in lingua norvegese della nazione veniva pubblicato a Decorah, il \"Decorah Posten\".\nSociet\u00e0.\nEvoluzione demografica.\nSecondo il censimento del 2010, la popolazione era di abitanti."}
{"id": "5290883", "revid": "287204", "url": "https://it.wikipedia.org/wiki?curid=5290883", "title": "Clear Lake (Iowa)", "text": "Clear Lake \u00e8 una citt\u00e0 degli Stati Uniti d'America, situata nello Stato dell'Iowa e in particolare nella Contea di Cerro Gordo."}
{"id": "5290896", "revid": "287204", "url": "https://it.wikipedia.org/wiki?curid=5290896", "title": "Cabasila", "text": ""}
{"id": "5290901", "revid": "72396", "url": "https://it.wikipedia.org/wiki?curid=5290901", "title": "Il tempo di Daisy", "text": "Il tempo di Daisy (\"Lost in the Forest\") \u00e8 un romanzo psicologico scritto da Sue Miller e pubblicato nel 2005 a New York da Random House. Pi\u00f9 volte ristampato, \u00e8 stato tradotto in diverse lingue; in italiano \u00e8 stato pubblicato nel 2010 da Tropea Editore.\nTrama.\nMark riceve una chiamata da Emily, sua figlia maggiore, che gli chiede di venire a prendere lei, Daisy, la figlia minore, e Theo, il figliastro, immediatamente. L'uomo esegue l'ordine e arrivati a casa sua gli viene spiegato che John, il nuovo marito della sua ex-moglie, Eva, \u00e8 morto, ucciso in un incidente sotto gli occhi di Eva e Theo. Mark rimane sconvolto: non pu\u00f2 minimamente immaginare le sofferenze di Eva e tantomeno di Theo, ma quella che sembra essere rimasta pi\u00f9 sconvolta \u00e8 proprio Daisy. Daisy, la figlia minore, sempre taciturna, trasandata, diversa dalla sorella maggiore. In realt\u00e0 la ragazza amava John molto pi\u00f9 della madre; e quest'ultima sembra perfino saperlo.\nMark ed Eva si sono conosciuti al matrimonio di una amica dell'uomo. Quest'ultimo aveva appena lasciato il college per via della sua dislessia e si sentiva fortemente demoralizzato per la sua solitudine. Eva, invece, si sentiva presa in giro: aveva intrapreso una relazione col professore d'inglese, che era terminata con la fine dell'universit\u00e0. I due si conobbero proprio a quel matrimonio, innamorandosi profondamente e iniziando una relazione, dal quale nasceranno Emily e Daisy. Tuttavia, dopo il loro matrimonio, la monotonia, lo stress prodotto dai bambini e lo squallore della loro casa incriner\u00e0 il loro rapporto. Mark intraprende un rapporto fatto esclusivamente di sesso con una donna, Amy, che durer\u00e0 per circa un anno e che finir\u00e0 soltanto perch\u00e9 la donna chiedeva sempre di pi\u00f9. Per via dei sensi di colpa, Mark rivela a Eva del tradimento, causando l'ira della donna.\nIl dolore del divorzio \u00e8 molto grande, ma Eva, grazie alla sua migliore amica, Grace, riesce a riprendersi, dedicando tutta la sua vita alle figlie e al lavoro (lavora in una libreria). Durante la pubblicazione di un libro, Eva conosce John, entrambi innamorati dei libri, della letteratura, della poesia. Inizia cos\u00ec la loro relazione, che dar\u00e0 vita a Theo. Tuttavia, ora che John \u00e8 morto, Eva \u00e8 di nuovo abbattuta, distrutta da tale perdita. Tutto gli ricorda il suo marito deceduto. Col tempo, riesce a superare il dolore (credendolo solo un processo), ma allora arriva il vero dolore: lasciare andare il suo ricordo, cosa che non vuole assolutamente fare.\nAl contrario di Eva, Daisy non crede che il dolore sia un processo e non riesce a superarlo. Anzi, considera la madre un'egoista, una traditrice per aver superato quel dolore. La ragazza si sente in qualche modo inadeguata nel suo nucleo familiare: la madre la obbliga a lavorare in biblioteca (per via del suo continuo silenzio); Emily non la calcola minimamente, almeno non da quando sono iniziate le superiori che hanno dato inizio alla sua immensa popolarit\u00e0; il padre, invece, non sa gestire il suo ruolo di genitore. A scuola viene presa in giro per la sua altezza, paragonata a quella di una giraffa. Piena di odio, decide di rubare delle banconote dalla cassa della biblioteca. Lo fa un paio di volte, fino a quando non viene scoperta da Duncan: il marito di Grace, un uomo molto ambiguo.\nInizia cos\u00ec un susseguirsi di eventi che porteranno al cambiamento di Daisy. Duncan, un uomo estroso, strano, sarcastico e odiato da Eva, \u00e8 l'unico a conoscere il segreto di Daisy. Quest'ultima, dopo la partenza di Emily per l'universit\u00e0 in Francia, si sente ancora pi\u00f9 sola ed emarginata e cerca di studiare continuamente. Mark ed Eva si riavvicinano. Arriva intanto il compleanno di Eva, al quale partecipano Mark, Eva, Daisy, Duncan, Grace e altre sue due amiche. Qui si pu\u00f2 notare come Grace, che all'apparenza sembra una donna forte, abbia in qualche modo timore che Duncan ferisca qualcuno con il suo sarcasmo. Il gruppo fa un gioco che consiste nell'individuare una parola o sillaba attraverso dei mimi. Il gruppo di Duncan, Daisy e Maria sceglie la parola \u201cdominatrice\u201d, che viene rappresentata con un mimo di Daisy che cavalca Duncan.\nLa recita del gruppo fa arrabbiare Eva, che si sente sempre pi\u00f9 lontana dalla figlia. Duncan fa la sua mossa: incrocia Daisy fuori scuola e la seduce, facendo iniziare un rapporto di amore-sesso tra i due. Daisy, in un certo senso, ama Duncan, perch\u00e9 \u00e8 l'unico che la guarda, che l'ammira. Ma ha parecchi attacchi di gelosia, che le faranno cambiare completamente aspetto pur di attirare l'attenzione. Eva capisce di non poter stare con Mark, perch\u00e9 sarebbe tradire il ricordo di John. Mark, parlando con sua madre, capisce che trover\u00e0 la felicit\u00e0 solo con Eva e decide quindi di aspettarla. Intanto, l'uomo capisce di non essere stato un buon padre: sente Daisy piangere e non interviene, visto che non sa che dire; vede Emily farlo con un suo amico, George, e non interviene, perch\u00e9 non sa come comportarsi. Un'ulteriore conferma la ottiene nello scoprire che Duncan e Daisy sono amanti. Il padre, dopo una discussione molto accesa, le rivela di sapere la verit\u00e0 e le offre una mano, pronto a salvarla da quell'incubo.\nSono passati dieci anni: Emily si \u00e8 sposata con Ted e hanno un figlio, Gideon, e la donna \u00e8 incinta del secondo bambino. Eva ha trovato conforto nella chiesa. Mark ha conosciuto una donna stupenda, Kathy, e il loro matrimonio \u00e8 alle porte. Daisy si \u00e8 trasferita a Chicago ed \u00e8 diventata un'attrice. La donna ha passato gli ultimi dieci anni senza vedere Duncan e, confessa alla sua psicologa, che si \u00e8 sentita persa, distrutta dal divorzio di Eva e Mark, e dalla morte di John che l'hanno portata da Duncan. Ma grazie a Mark, che l'ha ospitata a casa sua, n'\u00e8 uscita. L'intera famiglia si rincontra per il matrimonio di Mark e Kathy. Qui Duncan e Daisy si rincontrano, ma la ragazza non prova assolutamente niente, ed \u00e8 quindi abbastanza coraggiosa di dire di no a colui che le ha rovinato l'adolescenza. Ritornata a Chicago, aspetta il ritorno di David, lo scenografo con cui ha intrapreso una storia, e, intanto, incomincia a recitare i versi di Miranda (Shakespeare), certa che \u00e8 il peggio sia passato."}
{"id": "5290922", "revid": "180559", "url": "https://it.wikipedia.org/wiki?curid=5290922", "title": "Bonus2.vir2", "text": "Bonus2.vir2 \u00e8 la traslitterazione latina convenzionale dell'espressione geroglifica anatolica data dai segni L362.L386. Tale espressione \u00e8 tipicamente presente nella glittica del tardo periodo imperiale ittita, solitamente considerata espressione di buon augurio (nota G\u00fcterbock 1975). Secondo gli ultimi studi (Massi 2009) \u00e8 probabilmente da considerare come indicatore di una specifica classe sociale, probabilmente quella nobiliare."}
{"id": "5290941", "revid": "70401682", "url": "https://it.wikipedia.org/wiki?curid=5290941", "title": "Guglielmo Caprio", "text": ""}
{"id": "5290943", "revid": "287204", "url": "https://it.wikipedia.org/wiki?curid=5290943", "title": "Chiropsella bronzie", "text": "La Chiropsella bronzie \u00e8 una specie di cnidari cubozoi tropicali della famiglia Chiropsalmidae.\nDescrizione.\nLa \"C. bronzie\" (inizialmente descritta come \"Chiropsalmus n. sp. A\" da Lisa-Ann Gershwin) possiede fino a nove tentacoli per ogni \"pedalium\" (l'appendice muscolosa alla base della campana cubica), i quali sono, come per le altre meduse del genere \"Chiropsella\" sottili e a sezione circolare. La \"C. bronzie\" si distingue dalle altre \"Chiropsella\" per gli otto \"diverticula\", ossia i sacchetti gastrici, i quali sono a due a due separati e non uniti, come \u00e8 per la \"C. rudloei\" e la \"C. bart\".\nDal punto di vista della pericolosit\u00e0 della \"C. bronzie\", questa specie non \u00e8 pericolosa per gli umani e in genere, le meduse del genere \"Chiropsella\" non sono note per essere particolarmente velenose, al contrario di altre specie di chirodropidi.\nUna medusa miope.\nCome per le altre cubomeduse, la \"C. bronzie\" dispone di 24 occhi distribuiti su quattro ropali lunghi 650\u2013750\u00a0\u00b5m (quindi relativamente grossi). Il sistema visivo di ogni ropalio \u00e8 composto da due occhi dotati di lenti, da due occhi a mandorla e due a forma di nocciolo, questi ultimi hanno una struttura pi\u00f9 semplice e sono pi\u00f9 piccoli in dimensioni. Questa medusa si distingue per avere una visione particolarmente fuori fuoco: i due occhi provvisti di lenti rimuovono dall'immagine tutti i dettagli tranne i pi\u00f9 importanti e grossolani. Questo effetto \u00e8 dovuto alla forte vicinanza fra retina e lente del cristallino, la quale \u00e8 inoltre anche dalla forma appiattita e non sferica. L'occhio lenticolare superiore ha una retina incompleta che gli impedisce di vedere oggetti grandi; ci\u00f2 \u00e8 dovuto in parte ad un'altra caratteristica peculiare del sistema visivo della \"C. bronzie\": la cavit\u00e0 gastro-vascolare penetra all'interno del ropalio, creando una sacca dietro agli occhi. Di contro, pu\u00f2 creare ombre sui contorni di forti sorgenti di luce come il sole o la luna e quindi aiutare la medusa a dirigersi rispetto alla spiaggia.\nCome la \"Tripedalia cystophora\", la \"C. bronzie\" ha un campo visivo molto ampio ed \u00e8 capace di evitare ostacoli grazie alla vista, anche se in modo meno efficace. Si sospetta che l'ambiente sabbioso nel quale evolve la \"C. bronzie\" non necessiti di un sistema visivo elaborato, dato che \u00e8 privo di ostacoli.\nDistribuzione e habitat.\nLa \"C. bronzie\" si trova nelle acque tropicali del Queensland australiano, nella regione compresa fra Cooktown e Townsville. Vive nelle acque poco profonde vicino alle coste sabbiose, mentre non si sa in quale possa essere l'habitat per i polipi di questa specie.\nSi nutre quasi esclusivamente di gamberi (\"Acetes australis\") che caccia attivamente, inseguendoli e stordendoli -od uccidendoli- con il suo veleno."}
{"id": "5290944", "revid": "834", "url": "https://it.wikipedia.org/wiki?curid=5290944", "title": "Live Alive", "text": "Live Alive \u00e8 un doppio album Live di Stevie Ray Vaughan and Double Trouble, pubblicato dalla Epic Records nel novembre del 1986. I brani del doppio album furono registrati dal vivo il 16 luglio 1985 al \"Montreux Jazz Festival\" di Montreux, Svizzera, 17 e 18 luglio 1986 al \"Austin Opera House\" di Austin (Texas) ed il 19 luglio 1986 al \"Dallas Starfest\" di Dallas, Texas (Stati Uniti)."}
{"id": "5290945", "revid": "287204", "url": "https://it.wikipedia.org/wiki?curid=5290945", "title": "Torrazza di Saluzzo", "text": "La Torrazza (\"La Torassa\" in Piemontese) \u00e8 una Regione Agricola e Frazione di Saluzzo.E'nella Parte nord del Comune vicino a Paschere e Cervignasco.\n\u00c8 Attraversata dalla Provinciale 663 che conduce al limitrofo comune di Torre San Giorgio e a Torino. \nPrende il nome da una piccola fortaficazione costituita da una torre realizzata dal marchese Manfredo II nel 1207 quale avamposto avanzato del Marchesato, ma vista dal Muletti semidiroccata e perci\u00f2 detta \"La Torrazza.\"\nInfrastrutture e trasporti.\nTra il 1882 e il 1950 la frazione fu servita dalla tranvia Torino-Saluzzo."}
{"id": "5290946", "revid": "71433", "url": "https://it.wikipedia.org/wiki?curid=5290946", "title": "Notte al museo 3 - Il segreto del faraone", "text": ""}
{"id": "5290947", "revid": "1457965", "url": "https://it.wikipedia.org/wiki?curid=5290947", "title": "Pietro Lanza di Scordia e Butera", "text": "Biografia.\nNacque a Palermo il 4 agosto 1807, da Giuseppe, VIII principe di Trabia (1780-1855), e dalla di lui consorte la nobildonna Stefania Branciforte e Branciforte, XIV principessa di Butera (1788-1843), di cui era il primo di sei figli. Nel 1843, succedette alla madre nei titoli ereditati dai Branciforte, a cominciare da quello di Principe di Butera. \nStudi\u00f2 storia ed economia politica. Si occup\u00f2 di storia siciliana e in particolare del dominio degli Svevi e degli Arabi. Ricopr\u00ec al contempo la carica pretore di Palermo dal 1835 al 1837, periodo in cui nella citt\u00e0 siciliana impervers\u00f2 l'epidemia di colera, e si distinse nell'apprestare le opere di assistenza, ma gli fu a torto rimproverato di non aver speso bene il pubblico denaro, sicch\u00e9, di ritorno da un viaggio compiuto all'estero nel 1838, che gli aveva dato modo di conoscere Adolphe Thiers e di ascoltare le lezioni di Pellegrino Rossi alla Sorbona, fu esonerato dalla massima carica municipale. Continu\u00f2 peraltro a occuparsi di studi, alternandoli con la propaganda per l'attuazione di opere di pubblica utilit\u00e0 (asili d'infanzia, strade, navigazione mercantile). Nel 1839, divenne socio dell'Accademia delle scienze di Torino. In quel periodo pubblic\u00f2 il saggio \"Dello spirito di associazione nella Inghilterra in particolare\" (1842), che dedic\u00f2 al Thiers e che \u00e8 giudicato il suo lavoro migliore. \nIl Lanza ader\u00ec alla rivoluzione siciliana del 1848, e ricopr\u00ec le cariche di presidente del Comitato per l'amministrazione civile del Regno di Sicilia che si stacc\u00f2 dal regno borbonico, di membro della Camera dei Pari (come Principe di Butera, primo \"pari\" del regno), di ministro dell'Istruzione e dei Lavori Pubblici nel primo ministero costituzionale, di nuovo pretore di Palermo, e da ultimo ministro degli Esteri. Dopo la restaurazione borbonica e il ricongiungimento dell'isola al Regno delle Due Sicilie, nel 1849 esili\u00f2 dapprima in Francia e poi a Genova, dove fece parte dell'Accademia di Filosofia Italiana fondata Terenzio Mamiani. \nDa Genova si allontanava per frequenti viaggi a Torino e all'estero, e in uno di essi, a Parigi, mor\u00ec il 27 giugno 1855. La salma fu trasportata a Palermo nel 1861.\nMatrimoni e discendenza.\nPietro Lanza Branciforte, IX principe di Trabia, spos\u00f2 nel 1832 la nobildonna napoletana Eleonora Spinelli Caracciolo, principessa di Scalea e duchessa di Misuraca, figlia di Francesco, principe di Scalea, ed ultima discendente del suo casato che gli port\u00f2 in dote tutti i suoi titoli e beni di cui fu erede. Da questa unione nacquero i seguenti figli:"}
{"id": "5290949", "revid": "767487", "url": "https://it.wikipedia.org/wiki?curid=5290949", "title": "Good Kill", "text": "Good Kill \u00e8 un film del 2014 scritto e diretto da Andrew Niccol, con protagonista Ethan Hawke.\nIl film \u00e8 stato presentato, in concorso, durante la 71\u00aa edizione della Mostra internazionale d'arte cinematografica di Venezia.\nTrama.\nThomas Egan \u00e8 un pilota di caccia da combattimento, passato poi a pilotare droni, usati quotidianamente contro i talebani. Alterna la sua occupazione nella guerra con la dinamica familiare, avendo anche moglie e figli. Con il passare del tempo si chiede sempre pi\u00f9 se il suo comportamento sia corretto e se con il suo operato non stia contribuendo al procrearsi di nuovi terroristi.\nProduzione.\nLe riprese del film sono iniziate nel dicembre 2013, sono terminate nel febbraio 2014 e si sono svolte tra Marocco e Nuovo Messico.\nPromozione.\nIl primo trailer del film viene diffuso il 6 gennaio 2015.\nDistribuzione.\nIl film \u00e8 stato presentato alla 71\u00aa edizione della Mostra internazionale d'arte cinematografica di Venezia e distribuito nelle sale cinematografiche italiane dal 25 febbraio 2016."}
{"id": "5290951", "revid": "155634", "url": "https://it.wikipedia.org/wiki?curid=5290951", "title": "Australian Open 2015 - Doppio femminile", "text": "Le detentrici del titolo degli ultimi due anni sono Sara Errani e Roberta Vinci, ma sono state battute al terzo turno dalle tedesche Julia G\u00f6rges e Anna-Lena Gr\u00f6nefeld. Il titolo \u00e8 stato vinto da Bethanie Mattek-Sands e Lucie \u0160af\u00e1\u0159ov\u00e1 che hanno battuto Chan Yung-jan e Zheng Jie con il punteggio di 6-4, 7-65."}
{"id": "5290952", "revid": "584834", "url": "https://it.wikipedia.org/wiki?curid=5290952", "title": "Trofeo Nereo Rocco", "text": ""}
{"id": "5290953", "revid": "584834", "url": "https://it.wikipedia.org/wiki?curid=5290953", "title": "Torneo internazionale Citt\u00e0 di Gradisca", "text": ""}
{"id": "5290954", "revid": "584834", "url": "https://it.wikipedia.org/wiki?curid=5290954", "title": "Torneo Internazionale Citt\u00e0 di Gradisca", "text": ""}
{"id": "5290956", "revid": "1543377", "url": "https://it.wikipedia.org/wiki?curid=5290956", "title": "Oneota", "text": "Con il termine Oneota ci si riferisce ad una cultura che \u00e8 esistita nel nord America all'incirca fra il 1000 e il 1650 d.C. Siti Oneota sono stati identificati in una vasta area del Midwest che comprende gli stati di Iowa, Illinois, Wisconsin, Kansas, Missouri, Nebraska e Sud Dakota e nella parte sud-est dello stato di Manitoba in Canada.\nSecondo la convenzione proposta nel 1958 dai due archeologi Gordon Willey e Philip Phillips per i periodi archeologici americani, la cultura Oneota appartiene alla fase formativa.\nEtimologia.\nL'utilizzo del termine Oneota in archeologia risale agli inizi del '900, quando esso fu usato dall'archeologo americano Charles Keyes in riferimento a delle ceramiche scoperte dall'archeologo Ellison Orr nel nord-est dello Iowa, lungo il corso del fiume Iowa Superiore, che era chiamato al tempo Oneota, in quanto lungo il suo corso vi sono importanti affioramenti di una formazione geologica detta appunto Oneota dolomite.\nStoria.\nLa provenienza della cultura Oneota \u00e8 tuttora incerta ed esistono pertanto diverse teorie. Una di queste ipotizza una discendenza dalla cultura di Cahokia. Questa \u00e8 stato il pi\u00f9 grande e pi\u00f9 influente insediamento urbano nella cultura del Mississippi ed ha avuto il suo apice fra il 1050 ed il 1100 dC. Intorno al 1150, per ragioni ignote, essa cominci\u00f2 a declinare. Alcuni ritengono appunto che nella migrazione delle persone che abbandonavano Cahokia si possa trovare l'origine della cultura Oneota. Altri suggeriscono che Oneota e Cahokia erano entit\u00e0 distinte, ma che derivano da una cultura ancestrale comune di matrice Woodland. Altri ancora credono che al cultura Oneota si sia evoluta da culture indigene Woodland della alta valle del Mississippi con influenze da gruppi della cultura del Mississippi. Come detto non vi \u00e8 ancora alcuna soluzione a questo problema, e fino a quando non emergeranno ulteriori prove e informazioni, l'argomento \u00e8 destinato a rimanere irrisolto.\nOrizzonti e Fasi.\nLa tassonomia della cultura Oneota fa ricorso a due concetti che sono stati chiamati Orizzonti e Fasi.\nUna suddivisione generalmente accettata \u00e8 la seguente:\nCultura.\nL'elemento pi\u00f9 distintivo della cultura Oneota sono le ceramiche. I vasi hanno di solito una forma di globo ellittico con la base arrotondata con un bordo superiore rovesciato o con manici a forma di stretto anello. Le decorazioni sono spesso di tipo geometrico con tratti paralleli pi\u00f9 larghi che profondi. Decorazioni si trovano talvolta anche sui manici. Il tema della forma a \"virgolette\" (\u00ab) compare con una certa frequenza."}
{"id": "5290957", "revid": "110157", "url": "https://it.wikipedia.org/wiki?curid=5290957", "title": "Viva la musica!", "text": "Viva la musica! o Viva la musica (\"\u00a1Que viva la m\u00fasica!\") \u00e8 un libro di Andr\u00e9s Caicedo del 1977.\nL'autore inizi\u00f2 a scrivere questo romanzo durante un viaggio fatto a Los Angeles per mettersi in contatto con il regista Roger Corman allo scopo di vendergli quattro delle sue commedie; l'autore colombiano non fu per\u00f2 ben accolto. Caicedo spese il suo tempo negli USA guardando film, studiando il blues e scrivendo questo romanzo, che fu poi pubblicato a Cali il 4 marzo 1977. L'autore si suicid\u00f2 quello stesso pomeriggio."}
{"id": "5290969", "revid": "767487", "url": "https://it.wikipedia.org/wiki?curid=5290969", "title": "Federation of European Publishers", "text": "La Federation of European Publishers \u00e8 un'associazione indipendente e non commerciale di editori dell'Unione europea. "}
{"id": "5290972", "revid": "1711941", "url": "https://it.wikipedia.org/wiki?curid=5290972", "title": "Muhammad al-Shaykh al-Wattasi", "text": "Storia.\nVisirato wattaside.\nLa dinastia wattaside fu per molto tempo una famiglia visirale: molti sultani della dinastia merinide infatti nominarono i loro visir tra i membri della famiglia wattaside. Questa famiglia increment\u00f2 notevolmente il proprio potere con l'inizio del declino della dinastia merinide, iniziato dopo la morte del sultano Abu Inan Faris, avvenuta nel 1358. Il picco del potere visirale della famiglia fu dopo l'assassinio del sultano Abu Sa'id Uthman III, avvenuta nel 1421: il governatore di Sal\u00e9 Abu Zakariyya Yahya al-Wattasi, giunse a F\u00e8s, occup\u00f2 il palazzo reale e nomin\u00f2 nuovo sultano il figlio di Ab\u016b Sa\u02bf\u012bd \u02bfUthm\u0101n III, Abu Muhammad Abd al-Haqq II, che aveva solo un anno di et\u00e0, nominando se stesso reggente e visir del nuovo sultano, e detenendo di fatto il potere.\nAb\u016b Zakariyy\u0101 mor\u00ec nel 1448 e gli succedette alla carica di visir \u02bfAl\u012b ibn Y\u016bsuf. Sotto il suo visirato i Portoghesi, su richiesta del Papa, prepararono un grosso esercito con l'intento iniziale di usarlo contro gli ottomani che avevano conquistato Costantinopoli nel 1453, ma il re Alfonso V del Portogallo cambi\u00f2 idea e prefer\u00ec utilizzare questa grossa armata contro il Marocco, riuscendo a conquistare la citt\u00e0 di Ksar es-Sghir.\nMassacro dei visir.\nIl padre di Mu\u1e25ammad al-Shaykh, Ya\u1e25y\u0101 ibn Ab\u012b Zakariyy\u0101 succedete ad \u02bfAl\u012b b. Y\u016bsuf come visir wattaside nel 1458.\nNel 1459 il sultano Abu Muhammad Abd al-Haqq II, ormai adulto, scopr\u00ec la cospirazione wattaside atta ad eliminare definitivamente i Merinidi e a sostituirsi a loro nel governo. Massacr\u00f2 quasi tutti i componenti della famiglia wattaside, solo due membri della dinastia si salvarono e si rifugiarono nel Rif, uno dei due sopravvissuti fu proprio Mu\u1e25ammad al-Shaykh al-Watt\u0101\u1e63\u012b.\nMassacro di F\u0101\u1e63 del 1465.\nIl sultanato merinide aveva iniziato a declinare dopo la morte del sultano Ab\u016b \u02bfIn\u0101n F\u0101ris (avvenuta nel 1358): molte province non riconobbero pi\u00f9 l'autorit\u00e0 merinide, le pestilenze decimarono la popolazione, i portoghesi conquistarono nel 1415 Ceuta, la pi\u00f9 importante citt\u00e0 portuale del sultanato merinide, la Reconquista in al-Andalus provoc\u00f2 l'arrivo in Marocco di decine di migliaia di profughi musulmani ed ebrei in fuga dall'Inquisizione che causarono un sovraffollamento nelle citt\u00e0 del Marocco e un aumento dei prezzi dei beni di prima necessit\u00e0. In questa situazione divennero molto popolari i predicatori mistici che aizzavano contro i Merinidi e fomentavano l'intolleranza religiosa.\nQuando Abd al-\u1e24aqq prese il potere e massacr\u00f2 i suoi reggenti Wattasidi, la situazione economica del regno era disastrosa, il sultano quindi deleg\u00f2 il compito di risolvere questa terribile situazione a un suo capace cortigiano ebreo: Haron ben Batash. Haron riusc\u00ec ad assolvere questo compito, stabilizzando l'economia del sultanato merinide e per questo motivo divenne un favorito del sultano, acquisendo la carica di visir e ottenendo poteri immensi nel regno. Haron una volta diventato potentissimo inizi\u00f2 a comportarsi con prepotenza nei confronti della popolazione musulmana, nel 1465 del vino venne trovato in una moschea che si trovava nei pressi del mellah (il quartiere ebraico) e la colpa venne data agli ebrei, al contempo si diffuse la notizia che Haron aveva umiliato pubblicamente una donna musulmana. Ci\u00f2 provoc\u00f2 il massacro di F\u00e8s del 1465, in cui il sultano \u02bfAbd al-\u1e24aqq, il visir Haron ben Batash e la maggior parte degli ebrei di F\u0101\u1e63 furono attaccati e massacrati dalla folla inferocita. Furono risparmiati solo alcuni ebrei che si rifugiarono nelle moschee e che si convertirono prudenzialmente all'Islam.\nSalita al potere.\nDopo il massacro venne nominato sultano dagli shaykh dell'universit\u00e0 al-Qarawiyyin un discendente degli Idrisidi, Mu\u1e25ammad ibn \u02bfAl\u012b al-G\u016b\u1e6d\u012b.\nUno dei superstiti al massacro degli Wattasidi commesso da \u02bfAbd al-\u1e24aqq anni prima, Mu\u1e25ammad al-Shaykh al-Wattasi, saputo della morte del sultano merinide, allest\u00ec immediatamente un esercito e arriv\u00f2 a F\u00e8s nel 1472, facendosi nominare sultano, detronizzando Mu\u1e25ammad ibn \u02bfAl\u012b.\nGli ebrei iberici.\nMu\u1e25ammad al-Shaykh si dimostr\u00f2 particolarmente tollerante, permettendo agli ebrei che si dovettero convertire all'Islam per non venire massacrati durante la rivolta del 1465 di riconvertirsi all'Ebraismo. Cacci\u00f2 inoltre da F\u00e8s il fanatico predicatore Muhammad al-Maghili, molto ostile agli ebrei.\nNel 1492, a seguito della cacciata degli ebrei dalla Spagna del 1492 e dal Regno del Portogallo del 1496, Mu\u1e25ammad al-Shaykh accolse molti ebrei iberici nei territori sotto il suo controllo, la maggior parte dei quali raggiunsero le citt\u00e0 di F\u00e8s, in questa citt\u00e0 infatti si rifugiarono 20.000 ebrei iberici, che rinforzarono la comunit\u00e0 distrutta nel 1465, unendosi ad essa.\nI cronisti ebrei dell'epoca sono unanimi nel descrivere l'accoglienza accordata dal sultano Mu\u1e25ammad al-Shaykh al-Watt\u0101\u1e63\u012b ai rifugiati spagnoli e portoghesi (\"megorashim\") nel 1492 e nel 1496. Bande di predoni, tuttavia, attaccarono i numerosi ebrei in marcia verso F\u00e8s. Una volta arrivati l\u00ec, gli ebrei trovarono una mancanza di alloggi e si accamparono nei campi circostanti la citt\u00e0 fino a quando non edificarono le loro case, ampliando il mellah di F\u0101\u1e63. Tra questi ebrei ci furono importanti autorit\u00e0 religiose ebraiche quali Jacob Q\u00e9nizal, Abraham Saba, Abraham de Torrutiel, Joshua Corcos, Na\u1e25man Sunbal, e altri. Molti componenti delle famiglie di questi ebrei serviranno i sultani marocchini come tesorieri, ambasciatori, coniatori, traduttori e mercanti fino al XIX secolo.\nMorte e successione.\nMu\u1e25ammad al-Shaykh al-Watt\u0101\u1e63\u012b mor\u00ec nel 1504 e gli succedette al trono il figlio Muhammad al-Burtuqali."}
{"id": "5290973", "revid": "767487", "url": "https://it.wikipedia.org/wiki?curid=5290973", "title": "Microsoft Lumia 435", "text": "Il Microsoft Lumia 435 \u00e8 uno smartphone di fascia bassa prodotto da Microsoft che fa parte della serie Lumia. \u00c8 stato concepito per essere, assieme al Nokia Lumia 630, il best seller della nuova gamma di dispositivi con Windows Phone 8.1 di serie.&lt;br&gt;\u00c8 disponibile anche in versione Dual SIM e con cover intercambiabile in 4 differenti colori: verde brillante, arancione brillante, bianco e nero."}
{"id": "5290974", "revid": "1318658", "url": "https://it.wikipedia.org/wiki?curid=5290974", "title": "European Writers' Council", "text": "L'European Writers' Council (EWC, \"European Writers' Congress\" fino al 2010) \u00e8 una federazione di associazioni di scrittori. Rappresenta oltre 120.000 autori di 60 associazioni e 34 paesi europei diversi. \u00c8 riconosciuta da \nUnione europea, UNESCO e WIPO.\nPartecipa all'assegnazione del Premio letterario dell'Unione europea.\nL'EWC \u00e8 stata fondata nel 1977 con il nome di \"Federation of European Writers' Associations\". Nel 2006 \u00e8 stata creata un'associazione internazionale Non-profit con il nome di \"European Writers' Congress\", e nel 2010 \u00e8 stata rinominata \"European Writers' Council\"."}
{"id": "5290975", "revid": "767487", "url": "https://it.wikipedia.org/wiki?curid=5290975", "title": "Marija Jarem\u010duk", "text": "Biografia.\nMarija Nazarivna Jarem\u010duk \u00e8 figlia del cantante Nazariy Jarem\u010duk, del quale \u00e8 rimasta orfana all'et\u00e0 di soli due anni, a causa della sua morte dovuta a un cancro allo stomaco.\nMarija \u00e8 una cantante del genere pop e ha iniziato a cantare gi\u00e0 a sei anni. Nel 2012 \u00e8 arrivata alla finale del programma \"Holos Krayiny\" piazzandosi in quarta posizione. Mentre all'Eurovision Song Contest 2014 rappresent\u00f2 il suo paese: durante l'evento televisivo svoltosi a Copenaghen \u00e8 riuscita, grazie alla canzone \"Tick-Tock\", a superare le semifinali e a classificarsi in sesta posizione."}
{"id": "5290976", "revid": "37401", "url": "https://it.wikipedia.org/wiki?curid=5290976", "title": "Diritti latini", "text": ""}
{"id": "5290977", "revid": "123434567", "url": "https://it.wikipedia.org/wiki?curid=5290977", "title": "Sylvain Ripoll", "text": "Carriera.\nGiocatore.\nDopo aver vestito la maglia del CPB Ginguen\u00e9 gioca per due stagioni nelle giovanili del Rennes, con cui nella stagione 1990-1991 dopo due anni passati nella squadra riserve esordisce nella massima serie francese. Dopo 9 presenze nella sua prima stagione, ne totalizza 23 nella stagione 1991-1992, conclusa con la retrocessione in seconda serie. Gioca in questa categoria per due campionati, con un totale di 37 presenze senza reti. Gioca poi in prestito per un anno al Le Mans, sempre in seconda serie; qui, gioca 33 partite e segna il suo primo gol in carriera in competizioni professionistiche.\nNell'estate del 1995 viene ceduto al Lorient, con cui gioca in totale per otto campionati consecutivi; i primi cinque sono in seconda serie e culminano nella promozione della stagione 1997-1998; dopo una stagione (la 1998-199) in cui Ripoll gioca 22 partite in massima serie, il Lorient retrocede nuovamente e conquista una nuova promozione dopo due anni. Nella stagione 2001-2002 Ripoll fa parte della rosa del Lorient in massima serie ma non gioca nessuna partita, conquistando comunque la Coppa di Francia insieme alla squadra; l'anno seguente gioca 6 partite in seconda serie ed a fine anno si ritira, con un bilancio di 4 gol in 221 partite ufficiali (207 delle quali in campionato) con la maglia del Lorient.\nAllenatore.\nNella stagione 2014-2015 allena il Lorient nella massima serie francese.\nStatistiche.\nAllenatore.\nNazionale francese Under-21.\n\"Statistiche aggiornate al 19 giugno 2019\"."}
{"id": "5290981", "revid": "767487", "url": "https://it.wikipedia.org/wiki?curid=5290981", "title": "Eldorbek Suyunov", "text": "Carriera.\nNazionale.\nHa esordito in Nazionale nel 2013."}
{"id": "5290984", "revid": "889336", "url": "https://it.wikipedia.org/wiki?curid=5290984", "title": "Eldor Suyunov", "text": ""}
{"id": "5290985", "revid": "580197", "url": "https://it.wikipedia.org/wiki?curid=5290985", "title": "Sheffield United Football Club 2013-2014", "text": ""}
{"id": "5290986", "revid": "767487", "url": "https://it.wikipedia.org/wiki?curid=5290986", "title": "Starry Eyes", "text": "Starry Eyes \u00e8 un film del 2014 diretto da Kevin K\u00f6lsch e Dennis Widmyer.\nTrama.\nSarah \u00e8 una giovane donna con un grande sogno: quello di diventare un'attrice di successo. Per questo frequenta tantissime lezioni di teatro mentre lavora come cameriera in un ristorante, il \"Big Taters\". Carl, il suo capo, la rimprovera e la riprende di continuo sotto un'apparente aria paternalistica. Gli amici di Sarah sono particolarmente estrosi ed egoistici, tra cui Erin, una ragazza che cerca continuamente di rubare i ruoli di Sarah e la schernisce di continuo per i suoi insuccessi . Le uniche persone che sembrano essere veramente interessate alla felicit\u00e0 della ragazza sono Tracy (la sua coinquilina) e Danny, quest'ultimo \u00e8 un aspirante fotografo e regista che sembra avere una piccola cotta nei suoi confronti .\nIl sogno di Sarah sembra sul punto di diventare realt\u00e0 quando prende parte al provino del film \u201cThe Silver Scream\u201d, prodotto dalla famosa e antica casa di produzione Astraeus Pictures. Tuttavia, il direttore del casting, insieme alla sua assistente, si dimostra completamente disinteressato alla buona performance recitativa della ragazza e la congeda freddamente. Amareggiata e frustrata per l'ennesima sconfitta, Sarah si reca nel bagno dell'edificio dove avvengono le audizioni e incomincia a urlare e a strapparsi i capelli durante una crisi isterica. L'assistente la osserva e dopo che il suo sfogo nervoso finisce, le chiede di rifarlo davanti al direttore. La ragazza, nonostante sia molto riluttante, decide di farlo e viene presa per il film. Viene contattata una seconda volta poi per \u201cle prove generali\u201d e le viene chiesto di spogliarsi completamente davanti alla telecamera. Lei titubante accetta e avverte un senso di \u201ctrasformazione\u201d, come se il tuo lato peggiore stesse per uscire allo scoperto. Inoltre, nota che il direttore del casting ha una collana col pentacolo. Euforica per la parte, lascia il suo lavoro, sicura di avere ottenuto il ruolo da protagonista.\nLa gioia di Sarah \u00e8 destinata a durare poco. Viene chiamata a un terzo provino, conosce finalmente il produttore del film e le viene chiesto di fare sesso con lui, per dimostrare fino a che punto \u00e8 determinata e senza scrupoli. La ragazza si rifiuta e corre a casa, dove racconta tutto a Tracy che cerca di rincuorarla dicendole che ha fatto la scelta giusta. Umiliata, ritorna al lavoro, facendo leva sulla piet\u00e0 di Carl profondendosi in umilianti scuse. Anche Danny le d\u00e0 conforto, ma quando vede che il ragazzo preferisce Erin, decide di ritornare dal produttore. Sarah pratica del sesso orale nei confronti di quest'ultimo ma tutto ci\u00f2 si riveler\u00e0 un rituale esoterico e perder\u00e0 subito dopo conoscenza. Nei giorni seguenti il corpo di Sarah incomincia a subire inquietanti modificazioni: i capelli le cadono a ciocche, ha terribili crampi, perde sangue di continuo ed \u00e8 soggetta a demoniache allucinazioni e visioni.\nLa ragazza inoltre adotta comportamenti sempre pi\u00f9 ambigui infatti schiaffeggia Carl, perdendo di nuovo il lavoro e aggredisce Tracy prima davanti agli amici e poi verbalmente in casa durante un alterco. Con pochissime energie riesce infine a parlare telefonicamente col produttore che le rivela che pu\u00f2 rinascere accettando la sua natura maligna diventando esattamente come lui, oppure pu\u00f2 morire. Sarah decide di \"trasformarsi\" e recandosi nell'abitazione dei suoi amici li uccide ad uno ad uno. Completato il massacro che servir\u00e0 come banco di prova per perdere ogni traccia di umanit\u00e0 e positivit\u00e0, la setta viene a prenderla e la porta in una zona appartata fuori citt\u00e0 per completare il rituale e farla rinascere come membro della setta.\nLa nuova Sarah rinasce quindi all'alba emergendo dalla tomba di terra nella quale era stata seppellita, trova vicino alla fossa una scatola rossa con fiocco, regalo della sua nuova famiglia che le augura nel biglietto un buon compleanno. Ritorna infine a casa trasformata in una donna bellissima donna dagli occhi verde smeraldo e completamente calva, uccide quindi la sua compagna di stanza e si prepara: truccandosi, indossando il meraviglioso vestito e la collana con pentacolo contenuti nel regalo, e infilandosi una parrucca di lunghi capelli castani. Sarah \u00e8 ormai diventata il demone che illuminer\u00e0 e guider\u00e0 la Astreus.\nProduzione.\nDopo aver scritto il film, i registi e sceneggiatori hanno ottenuto i finanziamenti necessari a produrlo via crowdfunding. Le riprese si sono tenute a Los Angeles per un periodo di 18 giorni.\nDistribuzione.\nIl film \u00e8 stato pubblicato il 3 febbraio 2015 direttamente per il mercato home video, nei formati DVD e Blu Ray.\nAccoglienza.\nSull'aggregatore Rotten Tomatoes il film riceve il 74% delle recensioni professionali positive con un voto medio di 6,9 su 10 basato su 23 critiche, mentre su Metacritic ottiene un punteggio di 49 su 100 basato su 6 critiche."}
{"id": "5290988", "revid": "580197", "url": "https://it.wikipedia.org/wiki?curid=5290988", "title": "Sheffield United Football Club 2012-2013", "text": ""}
{"id": "5290991", "revid": "164044", "url": "https://it.wikipedia.org/wiki?curid=5290991", "title": "Sheffield United Football Club 2010-2011", "text": "Questa voce raccoglie le informazioni riguardanti lo Sheffield United Football Club nelle competizioni ufficiali della stagione 2010-2011."}
{"id": "5291001", "revid": "124894335", "url": "https://it.wikipedia.org/wiki?curid=5291001", "title": "Egor Krimets", "text": "Carriera.\nClub.\nInizia la sua carriera in patria nel Professional Futbol Klubi Paxtakor, dove dal 2011 al 2012 gioca 39 partite segnando 4 gol. Nel 2013 passa in prestito al club cinese del Beijing Guo'an Zuqiu Julebu, con il quale gioca 11 partite. Dal 2014 al 2016 torna al Paxtakor giocando 5 partite e segnando 5 gol, prima di tornare nel 2016 sempre al Beijing Guoan.\nNazionale.\nHa esordito in nazionale uzbeka nel 2013. Ha partecipato a due diverse edizioni della Coppa d'Asia, nel 2015 e nel 2019."}
{"id": "5291005", "revid": "1305772", "url": "https://it.wikipedia.org/wiki?curid=5291005", "title": "Vulnicura", "text": "Vulnicura \u00e8 l'ottavo album in studio della cantautrice islandese Bj\u00f6rk (il nono, contando anche l'omonimo album solista del 1977), pubblicato dalla One Little Independent Records.\nPubblicazione.\nIl 14 gennaio 2015, Bj\u00f6rk posta sulla sua pagina di Facebook una nota manoscritta in cui annuncia nome, periodo di pubblicazione e titoli delle tracce del nuovo album. \"Vulnicura\" doveva essere messo in commercio nel marzo 2015, in concomitanza con la mostra \"Bj\u00f6rk\" in onore alla carriera dell'artista al Museum of Modern Art (MoMA) di New York, nonch\u00e9 della pubblicazione del libro \"Bj\u00f6rk: Archives\". Tuttavia, a seguito di un leak che ha comportato la possibilit\u00e0 di scaricare illegalmente l'album su alcuni siti, l'artista \u00e8 stata costretta a pubblicare \"Vulnicura\" su iTunes il 20 gennaio.\nIl 26 aprile 2019 l'album viene rilasciato dalla One Little Independent Records in formato di musicassetta.\nProduzione.\n\"Vulnicura\" \u00e8 il primo album di Bj\u00f6rk ad essere co-prodotto dalla produttrice venezuelana Arca, gi\u00e0 celebre per aver collaborato con Kanye West per il suo album \"Yeezus\" del 2013. Arca ha descritto l'esperienza di lavorare con Bj\u00f6rk, che considera un'ispirazione musicale, come \"guaritiva\", e ha dichiarato: \"Il modo in cui ella esiste come essere umano ha una grande influenza sul modo in cui io esisto come essere umano.\" Altra collaborazione presente nell'album \u00e8 quella con il produttore britannico The Haxan Cloak, che ha co-prodotto la traccia \"Family\" e ha definito \"un onore\" lavorare con Bj\u00f6rk.\nStile musicale e temi trattati.\nBj\u00f6rk ha descritto \"Vulnicura\" come \"un album pi\u00f9 tradizionale rispetto a \"Biophilia\" per quanto riguarda songwriting. Parla di ci\u00f2 che potrebbe accadere a una persona alla fine di una relazione. Si parla dei dialoghi che possiamo avere nelle nostre teste e nei nostri cuori, e dei processi di guarigione\". Il titolo dell'album, infatti, amalgamando le parole latine \"vulnus\" (\"ferita\") e \"cura\", significa \"guarigione delle ferite\", in cui la ferita \u00e8 rappresentata principalmente dalla fine della decennale relazione con l'artista Matthew Barney. Le prime tre canzoni raccontano lo stato d\u2019animo di Bj\u00f6rk rispettivamente nove, cinque e tre mesi prima della rottura. Le tre seguenti sono un riflesso delle emozioni provate due, sei e undici mesi dopo. Le ultime tre canzoni riflettono sui medesimi temi e li pongono in una prospettiva universale. Rispetto ai pi\u00f9 ostici \"Med\u00falla\" e \"Biophilia\", \"Vulnicura\" presenta un sound pi\u00f9 immediato e accessibile, che alcuni critici hanno interpretato come riavvicinamento al pop, altri come un ritorno alle sonorit\u00e0 di \"Homogenic\", dato il largo uso di archi, unito alle manipolazioni elettroniche."}
{"id": "5291008", "revid": "547034", "url": "https://it.wikipedia.org/wiki?curid=5291008", "title": "Gianfranco Fineschi", "text": "Biografia.\nIl medico.\nFineschi, laureatosi in medicina e chirurgia, fu sicuramente il pi\u00f9 prestigioso allievo della Scuola Ortopedica Fiorentina fondata dal professor Oscar Scaglietti. Fino al 1966 lavor\u00f2 come assistente all'Istituto Ortopedico Toscano. Nel 1967, poco pi\u00f9 che quarantenne, ricopr\u00ec la cattedra di Ortopedia dell'Universit\u00e0 Cattolica del Sacro Cuore a Roma, dove fond\u00f2 e diresse l'Istituto di Clinica Ortopedica. Cattedra che mantenne per 27 anni, svolgendo attivit\u00e0 didattica nel corso di laurea e nella Scuola di Specializzazione in Ortopedia e Traumatologia.Fino al 1998, anno del suo pensionamento, \u00e8 stato direttore dell'Istituto di chirurgia ortopedica del Policlinico Gemelli di Roma. Dopo la pensione, fino al 2009 \u00e8 stato consulente di Villa Stuart a Roma.\nAutore di innumerevoli pubblicazioni scientifiche e monografie fu membro di moltissime societ\u00e0 scientifiche. Comp\u00ec importanti studi sull'ernia discale lombare e cervicale, sulle lesioni vascolari traumatiche degli arti e sulla sindrome di Volkmann. Proprio su questo argomento svolse la sua ultima lezione accademica, il 23 maggio 1995, al Policlinico Universitario Agostino Gemelli.Tra i suoi pazienti illustri ci sono stati, oltre a Papa Giovanni Paolo II, che si rivolse a lui in tre diverse occasioni e con il quale instaur\u00f2 un rapporto di amicizia stima e affetto, numerosi giornalisti, tra i quali Enzo Biagi, Sergio Zavoli e Mario Pastore e personaggi del mondo dello spettacolo, fra cui l'attrice Franca Valeri, il musicista compositore Ennio Morricone e la montatrice del cinema Delia Patrizi\nIl rosaista e rodologo.\nFineschi riusc\u00ec a coniugare la scienza con l'umanesimo e la cultura.Infatti \u00e8 conosciuto anche come \u201crosaista e rodologo\u201d, cio\u00e8 studioso appassionato e collezionista di tutte le specie botaniche del Genus Rosa. Questo hobby lo port\u00f2 a creare un grande roseto nel comune di Cavriglia, con oltre seimila specie e variet\u00e0, chiamato Roseto botanico Carla Fineschi, in memoria di sua moglie. Raggiunse notoriet\u00e0 internazionale anche in questo campo, tantoch\u00e9 nell'agosto del 2000, Le Monde gli dedic\u00f2 una pagina intera.\nA lui, negli anni novanta, fu dedicata la rosa \"Rodologo Gianfranco Fineschi\", un ibrido di multiflora x moscata."}
{"id": "5291012", "revid": "767487", "url": "https://it.wikipedia.org/wiki?curid=5291012", "title": "Lutfulla Turaev", "text": "Carriera.\nClub.\nHa sempre giocato nel campionato uzbeko.\nNazionale.\nHa esordito in Nazionale nel 2010."}
{"id": "5291013", "revid": "6923", "url": "https://it.wikipedia.org/wiki?curid=5291013", "title": "Avvocato (ordinamento canonico)", "text": "L'avvocato nell'ordinamento canonico \u00e8 il professionista che occupa di consulenza, assistenza e rappresentanza legale dei fedeli avanti i tribunali ecclesiastici della Chiesa cattolica.\nRequisiti.\nOccorre conseguire un diploma di laurea (detta \"licenza\") in diritto canonico presso una delle Universit\u00e0 pontificie. Occorre inoltre conseguire il dottorato in diritto canonico, al termine di un corso di cinque anni di studi, \u00e8 abilitante alla difesa nei tribunale ecclesiastici locali di 1\u00ba e 2\u00ba grado, senza necessit\u00e0 di superare esami di abilitazione. \u00c8 possibile diventare avvocato ecclesiastico anche senza dottorato in diritto canonico con una domanda al vescovo, dimostrando di essere veramente esperti (vere peritus) in diritto canonico.\nPer questo corso di studi non ha alcun valore il possesso di una precedente laurea in \"giurisprudenza\" secondo l'ordinamento italiano, e neppure l'abilitazione conseguita come avvocato in Italia.\nAdempimenti richiesti per la \"Rota Romana\".\nPer perorare presso il Tribunale della Rota Romana in 3\u00ba grado, \u00e8 necessario quindi frequentare un tirocinio di tre anni presso il tale tribunale che \u00e8 l'organo di vertice della giustizia ecclesiastica, dove le cause sono trattate in lingua latina, e infine superare un esame di abilitazione che non pu\u00f2 essere dato pi\u00f9 di due volte.\nTariffe.\nLe tariffe degli avvocati, per i processi di 1\u00ba e 2\u00ba grado avanti la circoscrizione italiana sono stabilite dalla Conferenza Episcopale Italiana."}
{"id": "5291014", "revid": "767487", "url": "https://it.wikipedia.org/wiki?curid=5291014", "title": "Automotrice FS RNe 8501", "text": "L'automotrice RNe 8501 delle Ferrovie dello Stato \u00e8 stata un'automotrice termica a nafta, costruita nel 1926 dalle Officine di Savigliano per l'esercizio sulla ferrovia Castelvetrano-Porto Empedocle.\nStoria.\nNell'ambito del proprio programma di sperimentazioni relativo alla trazione Diesel, iniziato a met\u00e0 anni venti con il noleggio e l'acquisto di alcune automotrici DWK le FS vollero sperimentare sulla Castelvetrano-Porto Empedocle, parte della rete sicula a scartamento ridotto, l'utilizzo di automotrici a nafta.\nFu quindi approntata nel 1926 dalle Officine di Savigliano e dall'Ufficio Studi di Firenze l'automotrice CER. 870.001, provata in Sicilia insieme ad analoghi mezzi costruiti dalla Fiat nel 1928 (serie RCE. 862.001\u00f7002, analoghe alle CE. 861.001\u00f7002 a scartamento normale).\nRinominata nel 1929 RNe 8501, l'automotrice fu accantonata qualche tempo dopo e quindi demolita; la prima automotrice Diesel FS in servizio regolare sulle linee a scartamento ridotto siciliane, la RALn 60, entr\u00f2 in servizio solo nel 1949.\nCaratteristiche tecniche.\nL'automotrice, bidirezionale, si caratterizzava per il grosso cofano ad una delle estremit\u00e0. Era spinta da un motore MAN Diesel aspirato a 6 cilindri che erogava una potenza di 150 CV a 850 giri/min, accoppiato ad una dinamo: la trasmissione era elettrica. Il mezzo disponeva di due motori elettrici (accoppiabili in serie o in parallelo) che trasmettevano il moto agli assi motori mediante una coppia di ingranaggi. Come gli altri rotabili a scartamento ridotto in servizio in Sicilia, l'automotrice era dotata del freno a vuoto continuo sistema Hardy.\nIl mezzo offriva 6 posti di prima classe, 39 posti di terza classe e 20 posti in piedi, e poteva raggiungere una velocit\u00e0 di 55\u00a0km/h."}
{"id": "5291016", "revid": "1431409", "url": "https://it.wikipedia.org/wiki?curid=5291016", "title": "L'angelo di Sarajevo", "text": "L'angelo di Sarajevo \u00e8 una miniserie televisiva italiana trasmessa il 20 e il 21 gennaio 2015 su Rai 1 su idea dell'attore Giuseppe Fiorello di adattare liberamente per la televisione il romanzo di Franco Di Mare \"Non chiedere perch\u00e9\".\nTrama.\nLuglio 1992. Marco De Luca, giornalista di successo e con alle spalle un matrimonio fallito, si offre volontario per recarsi a Sarajevo per raccontare i fatti di guerra con l'aiuto del cameraman Romano, dell'autista Kemal Halilovi\u0107, ex maestro di violino, e di Karen una giornalista responsabile dell'Eurovisione. In un orfanotrofio incontra Malina, bambina di 10 mesi i cui genitori sono stati vittime della pulizia etnica. Tornato a Roma perch\u00e9 chiamato alla conduzione del Tg, decide di tornare a Sarajevo e di adottare Malina riuscendo a salvarla anche dall\u2019esplosione del suo pullman per andare in Germania insieme ad altri bambini.\nDopo che gli viene confermato l'affido temporaneo della bambina da parte del ministro, Kemal, mentre sta salutando Marco, viene ucciso dal famigerato cecchino Kosti\u0107 che tenta poi di eliminare anche lo stesso giornalista ma viene colpito all'ultimo da un altro cecchino.\nNonostante l'opposizione del colonnello Babi\u0107 per la nazionalit\u00e0 bosniaca della bambina, Marco insieme a Malina e a Romano riesce a tornare in Italia, grazie all'aiuto della signora Maria Teresa Giovannelli per mezzo di un'autorizzazione speciale della Croce Rossa Internazionale.\nProduzione.\nLa miniserie \u00e8 prodotta da Rai Fiction, Picomedia e Iblafilm di Giuseppe Fiorello (attore protagonista e sceneggiatore) ed \u00e8 ambientata a Sarajevo nel luglio 1992."}
{"id": "5291018", "revid": "392652", "url": "https://it.wikipedia.org/wiki?curid=5291018", "title": "Thomas Pakenham, II conte di Longford", "text": "Biografia.\nEra il figlio maggiore di Edward Pakenham, II barone di Longford, e di sua moglie, Catherine Rowley, figlia di Hercules Rowley. Sua sorella, Catherine Pakenham, era la moglie del duca di Wellington. Era il fratello maggiore di sir Edward Pakenham, che serv\u00ec sotto Wellington nella guerra peninsulare, e di sir Hercules Pakenham, tenente generale dell'esercito britannico e aiutante di campo di Guglielmo IV del Regno Unito.\nSuccesse al padre alla baronia nel 1792 e due anni dopo successe a sua nonna, Elizabeth Pakenham, contessa di Longford, come conte di Longford.\nLongford era uno dei 28 rappresentati irlandesi eletti al Parlamento prima dell'Unione, il 2 agosto 1800. Nel 1821 fu creato barone Silchester, nel Pari del Regno Unito, che ha dato ai suoi discendenti un posto nella Camera dei lord.\nMatrimonio.\nSpos\u00f2, il 23 gennaio 1817, Lady Georgiana Emma Charlotte Lygon (?-12 febbraio 1880), figlia di William Lygon, I conte Beauchamp. Ebbero otto figli:\nMorte.\nMor\u00ec il 24 maggio 1835, all'et\u00e0 di 61 anni."}
{"id": "5291020", "revid": "767487", "url": "https://it.wikipedia.org/wiki?curid=5291020", "title": "Shuhrat Muhammadiev", "text": "Carriera.\nClub.\nHa sempre giocato nel campionato uzbeko.\nNazionale.\nHa esordito in Nazionale nel 2014."}
{"id": "5291044", "revid": "2196166", "url": "https://it.wikipedia.org/wiki?curid=5291044", "title": "Abbazia di B\u0159evnov", "text": "L'abbazia di B\u0159evnov, sita nell'omonimo sobborgo di Praga, \u00e8 un monastero della congregazione slava dell'Ordine di San Benedetto.\nStoria.\nL'abbazia fu fondata nel 992-993 presso Praga dal vescovo Adalberto con l'appoggio del duca Boleslao. I primi monaci provenivano dal monastero romano dei Santi Alessio e Bonifacio, dove lo stesso Adalberto aveva vissuto per alcuni anni; il primo abate fu Astrico Anastasio, compagno di Adalberto.\nI benedettini di B\u0159evnov fondarono numerosi altri monasteri in Boemia e Moravia: Rajhrad, Hrasdisko, Opatovice, S\u00e1zava, Vil\u00e9mov.\nLa chiesa abbaziale fu riedificata nel 1045 e vi furono depositate le reliquie di san Gontiero; dal XIII secolo vi sono custodite quelle di santa Margherita, alla quale fu intitolata l'abbazia. La costruzione di tutti gli edifici monastici fu completata sotto il governo dell'abate Bavaro di Ne\u010dtin (tra il 1290 e il 1332).\nNel 1336, con la bolla \"Benedectina\", all'abbazia di B\u0159evnov furono assoggettati tutti i monasteri boemi e, nel 1393, anche quelli moravi (fino ad allora soggetti a T\u0159eb\u00ed\u010d).\nL'abbazia di B\u0159evnov fu attaccata e distrutta durante le guerre hussite e i monaci si trasferirono nella prepositura di Braunau, ai confini tra Boemia e Slesia, eretta nel 1382 su un antico possedimento della famiglia di san Venceslao. I monaci tornarono a B\u0159evnov verso la met\u00e0 del XV secolo.\nNel 1545 l'abate Mattia da Tachov promosse la ricostruzione dell'abbazia, completata agli inizi del XVIII secolo sotto l'abate Ottomaro Zinke, che chiam\u00f2 a lavorare a B\u0159evnov gli architetti Christoph e Kilian Ignaz Dientzenhofer e i fratelli Cosmas Damian ed Egid Quirin Asam.\nL'abbazia di B\u0159evnov sopravvisse alle soppressioni di Giuseppe II e nel 1889 fu unita alla congregazione austriaca dell'Immacolata Concezione, ma torn\u00f2 autonoma nel 1930.\nDopo l'invasione tedesca dei Sudeti, nel 1938, il priorato di Braunau fu sottratto alla giurisdizione degli abati di B\u0159evnov e fu costituito in abbazia.\nNel 1945 entr\u00f2 a far parte della neocostituita congregazione slava.\nSoppressa nel 1950 dal governo comunista, fu ricostituita a partire nel 1989 e nel 1993, in occasione dei mille anni dalla fondazione, ebbe il titolo di arciabbazia."}
{"id": "5291063", "revid": "125823566", "url": "https://it.wikipedia.org/wiki?curid=5291063", "title": "Leader nei touchdown su corsa per stagione nella National Football League", "text": "Quella che segue \u00e8 la lista dei giocatori della National Football League che hanno guidato la lega alla fine della stagione regolare in touchdown su corsa.\nLa NFL inizi\u00f2 a tenere traccia della statistica nel 1932, quando Bronko Nagurski dei Chicago Bears guid\u00f2 la lega con 4 touchdown su corsa. Il record stagionale \u00e8 stato stabilito nel 2006 da LaDainian Tomlinson con 28, mentre giocava per i San Diego Chargers. In precedenza, il primato apparteneva congiuntamente a Priest Holmes dei Kansas City Chiefs e Shaun Alexander dei Seattle Seahawks con 27, stabilito rispettivamente nel 2003 e 2005.\nJim Brown detiene il record per il maggior numero di vittorie stagionali di quella classifica, 5 (1957, 1958, 1959, 1963 e 1965). Dutch Clark fu il primo giocatore a guidare la lega in due stagioni consecutive (1936 e 1937). Steve Van Buren fu il primo in tre stagioni consecutive, dal 1947 a 1949, un'impresa poi pareggiata da Jim Brown (1957-1959) e Leroy Kelly (1966-1968). Marcus Allen \u00e8 l'unico ad averlo fatto con due diverse squadre: nel 1982 con gli Oakland Raiders e nel 1993 coi Kansas City Chiefs.\nNel 1943, Bill Paschal fu il primo a segnare dieci touchdown in una stagione, mentre giocava con i New York Giants. Quaranta stagioni dopo, nel 1983, John Riggins, gioc\u00f2 la prima stagione da almeno 20 TD. Emmitt Smith fu il primo con due stagioni consecutive da almeno 20 touchdown (1994 e 1995), venendo raggiunto da Priest Holmes nel 2003 e 2004."}
{"id": "5291064", "revid": "599013", "url": "https://it.wikipedia.org/wiki?curid=5291064", "title": "\u00a1Quiero Vivir!", "text": "\u00a1Quiero Vivir! \u00e8 il primo album della cantante portoricana Lili\u00e1n Garc\u00eda, pubblicato nel 2007."}
{"id": "5291077", "revid": "80030", "url": "https://it.wikipedia.org/wiki?curid=5291077", "title": "Pinacoteca civica e galleria di arte contemporanea", "text": ""}
{"id": "5291081", "revid": "80030", "url": "https://it.wikipedia.org/wiki?curid=5291081", "title": "Congregazioni religiose", "text": ""}
{"id": "5291082", "revid": "1494169", "url": "https://it.wikipedia.org/wiki?curid=5291082", "title": "Loescher (disambigua)", "text": ""}
{"id": "5291084", "revid": "767487", "url": "https://it.wikipedia.org/wiki?curid=5291084", "title": "V\u00e1monos con Pancho Villa", "text": "V\u00e1monos con Pancho Villa \u00e8 un film del 1936 diretto da Fernando de Fuentes; \u00e8 il terzo film della trilogia della Rivoluzione, dopo \"El prisionero trece\" e \"El compadre Mendoza\"."}
{"id": "5291088", "revid": "767487", "url": "https://it.wikipedia.org/wiki?curid=5291088", "title": "Alice Quarta", "text": "Carriera.\nClub.\nHa giocato in Serie A1 femminile con il San Raffaele Basket con il quale ha esordito, ancora quindicenne, nella massima serie contro la Reyer Venezia.\nHa riconquistato la Serie A1 femminile con la Pallacanestro Torino nella stagione 2014-15.\nDalla stagione 2016-17 \u00e8 divenuta capitano della Pallacanestro Torino.\nNazionale.\nHa indossato la maglia azzurra agli Europei Under 20 del 2010 in Lettonia, inoltre ha vinto la medaglia d'oro ai Campionati Mondiali Universitari di Basket 3v3 del 2012 e quella di bronzo nel 2014 in Brasile.\nNel 2015 \u00e8 stata convocata ai Giochi Olimpici Universitari di Gwangju (Corea del Sud).\nIl 2 settembre 2016 partecipa agli Europei di 3v3 di Bucarest.\nL'11 ottobre 2016 partecipa ai Campionati Mondiali di 3v3 a Guangzhou in Cina."}
{"id": "5291096", "revid": "124503279", "url": "https://it.wikipedia.org/wiki?curid=5291096", "title": "Silvio Giuseppe Mercati", "text": "Biografia.\nGiuseppe Mercati nacque a Villa Gaida in una famiglia della borghesia colta e di forte impronta cattolica. Suo padre Domenico, veterinario, ospit\u00f2 nella propria abitazione gran parte della biblioteca di un convento chiuso nel 1859. Due suoi fratelli maggiori, Giovanni (nato nel 1866) e Angelo (nato nel 1870), divennero entrambi ecclesiastici ed eruditi.\nFormazione.\nDopo la maturit\u00e0 classica, conseguita al liceo \"Lazzaro Spallanzani\" di Reggio Emilia nel 1896, si iscrisse al corso di lettere dell'Accademia scientifico-letteraria di Milano, dove segu\u00ec i corsi di paleografia di Antonio Maria Ceriani. L'anno successivo lasci\u00f2 Milano, citt\u00e0 nella quale risiedeva anche il fratello Giovanni, \"dottore\" della Biblioteca Ambrosiana dal 1893, per proseguire gli studi nelle universit\u00e0 di Napoli (dal 1897 al 1899), di Roma (1899-1900) e di Bologna dove si laure\u00f2 nel 1905 con Vittorio Puntoni discutendo la tesi \u00ab\"Studi sulle versioni greche di Efrem Siro. Contributi alla critica del testo ed alla storia della metrica bizantina antica\"\u00bb. Dopo aver insegnato lettere classiche nel liceo di Montecassino per tre anni, nel triennio 1907-09, grazie a una borsa di studio della \"Fondazione Villari\", si rec\u00f2 in Germania per perfezionarsi nella filologia classica e medievale nelle universit\u00e0 di Gottinga (dove segu\u00ec Wilhelm Meyer) e Monaco (dove segu\u00ec Karl Krumbacher).\nAttivit\u00e0 accademica.\nDopo la laurea, Giuseppe Mercati prosegu\u00ec le sue ricerche su Efrem Siro, esaminando manoscritti in varie biblioteche italiane ed europee e pubblicando lavori su riviste specializzate. Per evitare confusioni col fratello Giovanni, il quale aveva gi\u00e0 pubblicato lavori su riviste quali \"Byzantinische Zeitschrift\" e \"Journal of theological studies\", nel 1908 Giuseppe aggiunse al nome di battesimo \"Giuseppe\" il nome \"Silvio\", firmandosi \"Silvio Giuseppe Mercati\". Nel 1915, in occasione della pubblicazione del primo volume sulle versioni greche di Efrem, invert\u00ec i due nomi assumendo in pubblico la denominazione \"Silvio Giuseppe Mercati\" che avrebbe mantenuto per il resto della vita.\nConseguita la libera docenza a Roma, fu professore straordinario di lingua e letteratura greca nell'Universit\u00e0 di Catania nell'anno accademico 1924-25; nel 1925 fu professore di ruolo di \"Filologia e storia bizantina\" all'Universit\u00e0 di Roma, dove insegn\u00f2 fino 1949, svolgendo anche gli insegnamenti di \"Paleografia greca\" e \"Papirologia\". In questo periodo Scrisse numerosi lavori brevi e port\u00f2 alla luce, fra l'altro, testi di Cecaumeno (1925), di Teofilatto arcivescovo di Ocrida (1925), di Matteo di Mira (1925, 1927), di Metrofane metropolita di Smirne, di Anastasio protospatario, di Leone il Patrizio (1929), di Michele Coniata (1935), di Leone VI il Saggio (1936), di Niceforo Urano (1950) e di Niceforo Crisoberge (1951). Comp\u00ec inoltre numerosi viaggi scientifici all'estero (Rodi, Patmo, monte Athos); diresse la collana \u00abStudi bizantini e neoellenici\u00bb dal terzo fino al decimo volume, organizz\u00f2 il quinto Congresso internazionale di studi bizantini (a Roma nel 1936) e form\u00f2 numerosi allievi, tra i quali Vittorio De Marco, Aristide Colonna, Antonio Traglia, Ciro Giannelli (allievo in realt\u00e0 di Nicola Festa e successore di Mercati sulla cattedra romana) ed Enrica Follieri, che successe a Giannelli."}
{"id": "5291097", "revid": "729019", "url": "https://it.wikipedia.org/wiki?curid=5291097", "title": "Castel Gresta", "text": "Castel Gresta \u00e8 un castello medievale ormai in rovina che si trova nel comune di Mori in provincia di Trento.\nStoria.\nI primi documenti che lo riguardo risalgono al 1225, quando il principe vescovo di Trento Gerardo concesse ad Aldrighetto e Giordano, signori di Gadrumo, il permesso di costruire un castello presso il dosso di Gresta, vicino al villaggio di Pannone. Dopo la sua costruzione il maniero diede il nome alla piccola valle che dominava, da allora chiamata appunto val di Gresta.\nNel 1324 il feudo pass\u00f2 in mano ai Castelbarco, dando origine ad un ramo specifico della potente famiglia. La loro spregiudicata politica espansionistica li port\u00f2 dapprima ad essere alleati di Venezia, ma in seguito, nel 1497, a diventare feudatari degli Asburgo. Nel 1508 la Serenissima attacc\u00f2 e conquist\u00f2 il castello, ma l'anno successivo dovette cederlo di nuovo a Massimiliano I d'Asburgo.\nNel 1703 il castello fu distrutto dalle truppe del generale francese Vend\u00f4me durante la guerra di successione spagnola e mai pi\u00f9 ricostruito, anche perch\u00e9 qualche anno prima i Castelbarco si erano trasferiti nel pi\u00f9 comodo e lussuoso palazzo di Loppio.\nOggi le rovine del castello sono raggiungibili con un sentiero dalla frazione di Pannone."}
{"id": "5291098", "revid": "1226", "url": "https://it.wikipedia.org/wiki?curid=5291098", "title": "Questi barbari inglesi", "text": "Questi barbari inglesi (\"The British Barbarians\") \u00e8 un romanzo di Grant Allen, a met\u00e0 strada tra la fantascienza e il pamphlet sociale. Pubblicato originariamente nel 1895, \u00e8 stato tradotto in italiano solo nel 2014.\nTrama.\nNella Londra vittoriana compare letteralmente dal nulla il misterioso quanto affascinante Bertram Ingledew. Nessuno sa da dove sia venuto dato che, pur parlando perfettamente inglese, egli afferma di non essere cittadino britannico e di non essere giunto dall'America o dalle Colonie.\nIngledew \u00e8 un grande appassionato di tab\u00f9, abitudini e consuetudini delle popolazioni pi\u00f9 primitive ed \u00e8 apparentemente giunto in Inghilterra per continuare le proprie ricerche, analizzando gli usi e i costumi della societ\u00e0 britannica. Egli ignora del tutto le regole sociali, civili e religiose che regolano l'esistenza dei sudditi di Sua Maest\u00e0 e, anzi, \u00e8 sempre pronto a criticarle, metterle in dubbio e rivelarne l'assurdit\u00e0.\nLa sua presenza a Londra getta nello scompiglio la vita di Philip Christy, giovanotto senza arte n\u00e9 parte, quella della bella Frida Monteith e del marito di lei, il rozzo e violento Robert. I vari personaggi, pur trovandosi molto spesso in disaccordo con le sue idee rivoluzionarie, non possono fare a meno di sentirsi affascinati dai modi di fare liberi e appassionati del misterioso visitatore. Soprattutto Frida, pur essendo sposata e avendo due figli, si innamora dell'aitante Ingledew e, dopo aver vinto le proprie paure, scappa con lui nella brughiera inglese.\nRobert, folle dalla gelosia, li raggiunge e spara in pieno petto a Ingledew. Il misterioso uomo cade a terra morto ma dal suo corpo si propaga una fiamma azzurra che assume il profilo di un essere umano. Bertram Ingledew rivela cos\u00ec di essere giunto dal XXV secolo per osservare gli usi e i costumi inglesi ma che adesso, suo malgrado, \u00e8 costretto a fare ritorno a casa. Se solo fosse passato qualche giorno in pi\u00f9, aggiunge, sarebbe stato in grado di portare con s\u00e9 anche Frida. Nel capitolo finale del romanzo Frida si allontana nella brughiera, con in mano l'arma del marito.\nInfluenza culturale.\n\"Questi barbari inglesi\" \u00e8 stato pubblicato lo stesso anno in cui veniva dato alle stampe un altro celeberrimo romanzo sui viaggi nel tempo: \"La macchina del tempo\" di H. G. Wells. Nel caso del romanzo di Grant Allen, come abbiamo visto, si tratta di un viaggiatore che dal XXV secolo visita l'Inghilterra vittoriana. Nel caso del romanzo di Wells, invece, uno scienziato del XIX secolo visita il futuro pi\u00f9 distante. L'idea alla base dei due romanzi, per\u00f2, \u00e8 fondamentalmente la stessa: l'interazione tra personaggi provenienti da periodi storici molto diversi.\nTale idea era stata gi\u00e0 sfruttata qualche anno prima da Grant Allen per un racconto di fantasmi dal titolo \"Pallinghurst Barrow\", dove il protagonista si trova faccia a faccia con un'orda di cavernicoli fantasma. H. G. Wells svela di essere indebitato con questo racconto di Allen quando nel quinto capitolo della \"Macchina del tempo\" il suo protagonista, di fronte ai Morlock, ripensa proprio al racconto di fantasmi di Grant Allen."}
{"id": "5291099", "revid": "125799913", "url": "https://it.wikipedia.org/wiki?curid=5291099", "title": "Giuseppe Belmonte", "text": "Biografia.\nLe informazioni su Belmonte derivano principalmente dagli atti delle indagini e dei processi in cui fu coinvolto a partire dal 1984, relativi alla strage alla stazione ferroviaria di Bologna avvenuta il 2 agosto 1980.\nBelmonte, colonnello dei carabinieri e ufficiale del SISMI, ag\u00ec di concerto con Pietro Musumeci e altri ufficiali per organizzare diverse attivit\u00e0 di depistaggio, al fine di distogliere l'attenzione dei magistrati dai veri colpevoli della strage.\nIl 13 gennaio 1981 fu fatta ritrovare sull'\"Espresso 504\" Taranto-Milano una valigia piena di esplosivo dello stesso tipo usato a Bologna il 2 agosto. Nella valigia erano presenti anche un mitra MAB, un fucile automatico da caccia, otto lattine riempite con 6/7 ettogrammi di sostanze esplosive, le copie di due giornali francesi e di due giornali tedeschi.\nInoltre c'erano due biglietti aerei, intestati a Martin Dimitrief, per il volo Milano-Monaco e a Raphael Legrand per il volo Milano-Parigi del 13 gennaio. I biglietti erano stati acquistati a Taranto dal terrorista Giorgio Vale, che mor\u00ec quando il suo covo fu scoperto dalla polizia. \nDimitrief e Legrand erano due estremisti di destra appartenenti al gruppo FANE.\nMusumeci e Belmonte riferirono di aver saputo della valigia da un personaggio della malavita milanese, poi rivelatosi una pura invenzione. Interrogato a Roma dal PM Domenico Sica e dai magistrati bolognesi, Belmonte forn\u00ec una seconda versione falsa, nella quale dichiarava che il suo informatore era un maresciallo dei carabinieri, ex collaboratore del SISMI. \nScopo dei due depistatori era dirottare le indagini verso una falsa pista internazionale, nella fattispecie verso alcuni gruppi eversivi della destra europea:\nDal processo emerse, tra le altre cose, che il mitra MAB ritrovato nella valigia proveniva invece da un deposito di armi della Banda della Magliana: una conferma dei contatti dei servizi segreti con questa organizzazione malavitosa.\nAl termine della vicenda giudiziaria, nel 1995, fu condannato a sette anni e undici mesi di reclusione.\nAlla sua figura \u00e8 ispirato il personaggio letterario Pi Greco che compare nel libro \"Romanzo criminale\" di Giancarlo De Cataldo e nella serie televisiva omonima.\nAppartenenza alla massoneria.\nA differenza di Pietro Musumeci, Belmonte non fu affiliato alla loggia massonica deviata P2, ma figura fra gli affiliati alla massoneria secondo quanto riportato, alla fine degli anni '80, da un rapporto della DIGOS sulle logge massoniche bolognesi."}
{"id": "5291115", "revid": "287204", "url": "https://it.wikipedia.org/wiki?curid=5291115", "title": "Charles City (Iowa)", "text": "Charles City \u00e8 una citt\u00e0 degli Stati Uniti d'America, situata nello Stato dell'Iowa e in particolare nella Contea di Floyd, della quale \u00e8 il capoluogo."}
{"id": "5291120", "revid": "580", "url": "https://it.wikipedia.org/wiki?curid=5291120", "title": "Meganisoptera", "text": ""}
{"id": "5291122", "revid": "729019", "url": "https://it.wikipedia.org/wiki?curid=5291122", "title": "Giorgio Oikonomoy", "text": "Tra le sue opere pi\u00f9 celebri la grande vetrata della chiesa di San Michele Arcangelo, Santa Maria del Carmine e San Giustino martire a Montesignano (Genova Molassana), il monumento bronzeo \"Per\" \"La Pace\" (1983) parte del Museo all'Aria Aperta di San Marino, la grande scultura in gr\u00e9s-maiolicato \"Giannina Gaslini un gesto universale\" posta all'ingresso del D.E.A. dell'ospedale pediatrico \"Giannina Gaslini\" di Genova."}
{"id": "5291123", "revid": "287204", "url": "https://it.wikipedia.org/wiki?curid=5291123", "title": "Knoxville (Iowa)", "text": "Knoxville \u00e8 una citt\u00e0 degli Stati Uniti d'America, situata nello Stato dell'Iowa e in particolare nella Contea di Marion, della quale \u00e8 il capoluogo."}
{"id": "5291124", "revid": "1543377", "url": "https://it.wikipedia.org/wiki?curid=5291124", "title": "Perry (Iowa)", "text": "Perry \u00e8 una \"city\" degli Stati Uniti d'America, situata nella contea di Dallas dello stato dell'Iowa."}
{"id": "5291129", "revid": "74801", "url": "https://it.wikipedia.org/wiki?curid=5291129", "title": "Denison (Iowa)", "text": "Denison \u00e8 una citt\u00e0 degli Stati Uniti d'America, situata nello Stato dell'Iowa e in particolare nella Contea di Crawford, della quale \u00e8 il capoluogo.\nQua nacque il procuratore distrettuale Jim Garrison e l'attrice Donna Reed. "}
{"id": "5291132", "revid": "93556", "url": "https://it.wikipedia.org/wiki?curid=5291132", "title": "Washington (Iowa)", "text": "Washington \u00e8 una citt\u00e0 degli Stati Uniti d'America, situata nello Stato dell'Iowa e in particolare nella Contea di Washington, della quale \u00e8 il capoluogo."}
{"id": "5291134", "revid": "767487", "url": "https://it.wikipedia.org/wiki?curid=5291134", "title": "Norwalk (Iowa)", "text": "Norwalk \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Warren e in parte nella Contea di Polk."}
{"id": "5291138", "revid": "899609", "url": "https://it.wikipedia.org/wiki?curid=5291138", "title": "Bernardino Sotgiu", "text": "Nato a Ghilarza nella seconda met\u00e0 del XVIII secolo, scrisse diversi poemi in lingua sarda, prevalentemente di tema religioso. Alcuni suoi scritti si trovano nell'Archivio del Canonico Giovanni Spano, il quale raccolse manoscritti di poesie, drammi e canzoni popolari in sardo. Inoltre, sempre Spano riport\u00f2 due suoi poemi nell'opera \"Canzoni popolari inedite in dialetto sardo centrale ossia logudorese\" definendo Sotgiu \"Buon poeta che spiccava pi\u00f9 negli argomenti ascetici\".\nCuriosit\u00e0.\nA Ghilarza, sua citt\u00e0 natale, gli \u00e8 stato dedicato un vicolo."}
{"id": "5291139", "revid": "125856076", "url": "https://it.wikipedia.org/wiki?curid=5291139", "title": "Kumarbi", "text": "Kumarbi \u00e8 il padre degli dei nel pantheon ittita e urrita. Era figlio di Alulu, e inghiottendo i genitali di Anu (il cielo) rimase gravido del dio della tempesta Teshub. Gli urriti lo identificavano con la divinit\u00e0 sumera Enlil e gli ugariti con El. Kumarbi \u00e8 a noi noto grazie a testi mitologici ittiti, noti come \"Ciclo di Kumarbi\". La sua citt\u00e0 di culto era Urkesh.\nCiclo di Kumarbi.\nKumarbi \u00e8 noto da una serie di testi mitologici, a volte riassunti sotto il termine \"Ciclo di Kumarbi\". Questi testi includono in particolare il Cantico dell'Emersione (noto anche come La regalit\u00e0 in cielo , Canto di Kumarbi o \"Teogonia ittita\", CTH 344), il Canto di Ullikummi (CTH 345), il Regno del Dio KAL (o LAMMA; CTH 343), il Mito del drago Hedammu (CTH 348), il Canto dell'Argento (CTH 364).\nL'intero ciclo crea volutamente un'immagine contrastante degli alleati dei due combattenti, Kumarbi e Teshub: il primo \u00e8 aiutato da divinit\u00e0 e mostri ctoni e marini, come il dio del mare, le dee del destino (che sembrano risiedere negli inferi) , Alalu , il serpente marino \u1e2aedammu e il mostro di diorite Ullikummi cresciuto negli inferi, mentre quest'ultimo \u00e8 assistito da sua sorella Shaushka, gli altri suoi fratelli, sua moglie Hebat , il dio del sole \u0160imige e il dio della luna Ku\u0161u\u1e2b.\nDopo la sua sconfitta iniziale, sconfigge un certo numero di sfidanti per distruggere Teshub, ma il dio della tempesta e i suoi alleati presumibilmente riescono a sconfiggerli tutti.\n\u00c8 possibile che il dio del mare (chiamato Aruna in ittita, Kia\u0161e in hurrita; entrambi significano \"mare\") serva da alleato di Kumarbi perch\u00e9 un mito separato descriveva in dettaglio il conflitto tra lui e Teshub.\nI miti del ciclo Kumarbi differiscono leggermente dal contenuto degli elenchi di divinit\u00e0: Alala (Alalu) \u00e8 generalmente considerato un antenato di Anu in essi; nel frattempo Enlil, che appare in un ruolo poco chiaro nella Canzone di Ullikummi come personaggio separato da Kumarbi. \nCanzone di Kumarbi.\nLa Canzone di Kumarbi, \"Canzone dell'emergenza\" o Regalit\u00e0 in cielo \u00e8 il titolo dato a una versione ittita del mito hurrita di Kumarbi, risalente al XIV o XIII secolo a.C.\n\u00c8 conservata in tre tavolette, ma solo una frazione del testo \u00e8 leggibile:\nLa canzone racconta che Alalu, un re primordiale degli dei, fu rovesciato dal suo coppiere Anu dopo un periodo simbolico di 9 anni. Anu fu a sua volta rovesciato da Kumarbi, un discendente di Alalu, in circostanze simili. Quando Anu cerc\u00f2 di fuggire in paradiso, Kumarbi si morse i genitali. Anu gli disse che ora era incinta di Teshub , Tigri e Ta\u0161mi\u0161u , il visir del dio della tempesta, dopo di che Kumarbi sput\u00f2 il seme a terra, facendolo rimanere incinta di due bambini. La testa di Kumarbi fu poi divisa dal dio Ea per liberare Teshub; sembra che Kumarbi sia stato poi indotto a divorare una pietra al posto del figlio appena nato. Teshub, presumibilmente aiutato da Anu, alla fine riusc\u00ec a deporre Kumarbi, ma non gli fu ancora concesso il regno, e apparentemente espresse dispiacere, maledicendo gli dei pi\u00f9 antichi.\nCulto.\nKumarbi era considerato un dio ctonico e associato al grano. Tuttavia, non era un dio puramente agricolo, ma piuttosto considerato una fonte di prosperit\u00e0 in generale, simile al suo equivalente siriano Dagan. Il culto di Kumarbi \u00e8 attestato in molti documenti ittiti e hurriti, ed inoltre in Ugarit e Mari. "}
{"id": "5291153", "revid": "496876", "url": "https://it.wikipedia.org/wiki?curid=5291153", "title": "Ashtar", "text": "Ashtar-Chemosh \u00e8 una dea venerata dai moabiti. \u00c8 menzionata nella stele di Mesha equivalente femminile di Chemosh. Potrebbe essere identificata anche con Astarte. "}
{"id": "5291159", "revid": "767487", "url": "https://it.wikipedia.org/wiki?curid=5291159", "title": "Megatypus", "text": "Megatypus , 1925 \u00e8 un genere di insetto preistorico della famiglia Meganeuridae, vissuto nel Permiano inferiore fra i 290.1 e 279.5 milioni di anni fa. \u00c8 anche chiamato \"mosca-grifone\" ( \"griffinfly\") per le sue grandi dimensioni.\nUna libellula gigante.\nL'aspetto di questo animale ricordava quello di una libellula, ma le sue dimensioni erano molto grandi: con un'apertura alare che poteva raggiungere i 70 centimetri, pi\u00f9 piccolo per\u00f2 della meganeura, un insetto gigante vissuto nello stesso periodo. \nQuesti insetti vivevano nelle foreste calde e umide del Carbonifero, ricche di prede, un ambiente che favor\u00ec il loro gigantismo. L'atmosfera del Carbonifero era pi\u00f9 ricca di ossigeno rispetto all'attuale venti per cento; questa disponibilit\u00e0 di ossigeno \u00e8 in diretta relazione con la taglia massima che un animale pu\u00f2 assumere. I cambiamenti climatici dei periodi successivi spiegano prima la diminuzione delle dimensioni dei \"Megatypus\" ed infine la loro scomparsa.\nDiscendenza.\nI discendenti degli insetti giganti della famiglia delle Meganeuridae hanno resistito ai cambiamenti climatici del Permiano, tant'\u00e8 che si trovano fossili nel Kansas della sottofamiglia constituent delle Typitae, insetti molto simili ai \"Megatypus\", per\u00f2 di dimensioni minori. \nGli ultimi fossili simili ai \"Megatypus\" datano del Giurassico e sono di dimensioni ancora minori. Sembra allora che la famiglia delle Meganeuridae si sia estinta, cedendo il passo all'ordine degli Odonati."}
{"id": "5291162", "revid": "798702", "url": "https://it.wikipedia.org/wiki?curid=5291162", "title": "Murder by Phone", "text": ""}
{"id": "5291163", "revid": "21880", "url": "https://it.wikipedia.org/wiki?curid=5291163", "title": "Brodiaeoideae", "text": "Brodiaeoideae \u00e8 una sottofamiglia di piante floreali monocotiledoni della famiglia Asparagaceae.\nIn passato le Brodiaeoideae sono state trattate come una famiglia separata, le Themidaceae.\nIl nome della sottofamiglia deriva dal genere tipo \"Brodiaea\".\nDescrizione.\nLe piante della sottofamiglia sono piante perenni erbacee che germinano da un tubero ricco di amido; ogni anno dal vecchio tubero se ne sviluppa uno nuovo.\nLe foglie sono lineari, spesso carnose, e formano una guaina chiusa alla loro base. Le venature sono parallele.\nL'infiorescenza \u00e8 costituita da un'ombrella o raramente da un singolo fiore, all'apice di uno stelo solitario. I fiori sono bisessuali e attinomorfi. I tepali sono tutti simili, in 2 verticilli di 3.\nGli stami fertili sono 6, o 3 alternati a 3 staminoidi. Stami e staminoidi si inseriscono sui tepali.\nLe antere sono basifisse, cio\u00e8 fissate al filamento alla base, e sono introrse, cio\u00e8 il polline \u00e8 rilasciato verso l'interno.\nL'ovario \u00e8 superiore e triloculare.\nIl frutto \u00e8 una capsula loculicidale. Il seme \u00e8 ricoperto da fitomelanina.\nDistribuzione e habitat.\nLe Brodiaeoideae sono piante native dell'America Centrale e della parte occidentale dell'America Settentrionale, dalla Columbia Britannica fino al Guatemala.\nTassonomia.\nPer la maggior parte dei secoli XIX e XX, sin da quando il taxon \u00e8 stato riconosciuto, esso era considerato al rango di trib\u00f9 ed era solitamente denominato Brodiaeeae.\nLa maggior parte degli autori lo assegnava alle Liliaceae, alle Alliaceae o alle Amaryllidaceae.\nNel 1985, Dahlgren, Clifford e Yeo lo trattavano come trib\u00f9 Brodiaeeae delle Alliaceae.\nVerso la fine del XX secolo, inizi\u00f2 ad essere evidente che le eterogenee Liliaceae riconosciute da parecchi autori erano pi\u00f9 volte polifiletiche e che il taxon \"Brodiaea\" e i suoi parenti erano pi\u00f9 prossimi al genere \"Asparagus\" piuttosto che all'\"Allium\" o all'\"Amaryllis\".\nPer queste ragioni, in un articolo pubblicato nel 1996 su Taxon fu riesumata la famiglia Themidaceae.\nIl nome Themidaceae fu utilizzato per la prima volta da Richard Salisbury nel 1866.\nIl nome si rifaceva al genere ora non riconosciuto \"Themis\", che fu assegnato da Salisbury assieme a quello della famiglia. La sola specie mai assegnata al genere \"Themis\" era \"Themis ixioides\". Il suo nome fu cambiato in \"Brodiaea ixioides\" da Sereno Watson nel 1879, quindi in \"Triteleia ixioides\" da Edward Lee Greene nel 1886. La pianta \u00e8 tuttora nota come \"Triteleia ixioides\" nella \"Flora of North America\".\nQuando nel 2003 l'Angiosperm Phylogeny Group pubblic\u00f2 il sistema APG II, la famiglia Themidaceae fu trattata come una circoscrizione opzionale da quelli che ritenevano che le Asparagaceae in sensu lato dovessero essere suddivise in famiglie segregate pi\u00f9 piccole.\nQuando nel 2009 fu pubblicato il sistema APG III, il nome Themidaceae non fu accettato. In un articolo associato alla pubblicazione, il taxon fu trattato come Brodiaeoideae, uno delle 7 sottofamiglie delle Asparagaceae.\nNelle analisi di filogenesi molecolare, la monofilia delle Brodiaeoideae \u00e8 fortemente supportata. Probabilmente \u00e8 un gruppo fratello delle Scilloideae.\nLa sottofamiglia comprende i seguenti generi:"}
{"id": "5291190", "revid": "486946", "url": "https://it.wikipedia.org/wiki?curid=5291190", "title": "Forno d'Asolo-Astute", "text": ""}
{"id": "5291192", "revid": "256896", "url": "https://it.wikipedia.org/wiki?curid=5291192", "title": "Unione dei tre parchi", "text": ""}
{"id": "5291218", "revid": "1494169", "url": "https://it.wikipedia.org/wiki?curid=5291218", "title": "Tavano", "text": ""}
{"id": "5291219", "revid": "404449", "url": "https://it.wikipedia.org/wiki?curid=5291219", "title": "Chiesa di Santa Maria Assunta a Contignano", "text": ""}
{"id": "5291221", "revid": "729019", "url": "https://it.wikipedia.org/wiki?curid=5291221", "title": "2\u00ba Comando delle forze di difesa", "text": "Il 2\u00ba Comando delle forze di difesa (2\u00b0 COMFOD) dell'Esercito Italiano \u00e8 stato un demoltiplicatore del Comando delle Forze Operative Terrestri nel quale \u00e8 inquadrato. La sede del 2\u00b0 COMFOD \u00e8 a San Giorgio a Cremano (Napoli). Il Comando \u00e8 stato sciolto il 5 luglio 2016.\nCompiti e struttura.\nDurante la sua esistenza, il Comando ha assolto funzioni di difesa del territorio dell'Italia meridionale e delle isole maggiori. Il Comando, retto da un Generale di Corpo d'armata, aveva alle sue dipendenze cinque brigate di differente tipologia, inserite nelle forze di reazione rapida della NATO. La sua struttura aveva la capacit\u00e0 di enucleare un Comando di Divisione proiettabile, costituito dal Comando Divisione \"Acqui\", la cui sede era la stessa del 2\u00b0 COMFOD, ed \u00e8 un comando di proiezione senza unit\u00e0 assegnate.\nEvoluzione.\nIl 2\u00ba Comando delle Forze di difesa \u00e8 stato costituito a Napoli il 1\u00ba gennaio 1998, in seguito alla riforma dell'Esercito Italiano del 1997, con duplice compito di comando demoltiplicatore del COMFOTER e di comando territoriale - operativo. Il 28 aprile 1998 la sede del comando \u00e8 stata trasferita a San Giorgio a Cremano, nella Caserma Cavalleri dove nel passato avevano avuto la loro sede dapprima la Scuola delle Trasmissioni e, successivamente, il 45\u00ba Reggimento Trasmissioni. Il 5 luglio 2016 il Comando \u00e8 stato sciolto.\nAll'atto della costituzione il 2\u00b0 COMFOD aveva la seguente fisionomia organica:\n Brigata meccanizzata \"Granatieri di Sardegna\"\nBrigata meccanizzata \"Aosta\"\n Brigata corazzata \"Pinerolo\"\n Brigata meccanizzata \"Sassari\" \nNel 2000 la Brigata bersaglieri \"Garibaldi\", che era inquadrata nel Comando delle forze operative di proiezione venne posta alle dipendenze del 2\u00b0 FOD, quando, in seguito alla riorganizzazione della struttura NATO, il Comando Forze di Proiezione venne riconfigurto in comando di pianificazione cedendo le sue pedine operative al 1\u00b0 e al 2\u00b0 COMFOD, per essere successivamente riorganizzato in Corpo d'Armata di Reazione Rapida andando a costituire il NATO Rapid Deployable Corps - Italy.\nNel 2002 la 3\u00aa Divisione \"Celere\" dell'Esercito Italiano, affiliata all'Allied Rapid Reactions Corps, il Corpo di Reazione Rapida della NATO trasfer\u00ec il suo comando da Milano a San Giorgio a Cremano (Napoli) nella sede del 2\u00b0 COMFOD cambiando la sua denominazione in Comando Divisione \"Acqui\", con compiti di Comando di pianificazione senza reparti assegnati in tempo di pace, che pu\u00f2 essere rischierato anche all'estero nell'ambito di missioni militari di peacekeaping, inquadrando unit\u00e0 a livello di brigata e servizi.\nAl Comando Divisione \"Acqui\" sono affiliati la Brigata bersaglieri \"Garibaldi\", la Brigata corazzata \"Pinerolo\", la Brigada Aerotransportada Independente portoghese, il 52\u00ba Reggimento artiglieria semovente ed un \"cluster\" tratto dal 17\u00ba Reggimento di artiglieria contraerea \"Sforzesca\".\nReparto Comando 2\u00b0 FOD stanziato a San Giorgio a Cremano (NA)\n Comando Divisione \"Acqui\" (comando di proiezione senza unit\u00e0 assegnate) stanziato a San Giorgio a Cremano (NA)\n Brigata meccanizzata \"Granatieri di Sardegna\"\n Brigata meccanizzata \"Pinerolo\"\nBrigata meccanizzata \"Aosta\"\n^4\u00ba Reggimento genio guastatori stanziato a Palermo\n Brigata meccanizzata \"Sassari\" "}
{"id": "5291228", "revid": "1269665", "url": "https://it.wikipedia.org/wiki?curid=5291228", "title": "Lago di San Giacomo", "text": "Il lago di San Giacomo, o \"lago di Cancano I\" \u00e8 un bacino idrico artificiale contiguo al Lago di Cancano II, di propriet\u00e0 della A2A S.p.A., sito nella Valle di Fraele nel Comune di Valdidentro, non lontano da Bormio, rinomata localit\u00e0 turistica della Valtellina in provincia di Sondrio. \nQuesto invaso, assieme al Lago di Cancano II, \u00e8 alimentato, nel complesso, dalle acque del fiume Adda, che nasce non lontano dai due bacini sul Monte Ferro nonch\u00e9 dalle portate del canale dello Sp\u00f6l, del canale Gavia - Forni - Braulio e del nuovo canale Viola Bormina.\nLa portata complessiva dei due invasi \u00e8 di 187 milioni di metri cubi di acqua: essi alimentano la centrale idroelettrica di Premadio, sita anch'essa nel Comune di Valdidentro.\nCaratteristiche tecniche.\nLa diga di San Giacomo ha una portata di 64 milioni di metri cubi d'acqua e la sua quota di coronamento \u00e8 collocata a 1951,5 metri sul livello del mare. Il suo bacino \u00e8 alimentato da diversi torrenti e canali, tra cui lo Sp\u00f6l, Gavia, Frodolfo, Zebr\u00f9, Braulio e Forcola, nonch\u00e9 dal fiume Adda.\nLa diga \u00e8 realizzata mediante uno sbarramento rettilineo, a speroni, a gravit\u00e0 alleggerito ed ha un'altezza massima di 91,5 metri. La lunghezza del coronamento \u00e8 di 965 metri.\nStoria.\nLa costruzione dell'invaso cominci\u00f2 nel 1940, ma i lavori dovettero dapprima rallentare e poi fermarsi a causa dell'evento bellico. Al termine del conflitto i lavori poterono proseguire, l'opera venne terminata nel 1950.\nLa costruzione dello sbarramento fu una vera e propria impresa di ingegneria, tenendo soprattutto presente dei mezzi di cantiere disponibili in quel tempo e delle soluzioni ingegneristiche adottate, diga di tipo a speroni nella parte centrale e raccordata a due dighe laterali a gravit\u00e0 massiccia.\nLo scopo dell'opera era quello di sostituire la piccola e vecchia diga di \"Cancano I\" realizzata nel 1933. I lavori vennero infatti realizzati a monte del vecchio invaso. Ai piedi della nuova costruzione venne realizzata una piccola centrale idroelettrica che utilizzava il \"salto\" esistente tra la quota di San Giacomo e quella di Cancano.\nLa centrale per\u00f2 rest\u00f2 in vita per poco tempo in quanto nel 1953 fu dismessa a causa della realizzazione della nuova diga \"Cancano II\" che una volta riempita sommergeva l'edificio. \nSuccessivamente alla dismissione del nuovo invaso le acque vennero fatte rifluire direttamente nella seconda diga ma, a seguito dei lavori di ristrutturazione, ammodernamento tecnologico e manutenzione iniziati nel 2004, \u00e8 stato realizzata anche una nuova centrale idroelettrica della potenza di 10 MW che funziona sfruttando le acque che vengono riversate dalla diga di San Giacomo nell'invaso di \"Cancano II\"."}
{"id": "5291229", "revid": "125878355", "url": "https://it.wikipedia.org/wiki?curid=5291229", "title": "Lago di Cancano II", "text": "Il lago di Cancano II (o diga di Fraele) \"Cancano secondo\" \u00e8 un bacino idrico artificiale contiguo al lago di San Giacomo, di propriet\u00e0 della A2A S.p.A., sito nella valle di Fraele nel comune di Valdidentro, non lontano da Bormio, rinomata localit\u00e0 turistica della Valtellina in provincia di Sondrio. \nQuesto invaso \u00e8 alimentato, nel complesso, dalle acque del fiume Adda, che nasce non lontano dai due bacini sul monte Ferro, nonch\u00e9 dalle portate del canale dello Sp\u00f6l, del canale Gavia-Forni-Braulio e del nuovo canale Viola Bormina. La portata complessiva dell'invaso Cancano II e di San Giacomo \u00e8 di 187 milioni di metri cubi di acqua: essi alimentano la centrale idroelettrica di Premadio, sita anch'essa nel comune di Valdidentro.\nCaratteristiche tecniche.\nLa diga di Cancano II ha una capacit\u00e0 di 123 milioni di metri cubi d'acqua e la sua quota di coronamento \u00e8 collocata a 1902 metri sul livello del mare. Il suo bacino \u00e8 alimentato dalle acque provenienti dall'invaso confinante e da nuovo canale Viola.\nLa diga \u00e8 di tipo ad arco gravit\u00e0 ed ha un'altezza massima di 136 metri. La lunghezza del coronamento \u00e8 di 381,367 metri.\nStoria.\nLa diga di Cancano I (o diga di Fraele) venne completata nel 1933, a seguito dei lavori intrapresi a partire dal 1925, nella val di Fraele. Essa fu del tipo ad arco-gravit\u00e0, e avrebbe dovuto creare un enorme bacino di oltre 20 milioni di metri cubi d'acqua, che avrebbe dovuto alimentare la piccola centrale elettrica di Fraele. Questo piccolo invaso si rivel\u00f2 per\u00f2 insufficiente e venne sostituito dalla nuova diga di San Giacomo, costruita pi\u00f9 a monte.\nA seguito della crescente domanda di elettricit\u00e0 l'Azienda Elettrica Municipale di Milano decise di realizzare una nuova diga. I lavori cominciarono nel 1953 e terminarono tre anni dopo nel 1956, serrando la valle a quota 1900 metri sul livello del mare attraverso la costruzione di uno sbarramento con la modalit\u00e0 dell'arco a gravit\u00e0, gi\u00e0 utilizzato per la vecchia diga di Cancano I.\nL'allagamento del bacino comport\u00f2 la sommersione della vecchia centrale elettrica alimentata dalle acque provenienti dal bacino di San Giacomo e la sommersione della vecchia diga di Cancano I. Queste due opere sono tuttora visibili quando la diga di Cancano II \u00e8 vuota."}
{"id": "5291231", "revid": "15756", "url": "https://it.wikipedia.org/wiki?curid=5291231", "title": "Associazione Calcio Monza 1975-1976", "text": "Questa voce raccoglie le informazioni riguardanti l'Associazione Calcio Monza nelle competizioni ufficiali della stagione 1975-1976.\nStagione.\nIl Monza di Alfredo Magni si classifica al primo posto nel girone A del campionato di Serie C conquistando cos\u00ec la promozione in Serie B.\nDopo tre stagioni di purgatorio, finalmente la vittoria che consente il ritorno tra i cadetti. Alla promozione si \u00e8 arrivati raggranellando 58 punti, distanziando la di 12 punti.\nIn casa il Monza \u00e8 stato un rullo compressore: 17 vittorie, un pari ed una sola sconfitta, nel recupero con l', a promozione acquisita, vantando anche il miglior attacco del campionato.\nI biancorossi hanno messo a segno 54 reti con due attaccanti in doppia cifra: Luigi Sanseverino con 13 reti e Ugo Tosetto con 12. Con 20 reti subite la squadra brianzola ha avuto la miglior difesa del girone.\nAnche nella Coppa Italia di Serie C \u00e8 stata una stagione da incorniciare. Ma dopo due vittorie di fila nelle precedenti edizioni, perde 1-0 la finale con il . A coronare l'ottima stagione arriva anche la vittoria nella Coppa Anglo-Italiana, vinta battendo 1-0 nella finale disputata a Monza il 19 giugno gli inglesi del Wimbledon.\nNello scontro diretto per la Coppa di Lega Semipro con la vincente inglese, nulla da fare contro il che si aggiudica il titolo."}
{"id": "5291234", "revid": "34392", "url": "https://it.wikipedia.org/wiki?curid=5291234", "title": "Avtocesta A3", "text": ""}
{"id": "5291235", "revid": "121660478", "url": "https://it.wikipedia.org/wiki?curid=5291235", "title": "Giuseppe Astone", "text": "\u00c8 stato presidente della provincia di Messina, deputato per quattro legislature dal 1979 al 1994 e sottosegretario di Stato alle Poste e Telecomunicazioni nei governi Goria, De Mita, Andreotti VI e VII."}
{"id": "5291244", "revid": "124745777", "url": "https://it.wikipedia.org/wiki?curid=5291244", "title": "Luigi Ganna detective", "text": "Luigi Ganna detective \u00e8 una miniserie TV italiana in 5 puntate, andata in onda in prima visione su Rete Due nel 1979, diretta da Maurizio Ponzi.\nTrama.\nLe avventure di un investigatore privato milanese."}
{"id": "5291247", "revid": "991694", "url": "https://it.wikipedia.org/wiki?curid=5291247", "title": "Peekaboo (gioco)", "text": ""}
{"id": "5291248", "revid": "123740238", "url": "https://it.wikipedia.org/wiki?curid=5291248", "title": "Discorso sullo stato dell'Unione (Stati Uniti d'America)", "text": "Il discorso sullo stato dell'Unione (in inglese: \"State of the Union Address\") \u00e8 una relazione tenuta dal presidente degli Stati Uniti d'America di fronte al\nCongresso convocato a sezioni unite, in genere con frequenza annuale.\nStoria.\nGeorge Washington fece il primo discorso annuale al Congresso a sezioni unite l'8 gennaio 1790, a New York (l'allora capitale), all'interno della Federal Hall. Nel 1801, Thomas Jefferson decise di non tenere il discorso, ritenendolo troppo monarchico, ma di inviare piuttosto un rapporto scritto al Congresso. Questa pratica fu mantenuta per pi\u00f9 di un secolo, fino al 1913, con Woodrow Wilson, che torn\u00f2 a leggere personalmente il discorso. Con l'avvento dei mezzi di comunicazione di massa, in particolare radio e televisione, nel 1922 il discorso inizi\u00f2 a essere trasmesso in diretta anche al pubblico.\n\u00c8 stato rimandato - per la prima volta nella storia degli USA - durante la presidenza di Donald Trump, in seguito al \"government shutdown\" proclamato dell'amministrazione durante la pandemia di COVID-19.\nContenuto.\nIn tale discorso il presidente descrive sia le condizioni generali della nazione sotto un profilo sociale, economico e politico, sia l'agenda governativa corrente, i progetti per il futuro e le priorit\u00e0.\nIl discorso \u00e8 tenuto sulla base dell'articolo II, terza sezione, della Costituzione degli Stati Uniti d'America, che richiede al presidente di riferire al congresso lo \"stato dell'unione\" e le misure che crede sia necessario prendere."}
{"id": "5291249", "revid": "34392", "url": "https://it.wikipedia.org/wiki?curid=5291249", "title": "Stato dell'unione", "text": ""}
{"id": "5291250", "revid": "34392", "url": "https://it.wikipedia.org/wiki?curid=5291250", "title": "Stato dell'Unione", "text": ""}
{"id": "5291251", "revid": "1305772", "url": "https://it.wikipedia.org/wiki?curid=5291251", "title": "Discorso sullo stato dell'Unione", "text": ""}
{"id": "5291252", "revid": "34392", "url": "https://it.wikipedia.org/wiki?curid=5291252", "title": "Discorso sullo Stato dell'Unione", "text": ""}
{"id": "5291254", "revid": "37401", "url": "https://it.wikipedia.org/wiki?curid=5291254", "title": "Temps Modernes", "text": ""}
{"id": "5291255", "revid": "287204", "url": "https://it.wikipedia.org/wiki?curid=5291255", "title": "Sigari Bolivar", "text": ""}
{"id": "5291257", "revid": "34392", "url": "https://it.wikipedia.org/wiki?curid=5291257", "title": "Sezioni Unite", "text": ""}
{"id": "5291261", "revid": "247222", "url": "https://it.wikipedia.org/wiki?curid=5291261", "title": "Luca Randazzo", "text": "Biografia.\nLuca Randazzo \u00e8 nato nella rumorosa citt\u00e0 di Milano nel 1970. Randazzo \u00e8 cresciuto a Trento, dove ha trascorso l'infanzia e l'adolescenza, mentre ha conseguito la laurea in Fisica all'Universit\u00e0 di Pisa.\nNel 2008 ha pubblicato per Salani il suo primo romanzo \"Le citt\u00e0 parallele\", i cui diritti vengono venduti in Francia a Les Grandes personnes con il titolo \"Les cit\u00e9s parall\u00e8les\" .\nNel 2014 vince la 57\u00b0 selezione Premio Bancarellino 2014 con il libro \"Il principe sultano\" uscito nel 2013 per la casa editrice Campanila di Pisa .\nNel 2014 Rizzoli pubblica \"L'estate di Giacomo. La guerra e un partigiano di undici anni\". Lo stesso editore pubblica nel 2016 \"Il diario di Sunita. La scuola \u00e8 una pizza ma io ci vado lo stesso\", il cui ricavato viene interamente devoluto all'Associazione articolo 34.\nAttualmente vive a Pisa, ed esercita la professione di maestro di scuola primaria."}
{"id": "5291265", "revid": "830939", "url": "https://it.wikipedia.org/wiki?curid=5291265", "title": "Giovanni Lorenzo Berti", "text": "Biografia.\nNato nel 1695 nella toscana Serravezza, di modesta famiglia, entro quindicenne nell'Ordine degli agostiniani nel quale fu poi chiamato ad assumere importanti incarichi: segretario generale dell'Ordine e prefetto della Biblioteca Angelica di Roma.\nUomo di varia cultura, esperto di lingua greca ed ebraica e interessato anche alle discipline matematiche, Berti insegn\u00f2 storia ecclesiastica nell'Universit\u00e0 di Pisa.\nPer la sua opera \"De theologicis disciplinis\" (Roma 1739-1745), ampia esposizione della teologia agostiniana, fu accusato di giansenismo, ma l'accusa, sostenuta dai vescovi francesi Jean d'Ise de Sal\u00e9on e Jean-Joseph Languet de Gergy, portata all'esame delle gerarchie ecclesiastiche, fu lasciata cadere per volont\u00e0 di Benedetto XIV.\nBerti in sua difesa pubblic\u00f2 (Roma, 1747) \"Augustinianum systema de gratia ab iniqua Bajani, &amp; Janseniani erroris insimulatione vindicatum...\".\nAltra sua opera di rilievo \u00e8 l'\"Ecclesiasticae historiae breuiarium\" (Pisa, 1760), testo di ampia diffusione e che ebbe numerose ristampe sino all'ultima dell'editore Remondini di Bassano del Grappa del 1823.\nNel 1762 fu stampato a Milano \"Tre consulti, fatti in difesa dell'innesto del vaiuolo da tre dottissimi teologhi toscani viventi\" L'opera, in difesa dell'inoculazione nell'individuo da immunizzare, di materiale prelevato da lesioni vaiolose (la \"variolizzazione\") contiene, oltre a un testo di Berti, altri due articoli dei teologi Francesco Raimondo Adami e Gaetano Veraci.\nMor\u00ec a Pisa, a sessantanove anni, nel 1766."}
{"id": "5291283", "revid": "124724357", "url": "https://it.wikipedia.org/wiki?curid=5291283", "title": "Maria Barbella", "text": "Erroneamente nota al tempo come Maria Barberi, nel 1895 fu la seconda donna negli Stati Uniti ad essere condannata alla sedia elettrica perch\u00e9 accusata di aver ucciso il suo amante. La sentenza fu annullata nel 1896 e l'imputata rimessa in libert\u00e0.\nBiografia.\nInizi.\nNacque a Ferrandina, provincia di Matera, in una famiglia povera. Il paese in cui era nata Maria Barbella, nella seconda met\u00e0 dell'Ottocento, apparteneva a quella Basilicata di latifondi e privilegi che il nuovo Regno d'Italia non aveva sostanzialmente mutato. Permanevano le precedenti misere condizioni di vita nel paese dove solo due famiglie possedevano tutta la terra coltivabile. Unico scampo per i contadini era l'emigrazione nel Nuovo Mondo . La mortalit\u00e0 infantile decimava le famiglie e la madre di Maria Barbella, Filomena, aveva perso quattro figli in et\u00e0 neonatale. Il padre Michele, oltre a lavorare la terra, cercava di sostenere la numerosa famiglia con il suo lavoro di sarto - un mestiere che aveva insegnato a Maria - che per\u00f2 non bastava a sopravvivere. \nCos\u00ec nel 1892, in cerca di un maggiore benessere, Michele decise di raggiungere insieme alla moglie, alla figlia Maria di 17 anni e agli altri quattro figli: Antonia, Carlo, Giovanni e Carmela, il figlio Giuseppe precedentemente emigrato negli Stati Uniti. La famiglia si stabil\u00ec a Mulberry Bend, una zona nel quartiere Five Points di Manhattan, New York. Maria trov\u00f2 lavoro a cottimo in una fabbrica di mantelli a Broadway e cucendo anche la notte in casa, riusciva a guadagnare 8 dollari a settimana.\nIncontro con Domenico Cataldo.\nQuando si recava al lavoro Maria ogni giorno passava davanti al banchetto da lustrascarpe di Domenico Cataldo, anch'egli originario della Basilicata, che le rivolgeva sempre dei complimenti. Le sue parole fecero breccia nell'animo della giovane donna che nel novembre del 1893 aveva risposto alle sue profferte d'amore e alla promessa di matrimonio. Una promessa che Domenico in realt\u00e0 non voleva e non poteva mantenere poich\u00e9 aveva gi\u00e0 moglie e figli che aveva lasciato in Basilicata. I divieti della famiglia di continuare a frequentare quell'uomo che non si voleva presentare in casa dai genitori fecero interrompere la relazione che riprese due anni dopo quando Maria, lasciata la famiglia, and\u00f2 a convivere con Domenico.\nLa mattina del 26 aprile 1895 Maria, ormai cacciata di casa dal padre, per convincerlo a sposarla era andata assieme alla madre ad affrontare Domenico, che dopo uno dei consueti litigi, si era recato al solito bar a giocare a carte. Domenico irridendo la richiesta di matrimonio disse che Maria non aveva l'abito adatto per le nozze e che occorrevano 200 dollari per la cerimonia. La madre aveva replicato che non avevano quel denaro e allora Domenico aveva offeso Maria dicendo: \u00abOnly a pig would marry you!\u00bb (\u00abSolo un porco pu\u00f2 sposarti\u00bb) Al che Maria, preso un rasoio che nascondeva sotto lo scialle, gli aveva tagliato la gola uccidendolo.\nProcesso.\nMaria Barbella fu arrestata e imprigionata nel carcere Le Tombs di New York dove trov\u00f2 la simpatia e l'aiuto di Rebecca Salom\u00e8 Foster che si dedicava all'assistenza dei detenuti. Apertosi il processo l'11 luglio 1895, le difficolt\u00e0 di linguaggio, che erano tali che la giuria, dove non era nessun italiano, aveva difficolt\u00e0 a seguire le traduzioni dell'interprete, che parlava un inglese elementare, e la debole difesa ad opera degli avvocati d'ufficio, portarono, 5 giorni dopo, alla condanna per la seconda volta alla sedia elettrica di una donna (la prima fu Lizzie Halliday, rea di aver ucciso quattro persone, che pass\u00f2 il resto della sua vita in un ospedale psichiatrico).\nIl \"Brooklyn Daily Eagle\" cos\u00ec motivava la sentenza di condanna:\nLa contessa Cora Slocomb di Brazz\u00e0, ricca americana sposata con un nobile friulano, si interess\u00f2 subito al caso di Maria Barbella poich\u00e9 vi vedeva un esempio di discriminazione nei confronti degli emigrati italiani. La contessa segu\u00ec fin dall'inizio il corso del processo e dopo la condanna inizi\u00f2 una vasta campagna per la revisione mobilitando influenti personaggi newyorkesi suoi amici. La stampa appoggi\u00f2 la sua battaglia e alla fine venne aperto un nuovo processo che si concluse il 10 dicembre 1896 con una sentenza di non colpevolezza motivata dall'incapacit\u00e0 di intendere e di volere al momento dell'omicidio.\nMaria Barbella fu rimessa in libert\u00e0 e il 4 novembre 1897 si spos\u00f2 con l'emigrante Francesco Paolo Bruno di Ferrandina da cui ebbe nel 1899 un figlio, Frederick. Della restante vita di Maria si sa soltanto che nel 1902 la donna era tornata a vivere nella casa dei genitori.\nNella cultura di massa.\nLe vicende di Maria Barbella sono narrate nel documentario \"Donne mortali\" (stagione 11, episodio 2)."}
{"id": "5291317", "revid": "767487", "url": "https://it.wikipedia.org/wiki?curid=5291317", "title": "Piacenza Sportiva 1948-1949", "text": "Questa voce raccoglie le informazioni riguardanti la Piacenza Sportiva nelle competizioni ufficiali della stagione 1948-1949.\nStagione.\nNella stagione 1948-1949 il Piacenza ha disputato il girone A della nuova Serie C a quattro gironi, un torneo massacrante di 42 giornate con 22 squadre. Con 35 punti in classifica ha ottenuto una miracolosa salvezza. A torneo concluso \u00e8 stato infatti accolto un esposto del Piacenza che evidenziava una irregolarit\u00e0 nel tesseramento del calciatore e portiere Carlo Brasca del Magenta, i due punti presi a tavolino portano ad una insperata salvezza. Il torneo \u00e8 stato vinto dal Fanfulla di Lodi con 56 punti che si prende l'unico posto disponibile e sale in Serie B.\nIn casa biancorossa si inizia il torneo con in panchina Antonio Benassi che getta la spugna dopo otto giornate segnate da una difficile partenza con sei sconfitte di fila, al suo posto Enzo Melandri che tenta di risollevare le sorti della squadra senza riuscirci. Poi dalla sedicesima giornata tocca a Giuseppe Marchi tentare l'impresa di salvare una stagione assai complicata. Ci riuscir\u00e0 con bravura ed anche un pizzico di fortuna. Miglior realizzatore di stagione Angiolo Bonistalli con undici centri, ben spalleggiato da Eugenio Tosi con nove reti e Vincenzo Coltella con otto reti."}
{"id": "5291325", "revid": "74801", "url": "https://it.wikipedia.org/wiki?curid=5291325", "title": "Oelwein", "text": "Oelwein \u00e8 una citt\u00e0 della contea di Fayette, Iowa, Stati Uniti. La popolazione era di abitanti al censimento del 2010, una diminuzione del 4,1% rispetto al censimento del 2000. La pi\u00f9 grande comunit\u00e0 della contea di Fayette, si trova all'incrocio tra le autostrade statali 3 e 150.\nGeografia fisica.\nSecondo lo United States Census Bureau, ha un'area totale di .\nStoria.\nLa citt\u00e0 di Oelwein fu progettata in un campo di grano acquistato da Gustav Oelwein alla venuta della Burlington, Cedar Rapids and Minnesota Railroad (in seguito chiamata Rock Island) nel 1872. Alcuni anni dopo le due strade divisorie di Oelwein portavano il nome dei suoi figli, Frederick e Charles.\nLa citt\u00e0 di Oelwein prende il nome dalla famiglia Oelwein, ma non erano i coloni originari della terra. Al contrario, \u00e8 stato inserito da un professionista a Dubuque, che ha fatto il suo lavoro per entrare nella terra, aggiungere una buona tassa per il suo disturbo, oltre a un alto tasso di interesse, e quindi non consegnarlo all'uomo nel cui nome \u00e8 stato registrato fino a quando \u00e8 stato in grado di pagare il prezzo. L'attuale sito di Oelwein fu inserito nel 1852 da J. B. Burch. La frazione di Oelwein fu istituita nel 1873 e fu incorporata come citt\u00e0 nel 1888, con il dottor Israel Pattison che divenne il suo primo sindaco. La citt\u00e0 sub\u00ec la sua battuta d'arresto principale nel 1887, quando quasi tutto il vecchio quartiere degli affari di Main Street (ora First Avenue SE) fu distrutto da un incendio. Nel 1890 il censimento diede alla popolazione 830 abitanti.\nNel gennaio 1892, Oelwein fu scelta per diventare il centro della Chicago Great Western Railway; la CGW ha reso la citt\u00e0 il sito della loro locomotiva e officina di riparazione auto. La liquidazione della terra per i negozi ebbe inizio nel giugno del 1894. I negozi furono completati e messi in funzione nel maggio 1899. Cos\u00ec, Oelwein divenne nota come \"Shop City\" e in seguito \"Hub City\" a causa delle linee ferroviarie che arrivavano in citt\u00e0 e i negozi di riparazioni qui.\nNel 1895 la popolazione era aumentata a abitanti, e nel 1897 Oelwein fu incorporata come citt\u00e0. Nel 1900, Oelwein aveva persone entro i confini della citt\u00e0, di cui 789 nati all'estero. Oelwein era una delle poche citt\u00e0 dell'Iowa a sperimentare un afflusso di immigrati italiani che lavoravano nel settore ferroviario. Nel 1910, la popolazione era di abitanti, e nel 1940, di abitanti.\nNel 1968, la citt\u00e0 sub\u00ec un'altra battuta d'arresto quando un tornado attravers\u00f2 il principale quartiere degli affari. 68 case furono distrutte, tra cui alcuni danni di categoria F5, 132 hanno subito danni maggiori e 600 hanno subito meno danni. Ogni azienda del distretto ha subito danni, tra cui 51 che sono state distrutte. Due chiese, una scuola elementare e una scuola media furono distrutte. Anche nella vicina Maynard \u00e8 stato fatto un danno estensivo. Lungo il percorso, 5 persone sono morte (una a Oelwein), 156 sono rimaste ferite e 21 milioni di dollari (18 milioni di dollari a Oelwein) sono stati danneggiati, inflazionati oggi a 130,4 milioni di dollari.\nOelwein rimase una \"citt\u00e0 ferroviaria\" fino all'inizio degli anni 1980, quando la maggior parte dei binari ferroviari verso est, nord e poi ovest furono abbandonati. La Transco Railway Products esiste oggi a Oelwein. Questa azienda impiega circa 70 persone che riparano vagoni ferroviari. I dipendenti della Transco donarono il loro tempo per ristrutturare una locomotiva Diesel EMD FP7 della Chicago Great Western esposta vicino all'Hub City Heritage Museum, 26 2nd Avenue SW, il museo dei cimeli della ferrovia.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 96,1% di bianchi, lo 0,9% di afroamericani, lo 0,1% di nativi americani, lo 0,6% di asiatici, lo 0,1% di oceanici, lo 0,6% di altre razze, e l'1,6% di due o pi\u00f9 etnie. Ispanici o latinos di qualunque razza erano il 2,9% della popolazione."}
{"id": "5291326", "revid": "62748", "url": "https://it.wikipedia.org/wiki?curid=5291326", "title": "Cinecitt\u00e0 Luce", "text": ""}
{"id": "5291329", "revid": "74801", "url": "https://it.wikipedia.org/wiki?curid=5291329", "title": "Nevada (Iowa)", "text": "Nevada \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Story, della quale \u00e8 il capoluogo."}
{"id": "5291331", "revid": "287204", "url": "https://it.wikipedia.org/wiki?curid=5291331", "title": "Estherville", "text": "Estherville \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Emmet, della quale \u00e8 il capoluogo.\nQui nacque Robert Hansen (serial killer). "}
{"id": "5291332", "revid": "287204", "url": "https://it.wikipedia.org/wiki?curid=5291332", "title": "Charles Coquerel", "text": "Diverse sono le specie animali dedicate al suo nome tra cui il cua di Coquerel (\"Coua coquereli\"), il sifaka di Coquerel (\"Propithecus coquereli\") e il microcebo di Coquerel (\"Mirza coquereli\")."}
{"id": "5291333", "revid": "287204", "url": "https://it.wikipedia.org/wiki?curid=5291333", "title": "Hiawatha (Iowa)", "text": "Hiawatha \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Linn. La citt\u00e0 fa parte dell'area metropolitana di Cedar Rapids."}
{"id": "5291334", "revid": "74801", "url": "https://it.wikipedia.org/wiki?curid=5291334", "title": "Red Oak (Iowa)", "text": "Red Oak \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Montgomery, della quale \u00e8 il capoluogo."}
{"id": "5291337", "revid": "287204", "url": "https://it.wikipedia.org/wiki?curid=5291337", "title": "Maquoketa", "text": "Maquoketa \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Jackson, della quale \u00e8 il capoluogo."}
{"id": "5291339", "revid": "74801", "url": "https://it.wikipedia.org/wiki?curid=5291339", "title": "Independence (Iowa)", "text": "Independence \u00e8 un comune (\"city\") degli Stati Uniti d'America e capoluogo della contea di Buchanan nello Stato dell'Iowa. La popolazione era di persone al censimento del 2010.\nGeografia fisica.\nIndependence \u00e8 situata a (42.470191, -91.893898).\nSecondo lo United States Census Bureau, ha un'area totale di 6,22 miglia quadrate ().\nSociet\u00e0.\nEvoluzione demografica.\nSecondo il censimento del 2010, c'erano persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 97,6% di bianchi, lo 0,3% di afroamericani, lo 0,1% di nativi americani, lo 0,7% di asiatici, lo 0,2% di altre razze, e l'1,1% di due o pi\u00f9 etnie. Ispanici o latinos di qualunque razza erano l'1,2% della popolazione."}
{"id": "5291340", "revid": "287204", "url": "https://it.wikipedia.org/wiki?curid=5291340", "title": "Sioux Center", "text": "Sioux Center \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Sioux."}
{"id": "5291341", "revid": "247222", "url": "https://it.wikipedia.org/wiki?curid=5291341", "title": "Epic black metal", "text": ""}
{"id": "5291342", "revid": "287204", "url": "https://it.wikipedia.org/wiki?curid=5291342", "title": "Centerville (Iowa)", "text": "Centerville \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Appanoose, della quale \u00e8 il capoluogo."}
{"id": "5291349", "revid": "287204", "url": "https://it.wikipedia.org/wiki?curid=5291349", "title": "Orange City (Iowa)", "text": "Orange City \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Sioux, della quale \u00e8 il capoluogo."}
{"id": "5291351", "revid": "287204", "url": "https://it.wikipedia.org/wiki?curid=5291351", "title": "Shenandoah (Iowa)", "text": "Shenandoah \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Page e in parte nella Contea di Fremont."}
{"id": "5291352", "revid": "287204", "url": "https://it.wikipedia.org/wiki?curid=5291352", "title": "Clarinda", "text": "Clarinda \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Page, della quale \u00e8 il capoluogo."}
{"id": "5291353", "revid": "965985", "url": "https://it.wikipedia.org/wiki?curid=5291353", "title": "Clarinda (Iowa)", "text": ""}
{"id": "5291355", "revid": "62004", "url": "https://it.wikipedia.org/wiki?curid=5291355", "title": "UCI America Tour 2015", "text": "L'UCI America Tour 2015 \u00e8 stata la undicesima edizione dell'UCI America Tour, uno dei cinque circuiti continentali di ciclismo dell'Unione Ciclistica Internazionale, composto da trentatr\u00e9 corse che si sono disputate tra gennaio e dicembre 2015 in America.\nClassifiche.\n\"Classifiche finali.\""}
{"id": "5291357", "revid": "287204", "url": "https://it.wikipedia.org/wiki?curid=5291357", "title": "Cherokee (Iowa)", "text": "Cherokee \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Cherokee, della quale \u00e8 il capoluogo."}
{"id": "5291359", "revid": "1494169", "url": "https://it.wikipedia.org/wiki?curid=5291359", "title": "North Liberty", "text": ""}
{"id": "5291360", "revid": "183694", "url": "https://it.wikipedia.org/wiki?curid=5291360", "title": "Antonio Del Guercio", "text": "Biografia.\nAntonio Del Guercio nasce a Parigi, dove riceve la sua prima formazione sino al compimento del liceo classico. Si laurea in Lettere Moderne presso l'Universit\u00e0 la Sapienza di Roma.\nBilingue e biculturale italo-francese, svolse la propria attivit\u00e0 dividendosi tra Roma e Parigi come organizzatore di mostre d'arte moderna e contemporanea in Italia; collabor\u00f2 in particolare con riviste francesi, quali \"Opus International\", \"Chroniques De l'Art Vivant\", \"Vingtieme Siecle\", e infine \"Cahiers Du Centre Georges Pompidou\".\nLa sua carriera universitaria ebbe inizio nel 1963 con la cattedra di Storia dell'Arte e la direzione della Galleria dell'Accademia Albertina di Torino, e prosegu\u00ec nell'Universit\u00e0 di Lecce e poi nell'Universit\u00e0 di Firenze dove fu ordinario di Storia dell'Arte contemporanea. Fu \"visiting professor\" in diverse Universit\u00e0 in Francia e in Canada.\nCondusse per il consorzio interuniversitario europeo Nettuno il corso di storia della critica d'arte nell'anno accademico 1999-2000.\nLascia due figlie, avute dalla moglie Laura Morini, una ragazza di Bologna, e tre nipoti.\nBibliografia.\nTra i suoi lavori troviamo:\nMostre e collaborazioni.\nTra le mostre organizzate in Italia e in Francia come singolo curatore o come membro dei relativi comitati scientifici:\nHa coordinato nel 1998 il Comitato scientifico italo-francese che ha realizzato nel Palazzo delle Esposizioni di Roma la mostra Il futuro alle spalle, dedicata all'arte tra le due guerre in Francia e in Italia.\nHa fatto parte con Mina Gregori, Bruno Toscano, Andrea Emiliani, Ezio Raimondi, Claudio Spadoni, del Comitato scientifico che ha realizzato nel 2003 in Ravenna la mostra Da Renoir a De Sta\u00ebl \u2013 Roberto Longhi e il Moderno, dedicata all'apporto del grande storico dell'arte italiano alla lettura critica dell'arte moderno-contemporanea."}
{"id": "5291361", "revid": "287204", "url": "https://it.wikipedia.org/wiki?curid=5291361", "title": "North Liberty (Iowa)", "text": "North Liberty \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Johnson. Fa parte dell'area metropolitana di Iowa City."}
{"id": "5291363", "revid": "74801", "url": "https://it.wikipedia.org/wiki?curid=5291363", "title": "Glenwood (Iowa)", "text": "Glenwood \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Mills, della quale \u00e8 il capoluogo."}
{"id": "5291370", "revid": "228587", "url": "https://it.wikipedia.org/wiki?curid=5291370", "title": "Harlan", "text": ""}
{"id": "5291373", "revid": "287204", "url": "https://it.wikipedia.org/wiki?curid=5291373", "title": "Harlan (Iowa)", "text": "Harlan \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Shelby, della quale \u00e8 il capoluogo."}
{"id": "5291374", "revid": "110157", "url": "https://it.wikipedia.org/wiki?curid=5291374", "title": "Chiesa di Maria Santissima Addolorata (Soverato)", "text": "La chiesa matrice di Maria Santissima Addolorata \u00e8 la pi\u00f9 antica chiesa del comune di Soverato, in Calabria. \u00c8 una chiesa cattolica di rito romano, consacrata alla Mater Dolorosa, e chiesa arcipretale della citt\u00e0.\nStoria.\nA seguito del disastroso terremoto del 1783 che distrusse l'antico borgo fortificato oggi chiamato Soverato Vecchia (o antica), gli abitanti di Soverato decisero di stabilirsi sulla collina antistante all'ormai distrutto centro abitato. Una dei primi edifici a essere costruiti fu la chiesa, che, una volta terminata, venne consacrata a Maria della Piet\u00e0, in memoria dell'antica chiesa matrice dell'antico borgo. Dai primi anni del XX secolo circa, la chiesa iniziava a risultare come \"Chiesa di Maria SS dei Sette Dolori\" e in seguito come \"Chiesa arcipretale di Maria SS Addolorata\" (notizie conosciute in seguito ai bolli ufficiali della parrocchia).\nLa chiesa sub\u00ec un primo restauro, dopo pi\u00f9 di cento anni, nel 1891, come riporta una targa all'interno di una navata, che cambi\u00f2 la struttura interna della chiesa e una seconda nel 1984-85 con aggiunta di decorazione a opera del prof. Saverio Presta\nDescrizione architettonica e Opere d'arte.\nFacciata ed esterni.\nLa facciata richiama le costruzioni delle chiese del periodo neoclassico: la parte superiore presenta un timpano e sotto di esso una trabeazione. presenta nella parte inferiore 5 lesene e un portone con tre gradini.\nIl campanile originariamente era a cuspide e in seguito sul retro venne aggiunta una navata.\nInterni.\nOriginariamente la chiesa presentava una singola navata, a cui venne aggiunta nel XX secolo una seconda tra campanile e sagrestia, e il tetto a capriate in legno, coperto in seguito dal soffitto a cassettoni.\nNella navata principale sono presenti 7 edicole con all'interno i Santi Francesco da Paola, S. Giuseppe, S. Rocco, S. Alfonso, S. Giovanni Battista, S. Rita e S. Antonio e sopra l'altare si trova l'edicola con la statua della Patrona della citt\u00e0 Maria SS Addolorata (XVIII sec.). Nella navata laterale \u00e8 presente l'altare del Sacro Cuore di Ges\u00f9, la cappella della Piet\u00e0 e un Crocifisso Ligneo del XVII sec.\nSono presenti anche una pala policroma dell'antico altare (demolito nel 1970), datata 1740, proveniente da una delle chiese di Soverato Vecchia e una fonte Battesimale in pietra proveniente dalla chiesa matrice dell'antico borgo fortificato.\nOpere d'arte.\nLa Piet\u00e0.\nNell'omonima cappella viene custodito il gruppo marmoreo della Piet\u00e0 di Antonello Gagini\nIl Crocifisso.\nRecentemente restaurato, il crocifisso ligneo occupa una nicchia nella navata destra della Chiesa. Potrebbe essere lo stesso crocifisso di cui si parla in una Platea del 1699, dove, tra i vari beni mobili descritti, di propriet\u00e0 della chiesa matrice dell'Antica Soverato devastata dal terremoto del 1783, si fa riferimento a un grande crocifisso riposto nel coro. Nonostante la compostezza che traspare dalle sue forme e dall'espressione pacata del viso,di chiara matrice classica, taluni eruditi l'hanno attribuito all'artista barocco Fra Angelo da Pietrafitta. Lo studioso salesiano Don Gnolfo dice: \"[...] Il perizoma legato a destra, da una cordicella e pende a figura di fiocco esornativo, come nei crocifissi di fra Umile da Petralia. I chiodi non sono tre ma quattro. Il corpo non aderisce totalmente alla croce nella parte superiore, ma penzola in avanti [...]. Ben marcate le ossa addominali, con ginocchia quasi congiunte e gambe stecchite e irrigidite. [...] Gli occhi sono socchiusi e il viso tumefatto mostra una bocca semiaperta. [...] Marcata la tessitura delle vene e molto espressionistiche quelle delle gambe tese e quasi forzate dall'irrigidimento. [...] Qui l'uomo-Dio dimostra profonda e morbida stanchezza, senza contrazioni di spasimi seicenteschi alla spagnola, senza sangue ruscellante dal corpo trafitto. Nel volto traspare quella mitezza veramente \"serafica\" che si addice al Poverello di Assisi [...]\"."}
{"id": "5291375", "revid": "287204", "url": "https://it.wikipedia.org/wiki?curid=5291375", "title": "Manchester (Iowa)", "text": "Manchester \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Delaware, della quale \u00e8 il capoluogo."}
{"id": "5291388", "revid": "287204", "url": "https://it.wikipedia.org/wiki?curid=5291388", "title": "Iowa Falls", "text": "Iowa Falls \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Hardin."}
{"id": "5291391", "revid": "287204", "url": "https://it.wikipedia.org/wiki?curid=5291391", "title": "Waukee", "text": "Waukee \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Dallas."}
{"id": "5291396", "revid": "767487", "url": "https://it.wikipedia.org/wiki?curid=5291396", "title": "Vinton (Iowa)", "text": "Vinton \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Benton, della quale \u00e8 il capoluogo."}
{"id": "5291398", "revid": "8660", "url": "https://it.wikipedia.org/wiki?curid=5291398", "title": "Nazionale di football americano del Cile", "text": "La nazionale di football americano del Cile (Selecci\u00f3n de f\u00fatbol americano de Chile) \u00e8 la selezione maggiore maschile di football americano della FEDFACH che rappresenta il Cile nelle varie competizioni ufficiali o amichevoli riservate a squadre nazionali.\nConfronti con le altre Nazionali.\nQuesti sono i saldi del Cile nei confronti delle Nazionali incontrate."}
{"id": "5291403", "revid": "110157", "url": "https://it.wikipedia.org/wiki?curid=5291403", "title": "Macintosh File System", "text": "Il Macintosh File System (MFS) \u00e8 un file system creato da Apple ed introdotto con il primo Macintosh il 24 gennaio 1984.\nCaratteristiche.\nIl Macintosh File System \u00e8 stato sviluppato specificatamente per la formattazione dei floppy disk da 400 KB utilizzati sul primo Macintosh. Esso introduce le resource fork, una parte del file system stesso utilizzata per memorizzare metadati utilizzati dall'interfaccia grafica del nuovo sistema operativo quali le icone delle applicazioni, ma anche altre informazioni aggiuntive dei file.\n\u00c8 un file system di tipo piatto, ossia non supporta le cartelle e tutti i file sono salvati a livello di root. Grazie all'utilizzo dei metadati il sistema operativo pu\u00f2 simulare la presenza di cartelle rinominando il cestino, che \u00e8 presente in ogni finestra del Finder.\nInternamente supporta nomi di file lunghi fino a 255 caratteri anche se il Finder permette al massimo 31 caratteri.\nIl Macintosh File System \u00e8 stato il file system standard del \"System 1\" e del \"System 2\"; \u00e8 stato sostituito nel \"System 3\" dall'Hierarchical File System, introdotto per supportare l'Hard Disk 20 del Macintosh 512K nel 1985.\nIl supporto al Macintosh File System \u00e8 terminato con il System 7.6.1."}
{"id": "5291404", "revid": "47767", "url": "https://it.wikipedia.org/wiki?curid=5291404", "title": "Vittoriano (nome)", "text": "Origine e diffusione.\nRiprende il \"cognomen\" romano \"Victorianus\", derivato da \"Victorius\"; si tratta di un patronimico, avente il significato di \"relativo a Vittorio\", \"discendente di Vittorio\".\nLa stessa origine di Vittoriano la ha anche il nome Vittorino; entrambi per\u00f2, ad oggi, vengono talvolta considerati delle semplici forme alterate di Vittorio piuttosto che nomi a s\u00e9 stanti.\nOnomastico.\nL'onomastico si pu\u00f2 festeggiare in memoria di pi\u00f9 santi, alle date seguenti:"}
{"id": "5291406", "revid": "767487", "url": "https://it.wikipedia.org/wiki?curid=5291406", "title": "Grimes (Iowa)", "text": "Grimes \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Polk e in parte nella Contea di Dallas."}
{"id": "5291408", "revid": "47767", "url": "https://it.wikipedia.org/wiki?curid=5291408", "title": "Victorien", "text": ""}
{"id": "5291409", "revid": "287204", "url": "https://it.wikipedia.org/wiki?curid=5291409", "title": "Pleasant Hill (Iowa)", "text": "Pleasant Hill \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Polk."}
{"id": "5291410", "revid": "47767", "url": "https://it.wikipedia.org/wiki?curid=5291410", "title": "Victoriano", "text": ""}
{"id": "5291411", "revid": "1266208", "url": "https://it.wikipedia.org/wiki?curid=5291411", "title": "Societ\u00e0 Sportiva Pro Lissone 1948-1949", "text": "Questa voce raccoglie le informazioni riguardanti la Societ\u00e0 Sportiva Pro Lissone nelle competizioni ufficiali della stagione 1948-1949."}
{"id": "5291412", "revid": "1889177", "url": "https://it.wikipedia.org/wiki?curid=5291412", "title": "Archivio Ghetti", "text": "L'archivio Ghetti \u00e8 conservato nelle strutture dell'Istituto Veneto di Scienze, Lettere ed Arti, presso palazzo Loredan a Venezia.\nStoria archivistica.\nL'archivio contiene le carte del processo, svoltosi all'Aquila, sul disastro del Vajont per il quale fu indagato Augusto Ghetti, in quanto direttore del dipartimento di ingegneria idraulica dell'Universit\u00e0 di Padova, processo dal quale risult\u00f2 assolto con formula piena, non avendo commesso il fatto.\nI documenti.\nI documenti presenti sono databili dal 1953 al 1983. Il fondo presenta 75 cartelle contenenti perizie, tavole tecniche, corrispondenza, ritagli di giornale, atti del tribunale de L'Aquila e un modello della diga."}
{"id": "5291415", "revid": "287204", "url": "https://it.wikipedia.org/wiki?curid=5291415", "title": "Sheldon (Iowa)", "text": "Sheldon \u00e8 una citt\u00e0 degli Stati Uniti d'America, situata nello Stato dell'Iowa, nella Contea di O'Brien e in parte nella Contea di Sioux."}
{"id": "5291418", "revid": "287204", "url": "https://it.wikipedia.org/wiki?curid=5291418", "title": "Windsor Heights (Iowa)", "text": "Windsor Heights \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Polk."}
{"id": "5291421", "revid": "767487", "url": "https://it.wikipedia.org/wiki?curid=5291421", "title": "Winterset (Iowa)", "text": "Winterset \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Madison, della quale \u00e8 il capoluogo. La localit\u00e0 \u00e8 nota per aver dato i natali al famoso attore John Wayne.\nIl territorio comunale \u00e8 attraversato dal fiume Middle River, sul quale ivi \u00e8 gettato un famoso ponte coperto Roseman."}
{"id": "5291425", "revid": "214753", "url": "https://it.wikipedia.org/wiki?curid=5291425", "title": "Coppa del mondo 2 litri costruttori 1996", "text": "Il Campionato del mondo rally 2 litri 1996 \u00e8 la 4\u00aa stagione della Federazione Internazionale dell'Automobile (FIA) e del Coppa del mondo 2 litri costruttori (2-Litre WC)."}
{"id": "5291428", "revid": "287204", "url": "https://it.wikipedia.org/wiki?curid=5291428", "title": "Osceola (Iowa)", "text": "Osceola \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Clarke, della quale \u00e8 il capoluogo."}
{"id": "5291434", "revid": "436907", "url": "https://it.wikipedia.org/wiki?curid=5291434", "title": "Broadway International", "text": ""}
{"id": "5291435", "revid": "256896", "url": "https://it.wikipedia.org/wiki?curid=5291435", "title": "Unione dei Tre Parchi", "text": ""}
{"id": "5291436", "revid": "1543377", "url": "https://it.wikipedia.org/wiki?curid=5291436", "title": "Venerd\u00ec (gioco)", "text": "Venerd\u00ec (dall'originale tedesco: \"Freitag\") \u00e8 un gioco da tavolo per un giocatore ideato da Friedemann Friese, liberamente ispirato al romanzo \"Robinson Crusoe\", in cui nei panni dell'indigeno Venerd\u00ec bisogna aiutare Robinson a fronteggiare i pericoli e le insidie che gli si pareranno davanti migliorando le sue capacit\u00e0 di sopravvivenza al fine di prepararlo nella lotta finale contro i pirati ed abbandonare cos\u00ec definitivamente l'isola.\nDescrizione.\nAll'inizio del gioco le abilit\u00e0 di Robinson, rappresentate dal mazzo di carte combattimento, sono limitate ma di contro il nostro naufrago \u00e8 in buona salute per affrontare le sfide. Ogni turno comincia pescando due carte sfida, se ne sceglie una da affrontare mentre l'altra viene messa negli scarti del mazzo sfida: le carte sfida sono divise in due parti: quella superiore riporta il livello di combattimento da raggiungere per vincere lo scontro e il numero massimo di carte combattimento che \u00e8 possibile pescare senza subire penalit\u00e0; quella inferiore indica i punti forza e l'eventuale abilit\u00e0 che la carta offre qualora entri a far parte del mazzo di combattimento di Robinson.\nPer affrontare lo scontro infatti vengono pescate un numero di carte pari o inferiore al relativo valore riportato sulla carta sfida (\u00e8 possibile pescare quante carte combattimento si vogliono, sacrificando per\u00f2 un punto vita per ogni carta ulteriore: ad ogni modo in ogni singolo scontro almeno una carta combattimento deve essere pescata): se la somma di tutti i punti forza sul tavolo \u00e8 pari o superiore al livello di combattimento da raggiungere la sfida \u00e8 vinta e la carta viene aggiunta agli scarti del mazzo combattimento. In caso contrario lo scontro \u00e8 perso: la carta sfida viene messa negli scarti del mazzo sfida e Robinson perde un numero di punti vita pari alla differenza tra il livello combattimento che avrebbe dovuto raggiungere con la somma dei punti forza raggiunti. Nel caso si rimanga con esattamente 0 punti vita la partita pu\u00f2 continuare, ma se si presentano le condizioni di dover perderne di ulteriori la partita termina immediatamente con la sconfitta. In ogni caso, le carte combattimento usate vengono raccolte negli scarti del mazzo combattimento. Perdendo uno scontro per\u00f2 si possono scartare definitivamente le carte combattimento in ragione di una carta per ogni punto vita perso: in questo modo \u00e8 possibile liberarsi di carte inutili (che presentano 0 punti forza) o addirittura dannose (che tolgono punti forza).\nMan mano che la partita procede quindi il mazzo va arricchendosi di carte pi\u00f9 vantaggiose, tuttavia il tempo scorre e l'esaurimento del mazzo combattimento implica il rimescolamento dei relativi scarti con una carta invecchiamento per formare il nuovo mazzo: tutte le carte invecchiamento affliggono in maniera pi\u00f9 o meno grave a seconda del numero di volte che si \u00e8 dovuto ricostituire il mazzo. Non solo: all'esaurimento delle carte sfida i relativi scarti vengono rimescolati a formare un nuovo mazzo e il grado di difficolt\u00e0, rappresentato da un colore (all'inizio verde, al primo rimescolamento giallo, al secondo e ultimo rosso), aumenta. Quando il mazzo sfida si esaurisce per la terza volta, Robinson dovr\u00e0 affrontare due assalti da parte dei pirati: se riuscir\u00e0 a sopravvivere la partita \u00e8 vinta.\nFattori Pericolo.\nIl gioco pu\u00f2 essere affrontato a diversi gradi di difficolt\u00e0 attraverso 4 livelli detti Fattori Pericolo che apportano piccoli accorgimenti durante la fase di preparazione."}
{"id": "5291441", "revid": "83531", "url": "https://it.wikipedia.org/wiki?curid=5291441", "title": "Associazione Calcio Asti 1948-1949", "text": "Questa voce raccoglie le informazioni riguardanti l'Associazione Calcio Asti nelle competizioni ufficiali della stagione 1948-1949."}
{"id": "5291444", "revid": "2048388", "url": "https://it.wikipedia.org/wiki?curid=5291444", "title": "Criollas de Caguas 2013", "text": "Questa voce raccoglie le informazioni riguardanti le Criollas de Caguas nella stagione 2013.\nStagione.\nLa stagione 2013 vede Carlos Cardona alla guida delle Criollas de Caguas, vice-campionesse portoricane. In fase di mercato la squadra viene totalmente rivoluzionata: tra le cessioni spiccano quelle delle straniere Annerys Vargas, Stacey Gordon e Sonja Newcombe, andandosi a sommare a quelle delle nazionali Bianca Rivera, Stephanie Enright e Michelle Nogueras; in entrata vi sono invece le nazionali Shara Venegas, Karina Ocasio e Glorimar Ortega, mentre come straniere vengono scelte Tabitha Love ed Erin Moore.\nLa stagione si apre il 23 gennaio 2013, rimediando una netta sconfitta in casa delle Leonas de Ponce, con un inizio nagativo che si protrae per tutto il mese di gennaio, nel quale in tre incontri le \"Criollas\" non riescono a vincere neanche un set. Nel mese di febbraio arriva la scossa: la squadra centra cinque vittorie consecutive, prima di interrompere il proprio cammino nella gara interna contro le Mets de Guaynabo, per poi tornare al successo contro le Vaqueras de Bayam\u00f3n; si registrano tuttavia anche i primi avvicendamenti in squadra con la partenza di Sara\u00ed \u00c1lvarez, sostituita da G\u00e9nesis Collazo, e l'ingaggio della statunitense Alisha Glass. Nel mese di marzo continua il buon rendimento delle \"Criollas\", che fa registrare nove successi in dodici gare, oltre che altri movimenti di mercato: entrambe le palleggiatrici, Alisha Glass e Glorimar Ortega, lasciano la squadra, favorendo il ritorno di Michelle Nogueras; Alexandra Jupiter viene ingaggiata come terza straniera, per poi essere sostituita da Rachael Kidder. Negli ultimi due incontri di \"regular season\" arrivano altre due vittorie sulle Leonas de Ponce e le Orientales de Humacao.\nCon un bilancio di 36 punti ed un terzo posto in classifica, le \"Criollas\" accedono ai play-off come testa di serie numero 3. Inserite nel \"Girone B\" dei quarti di finale, si scontrano con le Mets de Guaynabo, le Leonas de Ponce e le Orientales de Humacao, dando vita ad un girone molto equilibrato, che superano come seconde classificate solo dopo la gara di spareggio vinta contro le \"Mets\". Nelle semifinali si scontrano contro le Indias de Mayag\u00fcez, perdendo subito in gara 1; nelle due partite successive per\u00f2 sorprendono le avversarie portandosi in vantaggio nella serie, per poi perdere i successivi tre incontri, terminando la stagione come quarte classificate.\nTra le giocatrici si distinguono particolarmente Diana Reyes, premiata come \"Rising star\" del torneo, Karina Ocasio, scelta come miglior giocatrice rientrante nella \"Liga Superior\", e Shara Venegas, inserita nello \"All-Star Team\".\nOrganigramma societario.\nArea direttiva\nArea tecnica"}
{"id": "5291448", "revid": "44876", "url": "https://it.wikipedia.org/wiki?curid=5291448", "title": "Unione Sportiva Fossanese 1948-1949", "text": "Questa voce raccoglie le informazioni riguardanti l'Unione Sportiva Fossanese nelle competizioni ufficiali della stagione 1948-1949."}
{"id": "5291454", "revid": "3732", "url": "https://it.wikipedia.org/wiki?curid=5291454", "title": "Carlos Slim", "text": ""}
{"id": "5291468", "revid": "101907505", "url": "https://it.wikipedia.org/wiki?curid=5291468", "title": "Unione Sportiva Pro Vercelli 1948-1949", "text": "Questa voce raccoglie le informazioni riguardanti l'Unione Sportiva Pro Vercelli nelle competizioni ufficiali della stagione 1948-1949."}
{"id": "5291472", "revid": "371529", "url": "https://it.wikipedia.org/wiki?curid=5291472", "title": "Wonderful World (singolo Sam Cooke)", "text": "Wonderful World, conosciuto anche come (What a) Wonderful World \u00e8 un brano musicale rock and roll-R&amp;B, inciso da Sam Cooke nel 1959 e pubblicato come singolo nel 1960; autori del brano sono Herb Alpert, Lou Adler e lo stesso Sam Cooke, accreditati sotto lo pseudonimo di Barbara Campbell. Si tratta di una delle 40 hit incise dal cantante tra il 1957 e il 1964.\nIl singolo, pubblicato su etichetta Keen Records, raggiunse il secondo posto della US Black Singles.\nNumerosi artisti hanno in seguito inciso una cover del brano. Tra questi, figurano Otis Redding, Bryan Ferry, Gloria Gaynor, Art Garfunkel, Herb Alpert, Michael Bolton e Rod Stewart.\nDescrizione.\nIl brano fu in gran parte scritto da Herb Alpert e Lou Adler. A Cooke si deve invece la parte finale, aggiunta successivamente.\nI tre adottarono lo pseudonimo Barbara Campbell, che era il nome della ragazza di cui Cooke era innamorato all'epoca delle scuole superiori.\nSi racconta - secondo quanto riportato dalla rivista \"Rolling Stone\" - che prima dell'uscita del disco, Cooke amasse canticchiare il brano alle donne che incontrava, raccontando di aver scritto il brano proprio per loro.\nIl brano fu quindi registrato il 2 marzo 1959, poco prima che Cooke lasciasse la Keen Records.\nIl brano usc\u00ec comunque sotto quest'etichetta nell'aprile 1960, nonostante all'epoca Cooke fosse gi\u00e0 stato messo sotto contratto dalla RCA Victor.\nTesto e musica.\nIl testo si presenta come una sorta di dichiarazione d'amore: il protagonista dice infatti alla ragazza di cui \u00e8 innamorato di non saper poco o nulla di tante materie, quali storia, biologia, geografia, algebra, trigonometria, ecc., ma di sapere una sola cosa, e cio\u00e8 che l'ama. E le dice che sarebbe un mondo meraviglioso (\"wonderful world\") se anche lei lo amasse.\nNella strumentazione del brano compare il suono di una chitarra acustica.\nCover.\nUna cover del brano \u00e8 stata incisa dai seguenti cantanti e/o gruppi (in ordine alfabetico):"}
{"id": "5291477", "revid": "767487", "url": "https://it.wikipedia.org/wiki?curid=5291477", "title": "Echosmith", "text": "Gli Echosmith sono un gruppo musicale statunitense, formato nel 2009 da quattro fratelli provenienti da Chino, California.\nIl gruppo \u00e8 cresciuto in una famiglia di musicisti, suonando svariati strumenti durante la loro infanzia. La band \u00e8 stata influenzata da numerosi artisti rock, tra cui Coldplay, U2,The Smiths e The Killers.\nHanno raggiunto il successo con il singolo \"Cool Kids\" nel 2013, che ha venduto circa 2 milioni di copie nei soli Stati Uniti e 2,3 milioni di copie in tutto il mondo.\nL'unica ragazza del gruppo, Sydney, \u00e8 la voce principale della band, contribuendo spesso anche con il tamburello e la tastiera, mentre Noah suona il basso e fa il corista. Il fratello minore degli Echosmith, Graham, suona la batteria. Il fratello maggiore, Jamie, suonava la chitarra ed era la voce secondaria fino al 2016, anno in cui ha lasciato il gruppo."}
{"id": "5291481", "revid": "122174123", "url": "https://it.wikipedia.org/wiki?curid=5291481", "title": "Maris", "text": "Maris era una divinit\u00e0 maschile del Pantheon etrusco.\nIl nome Maris appare tre volte nelle regioni interne del Fegato di Piacenza e nel Disco di Magliano. \nDalle fonti epigrafiche ed iconografiche, soprattutto trovate su specchi, la divinit\u00e0 appare sempre come un ragazzo giovane dai molteplici aspetti: protettore di dei olimpici e connesso con la morte e la risurrezione; in aggiunta, nel Fegato di Piacenza, appare in relazione a figure divine e mitologiche dell'ambito marziale.\nSebbene Adriano Maggiani supponga che Maris sia l'equivalente del latino Marte, \u00e8 pur vero che Maris non viene identificato sempre come una divinit\u00e0 della guerra, ruolo che spetta a Laran.\nLa figura di Maris appare spesso in connessione con altre divinit\u00e0: come un fanciullo sorretto da Menrva o sul ginocchio di Turan, in connessione con Hercle o Tinia. Questa associazione di Maris con altre figure divine ha fatto nascere l'ipotesi che si possa trattare di una sorta di genio o spirito vitale, parte della personalit\u00e0 di un dio maggiore, piuttosto che divinit\u00e0 a s\u00e9 stante. Questa ipotesi viene rafforzata nell'unica attestazione epigrafica votiva pervenuta: harth(ans) sians, \"genio\"."}
{"id": "5291497", "revid": "88740", "url": "https://it.wikipedia.org/wiki?curid=5291497", "title": "L'uomo di Marte", "text": "L'uomo di Marte (\"The Martian\") \u00e8 un romanzo di fantascienza, il primo pubblicato dall'autore statunitense Andy Weir; inizialmente autopubblicato come ebook nel 2011 e quindi in edizione cartacea nel 2014, \u00e8 stato tradotto in italiano nello stesso anno.\nDal romanzo nel 2015 \u00e8 stato tratto il film \"Sopravvissuto - The Martian\" (\"The Martian\") diretto da Ridley Scott con Matt Damon nel ruolo del protagonista.\nSuccessivamente al film, l'edizione italiana del romanzo \u00e8 stata rititolata \"Sopravvissuto - The Martian\".\nTrama.\nL'astronauta NASA Mark Watney, ingegnere meccanico e botanico della missione Ares 3, la terza missione a portare l'uomo su Marte, viene abbandonato per errore sulla superficie del pianeta rosso dagli altri membri dell'equipaggio. La base della missione, situata nella Acidalia Planitia, viene infatti colpita da una violenta tempesta di sabbia i cui venti superano i limiti di velocit\u00e0 tollerabili dal \"Mars Ascending Vehicle\" (MAV), il veicolo destinato a riportare in orbita marziana l'equipaggio, che rischierebbe pertanto di rovesciarsi. Durante l'evacuazione, il riflettore dell'antenna principale della base, denominata \"Martian habitat\" (Hab), viene strappato dal suo alloggiamento dalla forza del vento e si schianta sulle antenne minori; una di queste trafigge Watney, bucando cos\u00ec anche la tuta e danneggiandone i sistemi di monitoraggio dei parametri vitali. Watney viene trascinato via dal vento e gli altri cinque membri della missione lo credono morto. Per non rischiare a loro volta la vita, decidono dopo una vana ricerca del corpo di abbandonare Marte.\nMark Watney \u00e8 svenuto e viene risvegliato dall'allarme di decompressione della sua tuta; l'uomo \u00e8 incredibilmente sopravvissuto poich\u00e9 il sangue della ferita, coagulando rapidamente nella rarefatta atmosfera marziana, ha sigillato parzialmente il foro. L'astronauta ora pu\u00f2 contare solo sulle proprie forze per sopravvivere, visto che il sistema di telecomunicazioni della base \u00e8 stato messo fuori uso dalla violenta tempesta; ad eccezione di questa avaria la base \u00e8 comunque pienamente funzionante. L'uomo inizia a tenere un diario nella speranza che qualcuno possa un giorno leggere la cronaca di quelli che lui \u00e8 convinto siano i suoi ultimi giorni di vita.\nWatney spera di poter sopravvivere per i quattro anni che lo separano dalla prossima spedizione umana su Marte, Ares 4, ma si rende immediatamente conto che le scorte di cibo sono troppo scarse, visto che la base era destinata a ospitare un equipaggio di sei persone per soli due mesi. Si ritrover\u00e0 cos\u00ec a dover razionare il cibo, nonch\u00e9 a improvvisare colture di patate all'interno dell'Hab stesso. Utilizzando del suolo terrestre, che era stato trasportato in loco per scopi di ricerca, mescolato ad acqua, feci e suolo marziano, riesce a ottenere un primo raccolto. Per produrre l'acqua necessaria per l'irrigazione, intuisce di poter bruciare l'idrazina in eccesso estratta dal veicolo di discesa (MDV, \"Mars Descent Vehicle\"). Non senza aver dovuto risolvere numerosi problemi e scampato a disastrosi incidenti, l'astronauta riesce a procurarsi cibo e acqua per la sua sopravvivenza a lungo termine.\nUn mese dopo l'aborto della missione Ares 3, la NASA scopre che Watney \u00e8 ancora vivo grazie alle immagini orbitali della base, che evidenziano segni della sua attivit\u00e0. Watney ha infatti ampliato il terreno coltivabile in due tende gonfiabili di fortuna, pensate per emergenze della missione originale. Ha inoltre spostato i due rover della base, andando alla ricerca dell'antenna parabolica strappata via dal vento, senza per\u00f2 trovarla. La NASA diffonde la notizia ma decide di tenere all'oscuro l'equipaggio della Ares 3 a bordo dell'astronave Hermes di ritorno verso la Terra, per non distrarli dai loro delicati compiti e per non affliggere la loro coscienza con il dubbio di aver abbandonato su Marte il compagno.\nWatney pianifica di viaggiare 3200 chilometri da Acidalia Planitia fino al cratere Schiaparelli, sito di atterraggio della missione Ares 4, dove \u00e8 gi\u00e0 presente un MAV e dove riuscir\u00e0 sicuramente a comunicare con la Terra. Per fare ci\u00f2, inizia a modificare uno dei due rover a sua disposizione, aggiungendo la batteria rimossa dall'altro rover e dei pannelli solari smontati dall'Hab. Recupera peraltro il generatore termoelettrico a radioisotopi (RTG) del MAV che era stato in precedenza seppellito per sicurezza lontano dalla base da altri membri dell'equipaggio. L'RTG consentir\u00e0 di riscaldare l'abitacolo del rover sfruttando la temperatura prodotta dal processo di decadimento degli isotopi radioattivi, risparmiando energia elettrica da utilizzare per alimentare il motore. Per testare adeguatamente il veicolo e provare che \u00e8 in grado di fornire sostegno vitale per un periodo prolungato, viaggia fino alla Ares Vallis, dove recupera il lander della missione Mars Pathfinder e il rover Sojourner. Durante il viaggio, che dura 22 Sol, l'astronauta si orienta riconoscendo i crateri sul suolo marziano e studiando il moto di Fobos. Il viaggio comporta per Watney difficolt\u00e0 soprattutto psicologiche: \u00e8 infatti costretto nel poco spazio abitabile accanto ai propri liquami, combattendo la noia e dovendo continuamente fermarsi per ricaricare le batterie del rover dispiegando tutti i pannelli solari sul terreno.\nWatney riesce a portare entrambe le sonde in Acidalia Planitia e, grazie alle sue abilit\u00e0 di ingegnere, riattiva il lander collegandolo alla linea di potenza dell'Hab. Riesce quindi ad inviare a Terra dei messaggi scritti a mano tramite la fotocamera del lander. Grazie ad un ingegnoso sistema alfabetico basato sul codice ASCII, l'astronauta riesce a ricevere brevi messaggi dalla NASA, la quale gli fornir\u00e0 istruzioni per modificare il rover e comunicare pi\u00f9 agevolmente. La NASA gli chiede inoltre di posare per una foto la quale verr\u00e0 poi mostrata al mondo, il cui interesse per lo status dell'astronauta \u00e8 in continua crescita. Watney posa a pollice alzato imitando Fonzie, dato che come unico svago ha una collezione di serie TV degli anni '70 trovati tra gli effetti personali della comandante. I positivi sviluppi aiutano Mitch Henderson, direttore di volo della missione Ares 3, a convincere la NASA ad informare il resto dell'equipaggio della Ares 3 sulle reali condizioni di Mark Watney. L'equipaggio \u00e8 entusiasta della notizia, eccetto la comandante Melissa Lewis, la quale \u00e8 afflitta dalla consapevolezza di aver abbandonato un membro dell'equipaggio sotto la sua responsabilit\u00e0 a un tragico destino.\nPer mantenere Watney al sicuro nell'Hab ed evitare la rischiosa traversata fino al cratere Schiaparelli, la NASA progetta delle modifiche all'MDV della missione Ares 4, programmando di prelevarlo e poi spostarlo assieme all'equipaggio della missione. Sfortunatamente una rottura della struttura gonfiabile dell'Hab, dovuta ai continui cicli di pressurizzazione/depressurizzazione della camera di compensazione, quasi uccide Watney, il quale era infatti costretto a continue Attivit\u00e0 extraveicolari (EVA) per utilizzare l'improvvisato sistema di comunicazioni. La camera di pressurizzazione viene violentemente \"sparata\" lontano dall'Hab con Watney all'interno: durante l'esplosione il casco di Watney si infrange, e l'astronauta \u00e8 costretto a sigillarlo tagliando una porzione di tessuto dalla manica della sua tuta e utilizzandolo come \"toppa\", mentre la camera perde rapidamente pressione. Di nuovo, Watney sopravvive e riesce a riparare l'Hab, rimettendolo sotto pressione.\nL'esposizione al vuoto dell'attrezzatura non ha fortunatamente causato danni ingenti ma ha causato l'evaporazione di parte della scorta d'acqua e la morte del secondo raccolto di patate che Watney aveva seminato. La sopravvivenza dell'uomo \u00e8 nuovamente a rischio in quanto le scorte di patate accumulate fino ad allora non saranno sufficienti a mantenerlo in vita fino all'arrivo della missione Ares 4. La NASA prepara con la massima urgenza una missione automatica per inviargli delle provviste \"sottraendo\" un lanciatore ad un'altra missione scientifica in partenza. Gli scarsi controlli dovuti alla fretta di progettare e assemblare una sonda in appena due mesi, causano il fallimento del lancio e la perdita della capsula di soccorso. Un accordo con l'agenzia spaziale cinese procura alla NASA un altro lanciatore per ritentare, ma lo scarsissimo tempo a disposizione costringe il Jet Propulsion Laboratory (JPL) a dover progettare una capsula senza capacit\u00e0 di atterraggio morbido, ad alto rischio di fallimento e che comunque sarebbe arrivata su Marte ben dopo l'esaurimento delle provviste a disposizione di Watney.\nUna soluzione alternativa per il salvataggio dell'uomo di Marte viene da un astrodinamico, Rich Purnell, il quale studia una traiettoria con assist gravitazionale con la Terra che porterebbe la stessa Hermes, la nave dell'equipaggio della Ares 3, nuovamente su Marte, per tentare il salvataggio di Watney. Le limitate riserve di carburante non consentirebbero per\u00f2 per un ingresso in orbita marziana e il progetto prevede che Watney si rechi comunque al cratere Schiaparelli, per prendere comando del MAV della Ares 4 ed effettuare un rendezvous orbitale con la Hermes. Il nuovo piano prevede l'invio di provviste sufficienti per mantenere in vita l'equipaggio della Hermes per un cos\u00ec lungo periodo mediante il lancio del booster cinese. Dovendo scegliere tra le due opzioni, per non mettere a repentaglio la vita di sei astronauti invece di uno, la NASA sceglie di utilizzare il lanciatore cinese per inviare le provviste a Watney e di far continuare il viaggio della missione Ares 3 verso la Terra. Mitch \u00e8 per\u00f2 scettico sulla possibilit\u00e0 di salvare Watney in questo modo, e invia sotto forma di file camuffato i dati della traiettoria all'equipaggio della Ares 3, affidando la decisione al comandante Lewis. Tutti i membri concordano nell'ammutinarsi agli ordini e tentare la manovra per salvare Watney loro stessi. Cos\u00ec facendo, forzano la NASA a inviare loro le provviste con il booster cinese.\nWatney, appresi gli sviluppi, riprende le modifiche del rover in vista del trasferimento al cratere Schiaparelli, sotto la guida degli ingegneri a Terra: \u00e8 infatti necessario un equipaggiamento pi\u00f9 sofisticato rispetto a quello utilizzato per la prima escursione in Ares Vallis. Per equipaggiare i sistemi di supporto vitale cannibalizzati dallo Hab, decide di utilizzare entrambi i rover, impiegando il secondo come rimorchio. Memore inoltre delle difficolt\u00e0 psicologiche affrontate in precedenza, decide anche di arrangiare una piccola \"camera da letto\", ricavata da una delle due tende gonfiabili, e di smaltire i liquami (urine e feci) lungo il percorso, portando con s\u00e9 l'intera scorta di 650 litri d'acqua in suo possesso. Durante le modifiche, causa inavvertitamente una scarica statica la quale brucia l'elettronica di Pathfinder. L'astronauta \u00e8 nuovamente incapace di ricevere supporto da Terra ma sicuro di essere osservato dai satelliti, compone dei messaggi con le pietre marziane utilizzando il codice Morse.\nMentre Watney sta ultimando le preparazioni, la NASA scopre che una tempesta di sabbia a bassa velocit\u00e0 si svilupper\u00e0 lungo il percorso da Acidalia Planitia al cratere Schiaparelli. La tempesta non causer\u00e0 danni ai rover, ma penalizzer\u00e0 pesantemente le prestazioni dei pannelli solari che Watney impiegher\u00e0 per ricaricare le batterie. Impossibilitato a comunicare con Watney, il controllo missione non pu\u00f2 far altro che sperare che l'uomo si accorga in tempo del pericolo a cui va incontro e riesca a modificare tempestivamente il tragitto.\nWatney, ormai esperto nella navigazione e munito di un veicolo abbastanza confortevole, procede speditamente attraverso la Mawrth Vallis. Una volta giunto in Arabia Terra comincia a notare una perdita di prestazioni nel sistema di potenza del suo veicolo, ma, ignaro di essere entrato nella tempesta di sabbia che semplicemente solleva la polvere marziana nell'atmosfera, associa la perdita di energia all'invecchiamento dei dispositivi. Fortunatamente, un errore di navigazione lo costringe ad un'attivit\u00e0 extraveicolare, durante la quale si accorge della diminuita visibilit\u00e0 e quindi della tempesta di sabbia in atto. Watney, non conoscendo la direzione la dimensione della tempesta, improvvisa un sistema per prevederne gli sviluppi misurando in pi\u00f9 punti l'intensit\u00e0 della radiazione solare. In questo modo intuisce il percorso migliore per aggirare l'ostacolo.\nL'astronauta arriva cos\u00ec all'imbocco del cratere Schiaparelli, ma il rover si ribalta a causa di una buca coperta da sabbia soffice. Ancora una volta Watney sopravvive, grazie a strumentazione di ricambio di cui si era munito prima di partire appronta una leva con la quale raddrizza il convoglio. Con grande gioia Watney giunge al sito di Ares 4 dove pu\u00f2 utilizzare il sistema di radio per comunicare nuovamente con la NASA, che lo informa subito di dover effettuare pesanti modifiche al MAV nuovo. La Hermes, infatti, non entrer\u00e0 in orbita marziana, ma effettuer\u00e0 solo un flyby di Marte. Il MAV dovr\u00e0 quindi raggiungere esso stesso la velocit\u00e0 di fuga di Marte, essendo per\u00f2 progettato per ascendere semplicemente all'orbita bassa marziana.\nLe modifiche effettuate da Watney al MAV sono massicce: il JPL ordina di rimuovere tutti i sistemi ridondanti di backup, i sedili originariamente previsti per i cinque astronauti della Ares 4 e il pannello dei comandi: la capsula verr\u00e0 guidata remotamente dal pilota della Ares 3 Martinez, non essendo Watney qualificato per pilotare. Watney rimuove inoltre il muso del velivolo, lasciando un buco che viene coperto con residui di copertura dell'Hab.\nSulla Hermes intanto l'equipaggio si prepara al recupero di Watney. Il lancio viene seguito sulla Terra in mondovisione ma l'alleggerimento del veicolo causa una maggiore accelerazione rispetto a quella di progetto (12g) e Watney perde i sensi. Martinez fa del suo meglio per pilotare il velivolo, ma la copertura del foro sul muso del MAV si strappa e causa un attrito aerodinamico maggiore del previsto; il veicolo entra cos\u00ec in un'orbita pi\u00f9 bassa di quanto calcolato e sarebbe quindi destinato a mancare il rendezvous orbitale. L'equipaggio della Hermes ha pochissimo tempo per trovare una soluzione: la comandante Lewis decide di sacrificare il 75% del combustibile per il controllo dell'assetto dell'Hermes per abbassarne l'orbita, nonch\u00e9 di scardinare una delle due paratie della camera di decompressione dell'Hermes per ottenere una spinta propulsiva dall'aria espulsa. Viene realizzata una rudimentale bomba dal chimico Vogel, che utilizza dello zucchero fatto bruciare in ossigeno puro e fatta detonare contro la paratia. La manovra riesce, e l'addetto alle attivit\u00e0 extraveicolari Beck si avvicina al MAV spinto da una MMU (\"Manned Maneuvering Unit\") e di un cavo, controllato da Vogel. Beck recupera Watney, il quale esprime la sua gioia, ma ha due costole rotte per via della elevata accelerazione subita durante il lancio e la sua prolungata permanenza nella bassa gravit\u00e0 marziana. Il romanzo si conclude con Watney che a bordo della Hermes registra un video log finale nel quale esprime la sua gioia per essere stato salvato e riflette circa l'umano istinto nell'aiutare coloro che sono in difficolt\u00e0.\nOpere derivate.\nNel 2015 il regista Ridley Scott ha trasposto il romanzo di Andy Weir nel film \"Sopravvissuto - The Martian\" (\"The Martian\") con l'attore Matt Damon nel ruolo di Mark Watney."}
{"id": "5291498", "revid": "3732", "url": "https://it.wikipedia.org/wiki?curid=5291498", "title": "Babai il Grande", "text": "Babai il Grande, da non confondere con Mar Babai I, fu uno dei primi Padri della Chiesa d'Oriente, Rivitalizz\u00f2 il movimento monastico, e formul\u00f2 la propria cristologia in modo sistematico. Pur non essendo eletto patriarca, dal 611 al 628 resse la Chiesa persiana, alla quale lasci\u00f2 una tradizione di forte disciplina e di profonda ortodossia religiosa. \u00c8 tuttora venerato dalla Chiesa assira d'Oriente.\nBiografia.\nNacque in una famiglia di modesta estrazione, nel villaggio di Beth 'Ainatha (Beth Zabdai), sulla sponda occidentale del fiume Tigri, non lontano da Nisibis.\nLa sua formazione si svolse su testi scritti in lingua pahlavi, la lingua persiana del tempo. Continu\u00f2 nella Scuola cristiana di Nisibi, sotto la direzione di Abramo di Bet Rabban. Abbracci\u00f2 la vita monastica. Intorno al 571, quando l'origenista Henana di Adiabene divent\u00f2 il nuovo direttore, l'insegnante di Babai, ovvero Abramo di Kashkar, fond\u00f2 un nuovo monastero sul Monte Izla nelle colline sopra Nisibis. Per un periodo Babai ebbe il ruolo di \"malp\u0101n\u0101\", insegnante, nello \"Xenodocheion\" (studentato per stranieri e ricovero per i viandanti) di Nisibis, dopodich\u00e9 si trasfer\u00ec al monastero del suo insegnante. Quando questi mor\u00ec, nel 588, Babai fond\u00f2 un nuovo monastero e una nuova scuola nel suo paese nativo. Nel 604 Babai fu nominato abate del monastero del Monte Izla.\nAbramo di Kashkar diede inizio ad un movimento di riforma monastica, che fu proseguito da Babai e da altri discepoli. A quel tempo la Chiesa d'Oriente consentiva ai monaci e alle monache di sposarsi. Quando Babai ritorn\u00f2 al Monte Izla, nel 604, espulse i monaci che vivevano con le donne nei dintorni del monastero, ed impose una rigida disciplina, attribuendo alla vita di preghiera e di solitudine un valore superiore alla vita di coppia. Il risultato fu un esodo di massa, e non soltanto dei monaci sposati. \nMa la Chiesa d'Oriente fu dalla parte di Babai. Nel 604 il catholicos Mar Sabrisho I mor\u00ec e si dovette decidere chi sarebbe stato il suo successore. La scelta cadde su due candidati di nome Gregorio: il vescovo Gregorio di Nisibis e il filosofo Gregorio di Seleucia. Lo sci\u00e0 Cosroe II, il re sassanide, disse soltanto che il suo candidato preferito fosse Gregorio, forse intendendo il vescovo. Ma Shirin, l'influente moglie del re, non apprezz\u00f2 Gregorio di Nisibis e prefer\u00ec Gregorio di Seleucia, che un tempo era stato il suo amministratore. Il Sinodo (Consiglio) rifiut\u00f2 l'iniziale candidato del re, approfittando dell'ambiguit\u00e0 del nome, e scelsero Gregorio di Seleucia, che divenne Mar Gregorio I. Il re non ne fu soddisfatto. Sostenne con riluttanza il candidato eletto, dopo avergli imposto una forte multa, e disse: \"Patriarca \u00e8 e Patriarca sar\u00e0. Ma non permetter\u00f2 pi\u00f9 un'altra elezione\".\nQuando il catholicos Gregorio mor\u00ec alcuni anni dopo, nel 608, i vescovi rivolsero al re la consueta richiesta di poter eleggere il nuovo catholicos; ma il re non aveva dimenticato i problemi legati alla precedente elezione e si rifiut\u00f2. Il medico regale, Gabriele di Sinjar, un convinto monofisita, gli consigli\u00f2 di nominare catholicos Henana di Adiabene, oppure uno dei suoi studenti; e lui stesso approfitt\u00f2 della propria influenza presso il re per impedire nuove elezioni.\nDal 610 al 628 si combatterono le ultime e pi\u00f9 devastanti battaglie tra l'Impero bizantino e l'Impero persiano. Dapprima la Persia conquist\u00f2 alcune parti del territorio bizantino, popolate per la maggior parte da cristiani (sia monofisiti che calcedoniani). Per acquistare il favore popolare nelle province appena conquistate, re Cosroe II non volle pi\u00f9 favorire i nestoriani. Durante il vittorioso contrattacco bizantino (622-628), alcuni calcedoniani ma soprattutto i monofisiti si trasferirono in Persia e la Chiesa d'Oriente (nestoriana) perse molti centri abitati. Il re aveva interesse a non consentire l'elezione del nuovo Catholicos, per evitare che la carica andasse a prelati che potessero consacrare nuovi vescovi e metropoliti di credo monofisita o, ancora peggio, calcedonese. \nNei decenni in cui la cattedra del Catholicos rimase vuota, alla Chiesa nestoriana manc\u00f2 una sorta di autorit\u00e0. Siccome il re rimaneva fermo nella sua linea di condotta, la Chiesa decise di svincolarsi dai divieti del re. Furono scelti due \"vekils\" (reggenti) come soluzione per colmare il vuoto: l'arcidiacono Mar Aba Qozma per il nord; e per il sud Babai il Grande, che a quel tempo era ancora abate sul Monte Izla. Egli fu nominato ispettore generale o \"visitatore dei monasteri\" delle tre province settentrionali di Nisibis, Beth Garmai e Adiabene.\nPerci\u00f2 Babai, anche se non era vescovo, oper\u00f2 in qualit\u00e0 di patriarca per tutte le questioni ecclesiastiche, nonostante non potesse ordinare o consacrare nuovi sacerdoti. In particolare questa nuova posizione gli permise di sorvegliare l'ortodossia dei monasteri e dei monaci della Mesopotamia settentrionale, e di consolidarne la disciplina, pur scontrandosi talvolta con occasionali resistenze.\nBabai il grande e Mar Aba Qozma amministrarono la Chiesa nestoriana per 17 anni. In quel periodo furono fatti nuovi tentativi per chiedere al re di cambiare parere affinch\u00e9 autorizzasse un'elezione; ma le solite persone influenti presso la corte, prima fra tutte Gabriele di Sinjar, e Shirin, moglie del re e sotto l'influenza di Gabriele, bloccarono le richieste. Gabriele cercava di manovrare gli affari di governo in modo che le decisioni del catholic\u00f2s fossero nelle sue mani (monofisite), il che sarebbe stato del tutto inaccettabile per i vescovi.\nQuesta situazione dur\u00f2 fino alla morte di Cosroe II, avvenuta nel 628. Dopo di ci\u00f2 Babai fu immediatamente eletto catholic\u00f2s (anche se non all'unanimit\u00e0); egli modestamente rifiut\u00f2. Poco tempo dopo mor\u00ec nella sua cella del monastero del Monte Izla, all'et\u00e0 di 75 o 77 anni."}
{"id": "5291506", "revid": "767487", "url": "https://it.wikipedia.org/wiki?curid=5291506", "title": "Antonio Nuvoli", "text": "Antonio Nuvoli esord\u00ec verso la fine degli anni trenta ad Ardara dove cant\u00f2 con Mario Scanu, con alla chitarra Nicolino Cabitza, quindi a Perfugas con Antonio Desole con la chitarra di Adolfo Merella. \nRegistr\u00f2 su disco un Cantu in re ed il suo \"Su muttu \u2018e sos puzones\"."}
{"id": "5291511", "revid": "339392", "url": "https://it.wikipedia.org/wiki?curid=5291511", "title": "Personaggi di Breaking Bad", "text": ""}
{"id": "5291515", "revid": "729019", "url": "https://it.wikipedia.org/wiki?curid=5291515", "title": "Luigi Agliardi", "text": "Biografia.\nNacque a Mantova il 5 giugno 1858, figlio di Luigi ed Elisa Bertoli. Nell'ottobre del 1874 inizi\u00f2 a frequentare il Scuola militare \"Teuli\u00e9\" di Milano, passando poi alla Regia Accademia di Fanteria e Cavalleria di Modena, da cui usc\u00ec con il grado di sottotenente assegnato all'arma di fanteria, entrando in servizio permanente effettivo (s.p.e.) il 10 ottobre 1877. Prest\u00f2 servizio in vari reggimenti di bersaglieri e nel 1895-1896 prese parte, con il grado di capitano, alla campagna dell'Africa Orientale.\nPromosso al grado di maggiore nel 1898, due anni dopo ripart\u00ec per la Cina il 1\u00ba luglio del 1900 al comando del 1\u00ba Battaglione prestando servizio sotto gli ordini del colonnello Vincenzo Garioni durante le operazioni militari condotte contro la rivolta dei Boxers.\nA partire dal 1902 incominci\u00f2 il rimpatrio del contingente italiano, che termin\u00f2 solamente il 25 aprile del 1905. Promosso al grado di colonnello nel 1909, assunse il comando del 29\u00ba Reggimento fanteria \"Pisa\", passando successivamente a quello del 3\u00ba bersaglieri (1910) e poi dell'11\u00ba Reggimento bersaglieri (dal 1911 al 1913).\nAlla testa dell'11\u00ba Reggimento prese parte alla guerra italo-turca, combattendo in Tripolitania e in Cirenaica. Al termine delle campagne militari di Abissinia e Libia risultava insignito del titolo di Ufficiale dell'Ordine Militare di Savoia, e decorato di una Medaglia d'argento e una Medaglia di bronzo al valor militare. Nel 1914 fu promosso al rango di maggior generale, assumendo il comando della Brigata di fanteria \"Casale\".\nL'incidente di Savio.\nL'11 giugno dello stesso anno la sua carriera militare sub\u00ec un duro colpo quando venne fatto prigioniero nella zona del fiume Savio, da dimostranti armati che lo tennero sotto sequestro per un certo periodo di tempo. In quel momento egli comandava la Brigata di fanteria \"Forl\u00ec\", ed era partito verso la zona di Cesenatico a bordo di una carrozza a cavallo onde ispezionare la costa in vista di un possibile sbarco degli austro-ungarici in caso guerra. Fermati dai rivoltosi, e non potendo difendersi armati solo con le sciabole d'ordinanza, Agliardi e i suoi ufficiali furono condotti presso la trattoria Torsani. Quando gli ufficiali consegnarono le proprie sciabole al fine di evitare uno scontro armato, la tensione si spense, ma poco dopo arriv\u00f2 un plotone di cavalleria proveniente da Ravenna, che intim\u00f2 ai dimostranti di liberare senza indugio i prigionieri. Decisi a resistere disperatamente, gli scioperanti furono convinti a desistere dallo scontro grazie alla sua mediazione con il comandante del plotone di cavalleria. Egli ottenne lo scioglimento del posto di blocco e il ritiro della cavalleria in cambio della liberazione di tutti i militari sequestrati. L'episodio gli cost\u00f2 praticamente la carriera, perch\u00e9 fu messo in disponibilit\u00e0, e collocato a riposo per anzianit\u00e0 di servizio in fretta e furia, venendo iscritto nella riserva con decorrenza dal 16 luglio.\nLa prima guerra mondiale.\nCon l'entrata in guerra del Regno d'Italia, il 24 maggio 1915, fu richiamato in servizio attivo. Sul fronte italiano, a partire dal 25 maggio comand\u00f2 la Brigata di fanteria \"La Spezia\", operante in seno alla 32\u00aa Divisione. Al comando della brigata prese parte alle azioni sul Monte Kuk (27 giugno), Monte Sabotino (23-24 luglio) e contro le posizioni di Globna (1-2 novembre). Il 9 dicembre lasci\u00f2 il comando dell'unit\u00e0, sostituito dal generale Giovanni Cattaneo. L'11 dicembre assunse il comando della Brigata di fanteria \"Novara\", mantenendolo fino al 14 gennaio del 1916, partecipando alla difesa del Lenzuolo Bianco (Oslavia). A causa della perdita di questa posizione, successivamente riconquistata tra i giorni 15 e 17, per essere definitivamente perduta il giorno 24, fu destituito su ordine del generale Luigi Cadorna. Successivamente prese parte alla conquista di Gorizia, mettendo piede sulla riva destra del fiume Isonzo l'8 agosto 1916. Tra il 1917 e il 1918 comand\u00f2 la XXVII Brigata di marcia, e per la difesa della testa di ponte di Codroipo durante la rotta di Caporetto fu insignito di una seconda Medaglia d'argento al valor militare. Nell'ottobre del 1918, assunse il comando dell'XI Brigata bersaglieri, che mantenne fino al termine delle ostilit\u00e0.\nDopo la fine della guerra, nel dicembre del 1918 fu ricollocato in congedo. Fu elevato al rango di generale di divisione della riserva nell'ottobre del 1921. Si spense a Cologno al Serio il 14 febbraio 1931.\nEra insignito delle onorificenze di Commendatore dell'Ordine della Corona d'Italia e di Cavaliere dell'Ordine dei Santi Maurizio e Lazzaro e decorato della Medaglia Mauriziana al merito per i 10 lustri di carriera militare. Alla sua memoria il comune di Savio ha dedicato una via nel 2007."}
{"id": "5291521", "revid": "297745", "url": "https://it.wikipedia.org/wiki?curid=5291521", "title": "Angelo Partecipazio", "text": ""}
{"id": "5291524", "revid": "410660", "url": "https://it.wikipedia.org/wiki?curid=5291524", "title": "Je suis Charlie", "text": ""}
{"id": "5291525", "revid": "102839", "url": "https://it.wikipedia.org/wiki?curid=5291525", "title": "Rivista Studio", "text": "Rivista Studio nasce nel 2011, fondata da Alessandro De Felice e Federico Sarica, e si occupa di attualit\u00e0 e cultura. Viene pubblicata in diversi formati: in edicola, come rivista trimestrale, su iPad, con un'edizione digitale bimestrale, e sul sito internet con aggiornamenti quotidiani. Dal 2014 la rivista viene distribuita anche a livello internazionale con alcuni articoli in lingua inglese. Sempre dal 2014 si affianca a Rivista Studio la rivista a tema calcistico Undici. Dal 2015 entra a far parte del gruppo editoriale la News 3.0 di Matteo Arpe.\nFederico Sarica lascia la direzione della rivista dopo dieci anni nel 2021, per passare alla direzione di GQ Italia.\nCollaborano con Studio diversi giornalisti e scrittori, fra i quali: Gianni Riotta, Mariarosa Mancuso, Claudio Cerasa, Giuliano da Empoli, Michele Masneri, Paola Peduzzi, Filippo Sensi, Francesco Pacifico, Giuseppe De Bellis, Cristiano De Majo, Federico Bernocchi, Michele Boroni, Tim Small, e altri."}
{"id": "5291526", "revid": "597500", "url": "https://it.wikipedia.org/wiki?curid=5291526", "title": "Archivio Lazzarini", "text": "L'Archivio Lazzarini \u00e8 conservato nelle strutture dell'Istituto Veneto di Scienze, Lettere ed Arti, presso palazzo Loredan a Venezia.\nStoria archivistica.\nNel 2005 Lino Lizzarini, figlio di Vittorio Lazzarini, lascia in eredit\u00e0 le carte e la biblioteca appartenuta al padre, all'Istituto Veneto di Scienze, Lettere ed Arti.\nI documenti.\nLa \"biblioteca\" non ancora inventariata, comprende circa 500 volumi di storia veneziana e veneta datati fine ottocento o primi del novecento. Sono presenti anche pochi volumi di un periodo precedente. La biblioteca contiene inoltre una serie di opuscoli, alcuni dei quali autografati e con dediche.\nL\"'archivio\", anche questo non inventariato, \u00e8 formato da un paio di faldoni contenenti per lo pi\u00f9 corrispondenza. Il fondo pu\u00f2 essere diviso in due aree tematiche, una riguardante la corrispondenza con personaggi di spicco della societ\u00e0 veneziana e un'altra inerente a corrispondenza con personalit\u00e0 meno note.\nNel lascito sono anche presenti due diplomi universitari e una modesta raccolta di medaglie."}
{"id": "5291529", "revid": "125378661", "url": "https://it.wikipedia.org/wiki?curid=5291529", "title": "Opel Corsa D", "text": "La Opel Corsa D \u00e8 la quarta generazione dell'omonima vettura, un'utilitaria del segmento B prodotta da Opel dal 2006 al 2014. Cos\u00ec come per la Opel Corsa C che va a sostituire, la sigla \"D\" non fa parte della denominazione ufficiale, ma serve a indicare e contraddistinguere appunto la quarta generazione di questo modello dalle altre.\nStoria e profilo.\nDebutto.\nIl 13 febbraio 2005 fu una data storica per la Opel: quel giorno fu infatti sancito il divorzio tra la General Motors, detentrice del marchio di R\u00fcsselsheim e il gruppo Fiat. L'ultimo progetto in comune rimasto ancora in fase di sviluppo fu quello relativo all'erede della Fiat Punto da una parte e della nuova generazione della \"Opel Corsa\" dall'altra. Dal momento che si era ormai in una fase avanzata della progettazione, si decise in fase di separazione tra le parti, di proseguire per non vanificare gli ingenti investimenti fino a quel momento sostenuti. Nel corso del 2005, fu quindi lanciata la Fiat Grande Punto, destinata a sostituire il modello introdotto nel 1999 e aggiornato nel 2003. Per quanto riguarda la quarta generazione della \"Corsa\", invece, sulle prime venne stabilito che il lancio si sarebbe avuto nel marzo del 2006 al Salone di Ginevra, ma in seguito fu deciso di posticipare il debutto del nuovo modello al 18 luglio in occasione del Salone di Londra.\nDesign esterno e interno.\nLa quarta generazione della \"Corsa\" era caratterizzata innanzitutto da un corpo vettura dagli ingombri sensibilmente aumentati rispetto al modello che l'ha preceduta. Tale cambiamento seguiva di pari passo quello delle principali concorrenti di quel periodo, ossia la Peugeot 207, la Renault Clio III e anche la stessa \"Fiat Grande Punto\". Ma anche il fatto di condividere con quest'ultima la struttura di base e la meccanica ha portato ad adeguarsi giocoforza ai nuovi ingombri dell'italiana, una tendenza a cui in seguito avrebbero aderito altri modelli di segmento B, come per esempio la SEAT Ibiza. A differenza di tutti questi modelli, la \"Corsa D\" \u00e8 stata per\u00f2 l'unica a non sforare la soglia psicologica dei 4 metri di lunghezza.\nUn cambiamento sensibile si era avuto anche dal punto di vista estetico: rispetto alla \"Corsa C\" uscente, la nuova generazione proponeva linee decisamente di rottura, del tutto nuove ed inedite. Le linee da tranquilla utilitaria della precedente \"Corsa\" hanno lasciato posto a tratti pi\u00f9 aggressivi che non solo davano pi\u00f9 personalit\u00e0 e grinta alla vista d'insieme, ma volevano anche dichiarare un'ormai ampiamente raggiunta maturit\u00e0 del modello. Il family feeling \u00e8 in parte riconducibile a quello della contemporanea Astra H, ma evoluto in chiave pi\u00f9 tondeggiante, senza per\u00f2 risultare somigliante alla Corsa B, bens\u00ec pi\u00f9 elaborato. \u00c8 il caso dei fari anteriori, dal profilo curvilineo e \"arrabbiato\", disegnati inoltre in modo da dare l'impressione di una maggior larghezza. Tale espediente stilistico non era volto unicamente ad aumentare la sensazione di imponenza del corpo vettura, ma anche a dissimulare lo sbalzo anteriore, volutamente accentuato per riuscire a soddisfare i requisiti di sicurezza passiva negli urti frontali. La calandra, che riprende lo stile delle Opel di quegli anni, \u00e8 dotato della classica banda cromata nella zona superiore. Nella zona compresa tra parafango anteriore, montante anteriore e cofano era possibile scorgere alcuni tratti che accomunano questa vettura alla \"Grande Punto\". La fiancata dal disegno semplice e morbido svelava anche come con la \"Corsa D\" si fosse tornati a riproporre due carrozzerie dalle linee ben distinte a seconda che si trattasse di una versione a 3 o a 5 porte. Anche la \"Corsa C\" era disponibile in entrambe le configurazioni, ma le differenze non erano cos\u00ec nette come ad esempio nell'apprezzata seconda generazione. Con la \"Corsa D\" si torn\u00f2 a questa differenziazione. Nella tre porte la superficie vetrata laterale era di forma pi\u00f9 sfuggente rispetto alla cinque porte, ma anche lo stesso montante posteriore era pi\u00f9 inclinato nella versione a 3 porte, in modo da conferire maggior sportivit\u00e0 al corpo vettura. Simile era il taglio dei fari posteriori, anche se questi differiscono tra loro per le grafiche delle plastiche. Differente \u00e8 anche il disegno dei due lunotti. Nel complesso, la 3 porte aveva una carrozzeria sportiveggiante con alcuni aspetti che la riconducevano quasi ad una coup\u00e9, mentre la 5 porte aveva un aspetto pi\u00f9 classico e risultava anche pi\u00f9 larga di 3 centimetri.\nGli interni della \"Corsa D\" erano caratterizzati da un disegno moderno e vivace: con tali caratteristiche i designer hanno voluto operare una svolta rispetto all'austera razionalit\u00e0 di molti modelli Opel precedenti. L'abbinamento tra plastiche nere e rivestimenti colorati su sedili, plancia e pannelli porta rendeva pi\u00f9 fresco ed accogliente l'abitacolo. Il posto guida era caratterizzato da una console centrale dal disegno massiccio e \"popolato\" di tasti, manopole e comandi vari. Tale elemento trover\u00e0 poco tempo dopo la sua massima evoluzione nell'Insignia, per poi ridursi nuovamente nei modelli seguenti in modo da rendere pi\u00f9 leggibile ed intuitiva la console stessa. I sedili anteriori, nella versione a 3 porte, sono leggermente pi\u00f9 profilati. Posteriormente era sensibilmente aumentato lo spazio a disposizione dei passeggeri, anche la misura del passo era in realt\u00e0 cresciuta di appena un paio di centimetri rispetto alla \"Corsa C\". Il bagagliaio poteva offrire una capacit\u00e0 massima di 285 litri in configurazione standard, ma ampliabile a 1.100 litri mediante l'abbattimento degli schienali posteriori.\nStruttura, meccanica e motori.\nDella struttura di base della \"Corsa D\" si \u00e8 gi\u00e0 parlato, ma vale la pena ricordare ancora una volta che essa era condivisa con la Grande Punto (che aveva debuttato nel 2005) in virt\u00f9 dell'alleanza tra quello che ancora in quegli anni veniva definito come il colosso automobilistico torinese e la General Motors, alleanza che nel giro di pochissimi anni sarebbe stata destinata a naufragare. Lo schema delle sospensioni prevede un'ormai collaudata accoppiata tra MacPherson all'avantreno e ruote interconnesse al retrotreno.\nL'impianto frenante era inizialmente di tipo misto su tutta la gamma, con dischi autoventilanti all'avantreno, ed era provvisto di dispositivi elettronici quali l'ormai immancabile ABS, il controllo di trazione, il ripartitore elettronico della frenata e, per la prima volta in un segmento B, il dispositivo ESP. Proprio quest'ultimo contenuto ha fatto della \"Corsa D\" un modello importante nell'evoluzione del concetto di sicurezza attiva in una vettura utilitaria, specie se si pensa che tale dispositivo fu inserito indistintamente in tutta la gamma, dalla versione pi\u00f9 \"base\" a quella pi\u00f9 accessoriata.\nLa \"Corsa D\" era disponibile al lancio in cinque motorizzazioni, tre a benzina e due a gasolio. Tutte le motorizzazioni erano ormai bialbero a quattro valvole per cilindro:\nDue erano le varianti di cambio possibili nell'equipaggiamento di serie: quasi tutta la gamma era prevista con un cambio manuale a 5 marce, tranne il 1.3 CDTI da 90 CV, dove le marce diventavano sei.\nAllestimenti.\nAl suo debutto, la \"Corsa D\" era disponibile in quattro allestimenti, tutti comprensivi, come si \u00e8 gi\u00e0 detto, del dispositivo ESP. Questi allestimenti erano denominati: \"Club\" (base, che comprende quattro airbag); \"Enjoy\" (che aggiunge il climatizzatore manuale e i due airbag per la testa); \"Sport\" (solo 3 porte, che prevede il volante in pelle traforata, i fendinebbia, la radio CD con MP3 e i cerchi in lega da 16 pollici; \"Cosmo\" (solo 5 porte, versione di punta, con volante in pelle e sedili misto pelle-tessuto, computer di bordo, cruise control, fendinebbia e cerchi sempre da 16 pollici). Tra gli optional vi erano i cerchi da 17 pollici riservati alle versioni \"Sport\" e \"Cosmo\", il grande tetto panoramico in vetro apribile elettricamente, il climatizzatore a controllo elettronico, i fari alogeni ad orientamento automatico \"AFL\" e il navigatore integrato con schermo di 6,5 pollici con mappe dell'Europa.\nEvoluzione.\nI primi anni.\nLa produzione della \"Corsa D\" fu avviata nell'estate del 2006 nei consueti stabilimenti di Eisenach (in Germania) e di Saragozza (in Spagna). Subito dopo la chiusura del Salone di Londra, dove fu presentata al pubblico, cominciarono ad essere accettate le prime ordinazioni, ma la commercializzazione fu ufficialmente avviata solo il 7 ottobre. Proprio in autunno, la gamma si ampli\u00f2 (ma solo in alcuni mercati, in primis quello tedesco) con l'arrivo di un 1.7 CDTI da 125 CV. Per i primi mesi di commercializzazione, quest'ultima motorizzazione divenne quindi la top di gamma. Ma gi\u00e0 nel mese di marzo del 2007 vi fu l'arrivo della vera versione di punta, ossia la \"Corsa OPC\", spinta da un 1.6 turbo in grado di erogare fino a 192\u00a0CV di potenza massima. La \"Corsa OPC\" era inoltre caratterizzata da un allestimento specifico sia esternamente (paraurti dedicati con prese d'aria agli angoli, cerchi in lega da 17 o in alternativa da 18 pollici e terminale di scarico in posizione centrale), sia internamente (sedili sportivi con poggiatesta integrati e con rivestimenti specifici, volante con scritta OPC nella parte bassa, ecc). Anche la meccanica telaistica fu opportunamente adeguata alle maggiori prestazioni e fu collaudata nel circuito del N\u00fcrburgring Nordschleife, dove cinque esemplari furono testati complessivamente per 10\u00a0000\u00a0km.Nello stesso anno fu introdotta una motorizzazione dal carattere sportivo, anche se posizionata pi\u00f9 in basso rispetto alla \"OPC\". Per questa \"vice-top di gamma\" si utilizz\u00f2 nuovamente un 1.6 turbo, ma con potenza che si ferma a 150\u00a0CV e venne rispolverata una sigla che in passato fu assai venerata dai cultori delle \"Corsa\" sportive: \"GSi\". L'allestimento \"GSi\" fu riservato a questa motorizzazione ed anche offerto come opzione in abbinamento al motore 1.7 CDTI da 125\u00a0CV (che fino a quel momento poteva essere ordinata solo come \"Sport\" o come \"Cosmo\"). Ed ancora, sempre nel 2007, il 1.3 CDTI da 75\u00a0CV ricevette alcuni aggiornamenti per poter soddisfare la normativa Euro 5.\nNel 2008 si ebbero solo novit\u00e0 relative agli allestimenti e alle dotazioni: in particolare, la \"Enjoy\" ricevette anche la radio CD con MP3, mentre la \"Sport\" vide l'arrivo dei vetri posteriori scuri, del computer di bordo e del cruise control.\nNel 2009 vi fu invece l'arrivo di due versioni bi-fuel, ossia la \"Corsa GPL-Tech\" con motori 1.2 e 1.4, spinta dallo stesso motore delle altre \"Corsa\" di pari cilindrate, ma con in pi\u00f9 la possibilit\u00e0 di essere commutate con alimentazione a GPL. Le prestazioni dei due modelli rimasero quasi invariate, solo leggermente inferiori e solo durante il funzionamento in modalit\u00e0 a gas.\nNei primi mesi del 2010, vi furono numerose modifiche sul piano tecnico: i motori furono resi pi\u00f9 efficienti mantenendo invariate le prestazioni: in questo modo, quindi, il 1.3 CDTI pi\u00f9 potente pass\u00f2 da 90 a 95 CV, mentre il 1.7 CDTI pass\u00f2 da 125 a 130\u00a0CV e riusc\u00ec a soddisfare la normativa Euro 5. Sul fronte dei motori a benzina, il 1.2 nella configurazione a sola benzina vide anch'esso un aumento di potenza (da 80 ad 85 CV). Diverso il discorso relativo al 1.4, che pass\u00f2 da 90 a 100 CV, ma che fu modificato anche nel valore di cilindrata, la quale pass\u00f2 da 1364 a 1398\u00a0cm\u00b3. Anche alla base della gamma il piccolo tricilindrico da un litro ricevette 5\u00a0CV in pi\u00f9 di potenza. Inoltre le sospensioni subirono migliorie allo scopo di garantire maggior comfort senza pregiudicare il comportamento su strada alle andature pi\u00f9 vivaci.\nRestyling 2010.\nAlla fine dello stesso anno arriv\u00f2 anche un restyling estetico: a cambiare fu innanzitutto il frontale, dove spiccavano nuovi gruppi ottici ridisegnati, un nuovo paraurti con inedite prese d'aria laterali ed una nuova calandra con la banda trasversale che ora \u00e8 accompagnata da una linea sottostante anch'essa cromata. Anche posteriormente vi furono alcuni aggiornamenti, come ad esempio le nuove grafiche dei gruppi ottici. In occasione del restyling, da alcuni mercati scomparve dai listini la versione \"GSi\" con motore 1.6 Turbo da 150 CV.\nA met\u00e0 del 2011 vi furono alcune novit\u00e0 degne di nota: innanzitutto la versione bi-fuel vide la propria potenza passare da 80 ad 85 CV, esattamente com'era successo l'anno prima per il 1.2 non bi-fuel. Contemporaneamente, la \"Corsa 1.4 GPL-Tech\" fu tolta di produzione. Ma la novit\u00e0 pi\u00f9 corposa fu l'arrivo della nuova versione di punta della gamma: la \"Corsa OPC\" in versione \"N\u00fcrburgring Edition\". Tale nuova versione, che non sostitu\u00ec ma affianc\u00f2 la \"OPC\" gi\u00e0 in listino, era equipaggiata con una variante evoluta dello stesso 1.6 Turbo, variante che nel caso della \"N\u00fcrburgring Edition\" raggiungeva una potenza massima di ben 210 CV. \nAggiornamenti si ebbero anche nell'ambito della meccanica telaistica: l'assetto fu ulteriormente ribassato rispetto alla \"OPC\" grazie all'ausilio di molle ed ammortizzatori specifici. Inoltre fu montato un impianto frenante sviluppato in collaborazione con la Brembo, mentre i cerchi montati erano da 18 pollici gi\u00e0 nell'equipaggiamento di serie. Con questa nuova evoluzione, la Opel intendeva infastidire il successo commerciale della Mini Cooper JCW, grazie anche a prestazioni di prim'ordine. La casa tedesca dichiarava una velocit\u00e0 massima di ben 230\u00a0km/h.\nUn anno dopo, nel giugno del 2012, debutt\u00f2 un nuovo 1.4 sovralimentato della potenza di 120 CV. Tale motorizzazione fu per\u00f2 disponibile solo in alcuni mercati. Fu l'ultime novit\u00e0 saliente nell'evoluzione della gamma della \"Corsa D\": da quel momento in poi cominci\u00f2 la fase calante della carriera della compatta tedesca. Alla fine del 2013 fu tolta di produzione la 1.7 CDTI, mentre nell'autunno dell'anno seguente l'intera gamma \u00e8 sparita dai listini europei per far posto alla nuova generazione della \"Corsa\", ossia la Corsa E.\nRiepilogo caratteristiche.\nDi seguito vengono riepilogate le caratteristiche relative alle varie versioni della gamma della \"Corsa D\". I prezzi riportati si riferiscono al livello di allestimento meno costoso ed al momento del debutto nel mercato italiano e i dati relativi alla massa a vuoto sono riferiti alle versioni a 3 porte, mentre quelle a 5 porte pesavano 30\u00a0kg in pi\u00f9:"}
{"id": "5291533", "revid": "599013", "url": "https://it.wikipedia.org/wiki?curid=5291533", "title": "Capraia aleatico", "text": "L'Aleatico, nella forma passita o secca rosata, prodotto sull'Isola di Capraia \u00e8 un IGP Toscana reintrodotto in produzione da una decina di anni su questo territorio.\nL'aleatico passito \u00e8 un vino DOCG dell'Isola d'Elba, quindi Capraia essendo una sottozona molto vicina rientra nella IGP Toscana pi\u00f9 generale.\nCaratteristiche.\nL'aleatico \u00e8 un vitigno considerato quasi aromatico, a bacca nera, con una maturazione solitamente a fine agosto inizio settembre.\nPer la produzione di vini secchi pu\u00f2 essere raccolto in leggero anticipo, per la produzione di vini dolci si aspetta la completa maturazione per avere massimo grado zuccherino e massimi profumi.\nLa forma maggiormente conosciuta di questo vino \u00e8 quella passita con colore rubino, sentori di ciliegia candita, frutti rossi e macchia mediterranea che si svolgono in bocca con intensit\u00e0, persistenza e dolcezza non stucchevole.\nNella forma rosata invece domina la rosa canina, i sentori di frutta rossa fresca e un leggero mirto. Il colore rosa brillante intenso vivace ha note in bocca di freschezza che non preclude per\u00f2 una bella struttura.\nStoria.\nL'Aleatico \u00e8 un vitigno autoctono, si estende su circa 40 ettari su 170 coltivati per la produzione di Elba Doc; ha una buccia delicata e sottile e non sopporta una lunga permanenza sulla pianta dopo la maturazione. La tradizione elbana lo vuole abbinato alla schiaccia briaca, dolce tipico a base di uvetta, pinoli, frutta secca e, appunto, aleatico.\nProduzione.\nLa produzione \u00e8 ancora piccola vista la difficolt\u00e0 del territorio e la particolare economia dell'isola."}
{"id": "5291534", "revid": "287204", "url": "https://it.wikipedia.org/wiki?curid=5291534", "title": "Volejbol'nyj klub NOVA", "text": "Il Volejbol'nyj Klub NOVA \u00e8 una societ\u00e0 pallavolistica maschile russa con sede a Novokujby\u0161evsk; milita nel campionato di Vys\u0161aja Liga A.\nStoria della societ\u00e0.\nIl club viene fondato nel 1993 a Novokujby\u0161evsk con il nome di \"Voleybol'nyj Klub Oktan\", raccogliendo l'eredit\u00e0 del \"Voleybol'nyj Klub Automobilist Samara\" che partecipava al campionato sovietico. Dopo diversi anni nel secondo livello del neonato campionato russo ottiene la prima promozione in Superliga nella stagione 1990-91; durante gli anni 2000 staziona stabilmente nel massimo campionato, ottenendo come miglior risultato il settimo posto del 2004-05; si contano inoltre diverse partecipazioni alla Coppa di Russia, senza tuttavia andare mai oltre il secondo turno.\nDopo la retrocessione avvenuta nel campionato 2008-09 la squadra non \u00e8 pi\u00f9 riuscita a centrare la promozione, disputando alcuni anonimi campionati in Vys\u0161aja Liga A; nel 2013 la squadra ha rischiato di scomparire per problemi finanziari, ma un accordo con le autorit\u00e0 locali ha permesso la continuazione dall'attivit\u00e0 agonistica ad alti livelli."}
{"id": "5291545", "revid": "599013", "url": "https://it.wikipedia.org/wiki?curid=5291545", "title": "Nemani Nadolo", "text": "Biografia.\nNato a Sigatoka, Figi, e cresciuto a Brisbane, in Australia, dove suo padre Isei Nasiganiyavi era emigrato per giocare a rugby a 15 con la provincia del Queensland, crebbe nella disciplina insieme a suo fratello Chris; quando i genitori si separarono i due fratelli rimasero con la loro madre, Bale Nadolo; mentre Chris assunse il cognome della famiglia del loro cugino Tevita Kuridrani, internazionale per l', cos\u00ec chiamandosi Chris Kuridrani, Ratu Nemani Nasiganiyavi assunse il cognome di sua madre, cambiando legalmente il suo nome in Nemani Nadolo; oltre alla parentela con Kuridrani, Nemani Nadolo e suo fratello sono anche cugini di Lote Tuqiri, che fu internazionale doppio per e Australia.\nL'esordio da professionista giunse a 18 anni, con il nome di Ratu Siganiyavi, nelle file del Perth Spirit, neonata compagine che disput\u00f2 l'unica stagione dell'effimero Australian Rugby Championship nel 2007.\nNella stagione successiva fu ingaggiato dal , squadra di club di Sydney, ed entr\u00f2 nella \"franchise\" del Nuovo Galles del Sud degli , ma non fu mai utilizzato in Super Rugby; scartato dagli Waratahs decise quindi di emigrare in Europa, andando a giocare in Francia al , non mancando tuttavia, nel frattempo, di rispondere alla convocazione di per cui esord\u00ec nel giugno 2010 a Canberra proprio contro l', che cos\u00ec perse l'opportunit\u00e0 di schierarlo come proprio giocatore.\nDopo solo una stagione in Francia, a seguito di una crisi finanziaria del club dell'Is\u00e8re nel 2011 Nadolo firm\u00f2 un ingaggio con la neopromossa in English Premiership , ma gi\u00e0 a met\u00e0 stagione si trasfer\u00ec in Giappone ai .\nNel 2013 Todd Blackadder, allenatore della \"franchise\" neozelandese dei Crusaders, si vide segnalare Nadolo dal suo collega ed ex compagno di squadra Greg Cooper, allenatore del club giapponese, e lo mise sotto contratto per il Super Rugby 2014 pur lasciandolo libero di continuare a giocare la stagione di club con i Green Rockets; con la \"franchise\" di Christchurch Nadolo giunse sino alla finale di quell'edizione di torneo, incontrandovi proprio gli Waratahs che lo avevano scartato quattro stagioni prima, ma la vittoria arrise alla squadra australiana.\nSubito dopo il torneo, nel quale fu il realizzatore-principe di mete a pari merito dell'australiano Israel Folau, che trov\u00f2 come avversario nella finale, Nadolo firm\u00f2 un'estensione di contratto con i Crusaders fino al 2016."}
{"id": "5291546", "revid": "21880", "url": "https://it.wikipedia.org/wiki?curid=5291546", "title": "Sauromatum", "text": "Sauromatum \u00e8 un genere di piante della famiglia delle Aracee.\nTassonomia.\nComprende le seguenti specie:"}
{"id": "5291551", "revid": "287204", "url": "https://it.wikipedia.org/wiki?curid=5291551", "title": "Humboldt (Iowa)", "text": "Humboldt \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Humboldt.\nQui nacque il wrestler Frank Gotch."}
{"id": "5291552", "revid": "21880", "url": "https://it.wikipedia.org/wiki?curid=5291552", "title": "Pistia", "text": ""}
{"id": "5291554", "revid": "8660", "url": "https://it.wikipedia.org/wiki?curid=5291554", "title": "Nazionale di football americano di Panama", "text": "La nazionale di football americano di Panama \u00e8 la selezione maggiore maschile di football americano della AFFP che rappresenta Panama nelle varie competizioni ufficiali o amichevoli riservate a squadre nazionali.\nConfronti con le altre Nazionali.\nQuesti sono i saldi di Panama nei confronti delle Nazionali incontrate."}
{"id": "5291557", "revid": "287204", "url": "https://it.wikipedia.org/wiki?curid=5291557", "title": "Forest City (Iowa)", "text": "Forest City \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Winnebago e in parte nella Contea di Hancock. \u00c8 il capoluogo della Contea di Winnebago."}
{"id": "5291559", "revid": "121103818", "url": "https://it.wikipedia.org/wiki?curid=5291559", "title": "Justin Carter", "text": ""}
{"id": "5291561", "revid": "287204", "url": "https://it.wikipedia.org/wiki?curid=5291561", "title": "Spirit Lake (Iowa)", "text": "Spirit Lake \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Dickinson, della quale \u00e8 il capoluogo.\nEssa si trova sulla riva occidentale dell'East Okoboji Lake, nella regione dei Grandi laghi dello Iowa."}
{"id": "5291562", "revid": "287204", "url": "https://it.wikipedia.org/wiki?curid=5291562", "title": "Croce della Combille", "text": "La Croce della Combille (\"Croix de la Combille\" in lingua francese) \u00e8 una croce datata dal 1562 e sita sul \"chemin de la Combille\" nel territorio del comune di Ch\u00e2telblanc, dipartimento del Doubs, regione della Borgogna-Franca Contea.\n\u00c8 alta 3\u00a0metri e 35\u00a0centimetri, costruita in calcare e in pietra da taglio ed espone ai due lati contrapposti le figure rispettivamente del \"Cristo in croce\" e della \"Vergine con il Bambino\".\nEssa \u00e8 classificata Monumento storico di Francia dal 23 agosto 1989."}
{"id": "5291564", "revid": "74801", "url": "https://it.wikipedia.org/wiki?curid=5291564", "title": "Hampton (Iowa)", "text": "Hampton \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Franklin, della quale \u00e8 il capoluogo."}
{"id": "5291565", "revid": "287204", "url": "https://it.wikipedia.org/wiki?curid=5291565", "title": "Camanche", "text": "Camanche \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Clinton."}
{"id": "5291569", "revid": "287204", "url": "https://it.wikipedia.org/wiki?curid=5291569", "title": "Eldridge (Iowa)", "text": "Eldridge \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Scott."}
{"id": "5291583", "revid": "287204", "url": "https://it.wikipedia.org/wiki?curid=5291583", "title": "Waukon", "text": "Waukon \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Allamakee, della quale \u00e8 il capoluogo."}
{"id": "5291585", "revid": "287204", "url": "https://it.wikipedia.org/wiki?curid=5291585", "title": "Dyersville", "text": "Dyersville \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Dubuque e in parte nella Contea di Delaware."}
{"id": "5291586", "revid": "486946", "url": "https://it.wikipedia.org/wiki?curid=5291586", "title": "Associazione Sportiva Dilettantistica Valpo Pedemonte", "text": ""}
{"id": "5291588", "revid": "287204", "url": "https://it.wikipedia.org/wiki?curid=5291588", "title": "Emmetsburg", "text": "Emmetsburg \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Palo Alto, della quale \u00e8 il capoluogo."}
{"id": "5291592", "revid": "287204", "url": "https://it.wikipedia.org/wiki?curid=5291592", "title": "New Hampton (Iowa)", "text": "New Hampton \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Chickasaw, della quale \u00e8 il capoluogo."}
{"id": "5291597", "revid": "287204", "url": "https://it.wikipedia.org/wiki?curid=5291597", "title": "Monticello (Iowa)", "text": "Monticello \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Jones."}
{"id": "5291600", "revid": "767487", "url": "https://it.wikipedia.org/wiki?curid=5291600", "title": "The ABCs of Death", "text": "The ABCs of Death \u00e8 un film del 2012 diretto da vari registi.\nSi tratta di un collage horror composto da 26 cortometraggi di registi provenienti da 26 diversi Paesi del mondo.\nTrama.\nIl film si compone di 26 cortometraggi la cui tematica \u00e8 la morte. Particolarit\u00e0 di questi cortometraggi \u00e8 la lettera iniziale della morte. Unendoli tutti, si crea un ordine alfabetico, da cui il titolo."}
{"id": "5291603", "revid": "767487", "url": "https://it.wikipedia.org/wiki?curid=5291603", "title": "Carlisle (Iowa)", "text": "Carlisle \u00e8 una citt\u00e0 degli Stati Uniti d'America, situata nello Stato dell'Iowa, divisa tra la Contea di Warren e la Contea di Polk.\nIl territorio comunale \u00e8 attraversato dal fiume Middle River."}
{"id": "5291605", "revid": "316995", "url": "https://it.wikipedia.org/wiki?curid=5291605", "title": "TR/ST", "text": ""}
{"id": "5291610", "revid": "287204", "url": "https://it.wikipedia.org/wiki?curid=5291610", "title": "Osage (Iowa)", "text": "Osage \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Mitchell, della quale \u00e8 il capoluogo."}
{"id": "5291612", "revid": "287204", "url": "https://it.wikipedia.org/wiki?curid=5291612", "title": "Mount Vernon (Iowa)", "text": "Mount Vernon \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Linn."}
{"id": "5291614", "revid": "287204", "url": "https://it.wikipedia.org/wiki?curid=5291614", "title": "West Liberty (Iowa)", "text": "West Liberty \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Muscatine.\nLa citt\u00e0 fa parte dell'area statistica di Muscatine."}
{"id": "5291617", "revid": "287204", "url": "https://it.wikipedia.org/wiki?curid=5291617", "title": "Story City", "text": "Story City \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Story."}
{"id": "5291628", "revid": "599013", "url": "https://it.wikipedia.org/wiki?curid=5291628", "title": "Allan Saint-Maximin", "text": "Caratteristiche tecniche.\nIl suo ruolo naturale \u00e8 quello di ala, dove pu\u00f2 agire su entrambe le fasce, tuttavia pu\u00f2 essere impiegato anche come trequartista. \u00c8 dotato di una notevole velocit\u00e0 in campo aperto, ed \u00e8 abile nei dribbling.\nCarriera.\nClub.\nSaint-Etienne.\nCresciuto calcisticamente nelle giovanili del , dove ha esordito in prima squadra il 29 agosto 2013, nella partita valida per i preliminari di UEFA Europa League di ritorno, contro il . Il 1\u00ba settembre seguente, debutta anche in campionato nella partita interna vinta 2-1 contro il giocando una ventina di minuti al posto di Romain Hamouma.\nMonaco e prestiti ad Hannover 96 e Bastia.\nNell'estate 2015 viene acquistato dal per una cifra attorno ai 5 milioni di euro, sottoscrivendo un contratto quinquennale. Pochi giorni pi\u00f9 tardi passa in prestito secco al andando a giocare in Bundesliga. Nell'estate 2016 passa sempre con la formula del prestito secco al dove disputa una buona stagione realizzando tre reti in 34 incontri di campionato. A fine stagione fa ritorno al Monaco dove racimola solamente due presenze con i monegaschi, il 29 luglio 2017 la Supercoppa di Francia 2017. Mentre il 4 agosto seguente disputa tuttavia, solamente 15 minuti sostituendo Kylian Mbapp\u00e9, nella partita vinta 3-2 in casa contro il .\nNizza.\nIl 7 agosto 2017 viene acquistato dal per 10 milioni di euro, firmando un contratto triennale con gli aquilotti.. Il 14 settembre seguente segna la sua prima rete in maglia rossonera nella partita di UEFA Europa League vinta 5-1 in trasferta contro lo . Il 2 dicembre seguente avviene anche la sua prima rete in campionato nella partita interna vinta per 3-1 contro il .\nNewcastle.\nIl 2 agosto 2019 viene ufficializzato il suo passaggio al per circa 22 milioni di euro, firmando un lungo contratto fino al giugno 2025 con i \"Magpies\". Il 5 dicembre successivo, segna la sua prima rete in Premier League, nella partita vinta per 2-0 in trasferta contro lo . Il 14 ottobre 2020 rinnova il suo contratto con il Newcastle sino al 2026.\nNazionale.\nCompie tutta la trafila delle nazionali giovanili francesi. Il 1\u00ba settembre 2017 fa il suo esordio con la nazionale Under-21 francese in un'amichevole disputata contro i pari et\u00e0 del Cile.\nStatistiche.\nPresenze e reti nei club.\n\"Statistiche aggiornate al 27 dicembre 2021.\"\nCronologia presenze e reti in nazionale.\n "}
{"id": "5291634", "revid": "287204", "url": "https://it.wikipedia.org/wiki?curid=5291634", "title": "Tipton (Iowa)", "text": "Tipton \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Cedar, della quale \u00e8 il capoluogo."}
{"id": "5291635", "revid": "1342115", "url": "https://it.wikipedia.org/wiki?curid=5291635", "title": "Renzo Patria", "text": "Biografia.\nEsponente della Democrazia Cristiana, \u00e8 stato sindaco di Frugarolo e consigliere comunale ad Alessandria. Viene eletto deputato nel 1979, rimanendo alla Camera per quattro legislature consecutive, fino al 1994.\nSuccessivamente aderisce a Forza Italia, con cui viene eletto nuovamente deputato per la XIV Legislatura, dal 2001 al 2006, nella quale \u00e8 Presidente della Commissione Finanze e Tesoro."}
{"id": "5291637", "revid": "8660", "url": "https://it.wikipedia.org/wiki?curid=5291637", "title": "Nazionale di football americano del Nicaragua", "text": "La nazionale di football americano del Nicaragua \u00e8 la selezione maggiore maschile di football americano che rappresenta il Nicaragua nelle varie competizioni ufficiali o amichevoli riservate a squadre nazionali.\nConfronti con le altre Nazionali.\nQuesti sono i saldi del Nicaragua nei confronti delle Nazionali incontrate."}
{"id": "5291639", "revid": "287204", "url": "https://it.wikipedia.org/wiki?curid=5291639", "title": "Onawa", "text": "Onawa \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Monona, della quale \u00e8 il capoluogo."}
{"id": "5291643", "revid": "74801", "url": "https://it.wikipedia.org/wiki?curid=5291643", "title": "Eldora (Iowa)", "text": "Eldora \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Hardin, della quale \u00e8 il capoluogo."}
{"id": "5291646", "revid": "287204", "url": "https://it.wikipedia.org/wiki?curid=5291646", "title": "Clarion (Iowa)", "text": "Clarion \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Wright, della quale \u00e8 il capoluogo."}
{"id": "5291650", "revid": "584834", "url": "https://it.wikipedia.org/wiki?curid=5291650", "title": "Torneo internazionale Nereo Rocco", "text": ""}
{"id": "5291652", "revid": "46291", "url": "https://it.wikipedia.org/wiki?curid=5291652", "title": "Trichocentrum", "text": "Trichocentrum \u00e8 un genere di orchidee della sottofamiglia Epidendroideae (trib\u00f9 Cymbidieae, sottotrib\u00f9 Oncidiinae), diffuso nell'America tropicale.\nDistribuzione e habitat.\nIl genere ha un areale neotropicale\nTassonomia.\nIl genere comprende le seguenti specie:\nIbridi.\nSono noti i seguenti ibridi:"}
{"id": "5291654", "revid": "18323", "url": "https://it.wikipedia.org/wiki?curid=5291654", "title": "Aeroporto di Scalea", "text": "L'aviosuperficie di Scalea \u00e8 situata nell'Alto Tirreno Cosentino, nel Comune di Scalea, in Provincia di Cosenza. Dispone di un'unica pista in asfalto lunga metri e larga 30 metri, orientata 09/27.\nVi si svolgono le seguenti attivit\u00e0: trasporto pubblico, elisoccorso, scuola di volo, turismo, lavoro aereo, protezione civile, paracadutismo, volo a vela e VDS. Seppure piccolo, sono disponibili i servizi di handling, parcheggio e rifornimento per aeroplani. Numerosi aerei anfibi utilizzano l'aviosuperficie come base operativa a terra.\nLe attivit\u00e0 sono permesse per gli aerei civili, mentre sono H24 per gli aerei militari e di soccorso, tutti i giorni della settimana."}
{"id": "5291655", "revid": "104058873", "url": "https://it.wikipedia.org/wiki?curid=5291655", "title": "Edificio Montedoria", "text": "L\u2019edificio \u201cMontedoria\u201d \u00e8 un edificio per uffici di Milano, sito in viale Andrea Doria, all'angolo con le vie Macchi e Pergolesi.\nCostruito dal 1968 al 1971, fu l'ultimo edificio milanese progettato da Gio Ponti.\nStoria.\nIl primo progetto, redatto nel 1963-64, prevedeva l'erezione di una torre alta circa 50 metri sull'angolo di piazza Caiazzo, affiancata da un corpo basso di tre piani.\nLa proposta non venne accettata perch\u00e9 non rispondente al regolamento edilizio comunale, e pertanto Ponti dal 1966 al 1968 dovette elaborare un nuovo progetto, in cui l'altezza massima era limitata a 30 metri e la cubatura distribuita pi\u00f9 uniformemente. La costruzione fu compiuta nel 1971.\nCaratteristiche.\nL\u2019edificio occupa un intero isolato, di forma triangolare, compreso fra le vie Macchi e Pergolesi, fra loro ortogonali, e il viale Doria, dall\u2019andamento diagonale; lo spigolo nord-orientale si affaccia su piazza Caiazzo.\nLa costruzione si compone di due corpi di fabbrica, tra loro adiacenti e collegati da un nucleo centrale con scale, ascensori e servizi: un corpo alto 30 metri, di otto piani pi\u00f9 il terreno, in fregio a viale Doria, e un corpo basso di tre piani pi\u00f9 il terreno all\u2019angolo fra le vie Macchi e Pergolesi.\nLe volumetrie costruite derivano dall\u2019applicazione delle norme del regolamento edilizio; per ricondurre il disegno a proporzioni pi\u00f9 felici, Ponti utilizz\u00f2 un metodo gi\u00e0 applicato in altri interventi analoghi, suddividendo la facciata principale in partizioni pi\u00f9 piccole, mediante l\u2019avanzamento a sbalzo di alcune aree; le pareti esterne furono ricoperte di piastrelle sfaccettate in ceramica verde, per riflettere la luce solare; e le finestre, ripetute con continue variazioni, poste al filo esterno delle facciate per evitare effetti di chiaroscuro."}
{"id": "5291656", "revid": "584834", "url": "https://it.wikipedia.org/wiki?curid=5291656", "title": "100Km del Passatore", "text": ""}
{"id": "5291663", "revid": "54476", "url": "https://it.wikipedia.org/wiki?curid=5291663", "title": "Villa Lisi", "text": "Villa Lisi \u00e8 una dimora storica italiana, situata in \"via di Castelnuovo\" a Firenze.\nStoria.\nNel medioevo esisteva una curtis fortificata con tanto di torre, conosciuta come il \"Palagiaccio\". Nel 1534 risulta di propriet\u00e0 di un tal Francesco di Giovanni, il quale, rivendette la propriet\u00e0 a Piero di Nerlo Nerli (1558). In quello stesso anno pervenne ad Andrea Andreini, proveniente da una famiglia di orafi, il quale diede all'edificio eleganti forme tardo rinascimentali (che tuttora mantiene) e una cappella (costruita nella prima met\u00e0 del Seicento) che conserva una tela di Filippo Tarchiani (1576-1645) raffigurante una \"Madonna col Bambino tra gli angeli e i santi Pietro, Antonio Abate, Francesco e Zeno di Verona\". Probabilmente la villa costitu\u00ec anche un casino di caccia (la zona abbondava di selvaggina).\nPervenne nel Settecento al letterato Averardo de' Medici il quale la restaur\u00f2; sar\u00e0 quindi trasformata in villa signorile nella seconda met\u00e0 del XIX secolo quando la comprarono i Lisi e poi i Checcucci-Lisi, i quali procedettero alla ricostruzione della cappella, distrutta dal terremoto del 1895.\nIl corpo di fabbrica si articola in due edifici contigui, ma in parte separati e di differente altezza. La villa vera e propria si trova nel settore sud occidentale, occupando anche parte del settore nord-orientale."}
{"id": "5291677", "revid": "1825398", "url": "https://it.wikipedia.org/wiki?curid=5291677", "title": "Isolato", "text": "In urbanistica, per isolato (, , , ) si intende ognuna delle aree fabbricate o fabbricabili, circoscritte dalla maglie della rete stradale di una citt\u00e0, costituenti un unico blocco di costruzioni e che pu\u00f2 avere forma ed ampiezza diversa in relazione alle vie che la racchiudono. \nL'isolato viene considerato l'unit\u00e0 elementare dello spazio urbano.\nA seconda della pianta delle citt\u00e0 pu\u00f2 avere forma rettangolare, quadrata o anche trapezoidale.\nStoria.\nL'urbanizzazione con una griglia di isolati di forma regolare (ad esempio a scacchiera) esisteva gi\u00e0 prima dell'epoca romana e fu generalizzata nel periodo dell'Alto Impero, prendendo anche a modello gli accampamenti militari dell'epoca. Questa forma di urbanizzazione \u00e8 stata nuovamente adottata in modo massiccio nel XIX secolo come supporto alla rapida estensione delle aree urbane avvenuta in quel periodo, spesso su territori colonizzati a seguito della rivoluzione industriale. Tale scelta si fondava su un ideale di equilibrio e di parit\u00e0 nell'accesso degli individui alle risorse (in questo caso aria e luce) pi\u00f9 che sull'analisi delle funzionalit\u00e0 richieste all'insieme costruito nei suoi rapporti con il territorio circostante."}
{"id": "5291679", "revid": "47767", "url": "https://it.wikipedia.org/wiki?curid=5291679", "title": "Bernone di Borgogna", "text": ""}
{"id": "5291685", "revid": "109766403", "url": "https://it.wikipedia.org/wiki?curid=5291685", "title": "Jean-Dominique Cassini (1748-1845)", "text": "Era figlio di C\u00e9sar-Fran\u00e7ois Cassini de Thury, a sua volta nipote del celebre astronomo italiano Gian Domenico Cassini, emigrato in Francia nel 1669.\nBiografia.\nSuo padre era direttore dell'Osservatorio di Parigi, dove Jean-Dominique nacque nel 1748.\nNel 1768, gi\u00e0 commissario dell'Accademia francese delle scienze, intraprese un viaggio in America, che descrisse poi in un libro pubblicato nel 1770. Nel 1787 prese parte all'analisi delle osservazioni dell'istituto parigino e del Royal Greenwich Observatory, sulla cui base doveva essere calcolata l'esatta differenza di longitudine tra i due osservatori.\nNel 1788 fu eletto all'American Academy of Arts and Sciences. Nel corso di un soggiorno in Inghilterra si rec\u00f2, con Pierre M\u00e9chain e Adrien-Marie Legendre, in visita presso l'astronomo anglo-tedesco William Herschel nell'osservatorio di Slough.\nUn resoconto dei suoi lavori fu edito nel 1791.\nTra l'altro, Cassini complet\u00f2 la carta di Francia di suo padre, che fu pubblicata nel 1793 dall'Accademia delle scienze e funse da base per l'Atlante nazionale, il quale rappresentava il paese suddiviso in dipartimenti.\nNel 1784 era subentrato al padre nel ruolo di direttore dell'osservatorio. I suoi piani di ricostruzione e riallestimento dopo la Rivoluzione francese si scontrarono tuttavia con la dura resistenza dell'Assemblea nazionale. Nell'insostenibilit\u00e0 della sua posizione, Cassini si dimise il 6 settembre 1793. L'anno seguente fu incarcerato, quindi, dopo il rilascio, si ritir\u00f2 a Thury.\nNel 1810 uscirono le sue vaste \"M\u00e9moires pour servir \u00e0 l'histoire de l'observatoire de Paris\", che tra l'altro contengono l'autobiografia del bisnonno Gian Domenico."}
{"id": "5291694", "revid": "34392", "url": "https://it.wikipedia.org/wiki?curid=5291694", "title": "Milano Due", "text": ""}
{"id": "5291696", "revid": "584834", "url": "https://it.wikipedia.org/wiki?curid=5291696", "title": "Bossamarin", "text": ""}
{"id": "5291697", "revid": "124223807", "url": "https://it.wikipedia.org/wiki?curid=5291697", "title": "Olga Kefalogianni", "text": "Figlia dell'ex Ministro Ioannis Kefalogiannis, si laure\u00f2 in Giurisprudenza presso l'Universit\u00e0 Nazionale di Atene nel 1997 e l'anno seguente consegu\u00ec un Master of Laws (LLM) in Diritto Commerciale e Business all King's College di Londra. Nel 2006 ha ottenuto un secondo Master in Affari Internazionali presso la Scuola Fletcher di diritto e diplomazia alla Tufts University.\nEsponente del partito Nuova Democrazia e molto vicina alle posizioni del Primo Ministro Ant\u014dn\u012bs Samaras, dopo esser stata eletta due volte nella prefettura cretese di Rethymno (2007 e 2009) \u00e8 entrata per la prima volta in Parlamento dopo le elezioni parlamentari del maggio 2012 in qualit\u00e0 di rappresentante del distretto di Atene; il 17 giugno dello stesso anno conferm\u00f2 il suo scranno a seguito delle elezioni anticipate.\nIl 21 giugno 2012 viene nominata Ministro del Turismo del governo Samaras.\n\u00c8 sposata con l'uomo d'affari Manos Pentheroudakis. Ha scritto un libro dal titolo \"Il ruolo dell'Unione Europea nella questione di Cipro\". Viene soprannominata \"la Venere del neoliberismo\"."}
{"id": "5291711", "revid": "122246", "url": "https://it.wikipedia.org/wiki?curid=5291711", "title": "Andrea Mattei (pallavolista)", "text": "Carriera.\nLa carriera di Andrea Mattei comincia nel 2010 nelle giovanili della M. Roma Volley; nella stagione 2011-12 entra a far parte della squadra del progetto federale del Club Italia con cui disputa il campionato di Serie A2: nello stesso periodo viene convocato nelle nazionali giovanili con cui si aggiudica la medaglia d'oro al campionato europeo Under-20 2012.\nNell'annata 2012-13 passa alla Pallavolo Molfetta, mentre in quella successiva \u00e8 alla Pallavolo Padova, sempre in serie cadetta, con cui vince la Coppa Italia di categoria 2013-14 e ottenendo la promozione in Serie A1, categoria dove debutta con lo stesso club nella stagione 2014-15.\nGioca ancora in Serie A1 per il campionato 2015-16 quando viene ingaggiato dalla Top Volley di Latina, cos\u00ec come in quello 2016-17, vestendo per\u00f2 la maglia della neopromossa Argos Volley di Sora, dove resta per due annate. Nella stagione 2018-19 si accasa all' di Siena, neopromossa in Serie A1.\nPer il campionato 2019-20 firma per il , in Serie A2, categoria che disputa anche nell'annata 2021-22, nuovamente all'Emma Villas."}
{"id": "5291714", "revid": "287204", "url": "https://it.wikipedia.org/wiki?curid=5291714", "title": "Beta Ethniki 2007-2008", "text": "La Beta Ethniki 2007-2008 \u00e8 la 49\u00aa edizione del campionato greco di calcio di secondo livello.\nClassifica.\nLegenda:"}
{"id": "5291715", "revid": "1272592", "url": "https://it.wikipedia.org/wiki?curid=5291715", "title": "Andrea Mattei", "text": ""}
{"id": "5291718", "revid": "990063", "url": "https://it.wikipedia.org/wiki?curid=5291718", "title": "Palazzo Panciatichi", "text": ""}
{"id": "5291728", "revid": "70411398", "url": "https://it.wikipedia.org/wiki?curid=5291728", "title": "Palazzo Montedoria", "text": ""}
{"id": "5291730", "revid": "86343", "url": "https://it.wikipedia.org/wiki?curid=5291730", "title": "Mukingo", "text": "Il toponimo Mukingo pu\u00f2 riferirsi a diverse localit\u00e0 del Ruanda:"}
{"id": "5291742", "revid": "1543377", "url": "https://it.wikipedia.org/wiki?curid=5291742", "title": "Mukingo (Gisagara)", "text": "Mukingo \u00e8 un settore (\"imirenge\") del Ruanda, parte della Provincia Meridionale e del distretto di Gisagara."}
{"id": "5291745", "revid": "86343", "url": "https://it.wikipedia.org/wiki?curid=5291745", "title": "Musha", "text": "Il toponimo Musha pu\u00f2 riferirsi a diverse localit\u00e0:"}
{"id": "5291749", "revid": "31886", "url": "https://it.wikipedia.org/wiki?curid=5291749", "title": "Cesare Paolantonio", "text": "Biografia.\nNasce a Monza, ottavo di una famiglia di dieci figli, da Salvatore e Antonietta Malucelli. \nAttratto dalla pittura fin da piccolo, si diploma al Liceo Artistico di Milano e, sotto la guida del Prof. Aldo Carpi frequenta l'Accademia Belle Arti di Brera. Si specializza in incisioni all'acquaforte\"Tono Zancanaro\" a Venezia. Approfondisce gli studi frequentando lo studio di \"Bruno Mantovani\" e del pittore di arte sacra Luigi Filocamo.\nVisita parecchie citt\u00e0 europee e nel 1955 nello studio di Sesto San Giovanni, inizia a dipingere per conto proprio, cominciando il cammino di un artista, che, negli anni, manifesta nei suoi dipinti, nei suoi colori, uno sviluppo incredibile di pensiero e di esperienza. Una linearit\u00e0 e pulizia che si trasforma in un'opera completa e di impegnativa interpretazione. \u00c8 il mondo della metafisica, pi\u00f9 che in quello della surrealt\u00e0. La pittura di Paolantonio \u00e8 un messaggio pubblico, un desiderio di denunciare le colpe dell'uomo sul disastro ambientale e sociale attuale, intitoler\u00e0 i suoi ultimi lavori \"Dove stiamo andando\", come a farsi interprete di una incapacit\u00e0 umana di sopravvivere. L'artista per\u00f2, nel rappresentare la \u2018chiocciola\u2019 , volle manifestare la positivit\u00e0, la chiocciola come la casa, la protezione, la forza che salver\u00e0 l'uomo, suo malgrado, dalla sua estinzione.\nSuccessivamente di trasferir\u00e0 a Milano. Il 20 luglio 1968 sposa Maria Teresa Nozza che lo seguir\u00e0 nei suo lavoro.\nLavora con Il Sole 24 ore come collaboratore artistico per l'inserto domenicale dal 1981 al 1999.\nGli ultimi anni, si trasferisce a Gromo provincia di Bergamo in Alta Val Seriana, dove continua la sua attivit\u00e0 artistica.\nLa sua capacit\u00e0 dell'uso di tecniche differenti che spazia dalla pittura, all'incisione, rende ricca di innumerevoli opere il suo patrimonio artistico.\nOpere.\nElenco di alcune sue opere\nMostre Collettive.\nnumerose sono anche le mostre personali e collettive di arte Grafica."}
{"id": "5291759", "revid": "28592", "url": "https://it.wikipedia.org/wiki?curid=5291759", "title": "Ferdinando Panciatichi", "text": ""}
{"id": "5291763", "revid": "933835", "url": "https://it.wikipedia.org/wiki?curid=5291763", "title": "Gianlorenzo Centi Colella", "text": "Biografia.\nDi professione avvocato, con l'avvento del fascismo in Italia divent\u00f2 vice del podest\u00e0 della citt\u00e0 dell'Aquila, Adelchi Serena; nel maggio del 1934 assunse lui stesso la carica, poich\u00e9 Serena era appena divenuto segretario nazionale reggente del Partito Nazionale Fascista e dunque trasferitosi a Roma. Durante la sua gestione podestarile represse con forza le istanze di autonomia della frazione di Paganica che era stata annessa, pochi anni prima, al comune capoluogo.\nCenti Colella \u00e8 noto soprattutto per aver mutato il nome della sua citt\u00e0 natale da Aquila degli Abruzzi, termine utilizzato a partire dal 1861 (precedentemente all'Unit\u00e0 d'Italia, infatti, la citt\u00e0 era conosciuta semplicemente come Aquila), in L'Aquila. Il 4 aprile 1939 una delibera contenente la richiesta fu inviata al governo nazionale che ratific\u00f2 il cambio di denominazione con il Regio Decreto n.1891/39. La scelta cre\u00f2 diversi malumori e non fu apprezzata da tutti, anche all'interno della sezione cittadina del partito. Mantenne la carica fino al novembre del 1940."}
{"id": "5291769", "revid": "767487", "url": "https://it.wikipedia.org/wiki?curid=5291769", "title": "Vokhid Shodiev", "text": "Carriera.\nClub.\nHa sempre giocato nel campionato uzbeko.\nNazionale.\nHa esordito in Nazionale nel 2013."}
{"id": "5291771", "revid": "1543377", "url": "https://it.wikipedia.org/wiki?curid=5291771", "title": "Musha (Gisagara)", "text": "Musha \u00e8 un settore (\"imirenge\") del Ruanda, parte della Provincia Meridionale e del distretto di Gisagara."}
{"id": "5291778", "revid": "1573940", "url": "https://it.wikipedia.org/wiki?curid=5291778", "title": "Villa Il Larione", "text": "Villa Il Larione o Villa Campani al Larione \u00e8 una dimora storica fiorentina, situata in via Benedetto Fortini 40.\nStoria.\nCostruita nel XVI secolo da Ilarione Buongugliemi (donde deriva il suo curioso nome), venne requisita dalle truppe di Carlo V durante l'assedio di Firenze del 1530. Passata la furia distruttrice dei Lanzichenecchi, Ilarione decise di distruggere quanto era sopravvissuto della villa originaria, ricostruendola in forme pi\u00f9 eleganti e pi\u00f9 vasta di prima. Attraverso i secoli, l'edificio ha subito molti rimaneggiamenti. Nel 1867 fu acquistata dal professor Cesare Campini, un noto dentista dell'epoca (proprietario anche della vicina Villa Il Ficalbo).\nEgli incaric\u00f2 il pittore Annibale Gatti di restaurare e decorare la villa con numerosi affreschi tratti dall'Alfieri (interessante \u00e8 l'affresco raffigurante la \"Riunione di letterati e accademici coll'intervento di Vittorio Alfieri\", sullo sfondo \u00e8 raffigurata una veduta di Firenze). \nSuccessivamente pass\u00f2 ad altri acquirenti, tra cui i Magnolfi, i quali vendettero l'immobile all'Istituto di Sant'Anna delle Suore Francescane della Trasfigurazione (1951). Ancora oggi \u00e8 di propriet\u00e0 della Congregazione.\nDescrizione.\nNella sala d'ingresso della villa il visitatore \u00e8 accolto da due dipinti di Silvano Campeggi, raffiguranti uno \"San Francesco\" e uno \"Santa Chiara\". Originariamente essa era l'antica sala d'armi della villa, trasformata dalle suore in luogo sacro. La parete \u00e8 decorata da due vetrate in stile Liberty, raffigurante anch'esse i due santi fondatore dell'omonimo ordine. \nNella sala adibita oggi alla direzione si trova una tela raffigurante \"San Michele Arcangelo e gli Arcangeli Gabriele e Raffaele con Tobia\". Il maestro realizz\u00f2 le opere d'arte presenti nella villa in segno di riconoscimento all'Istituto e a Suor Raffaella, superiora di tale istituto, in quanto si era presa cura della madre dell'artista. All'inizio della scalinata, che porta al piano superiore, si trova un ritratto di Suor Margherita Rindi.\nAll'angolo tra le vie Benedetto Fortini e Belisario Vinta, si trova una cappelletta seicentesca (chiusa al pubblico), che faceva parte del complesso della villa. Enormi e secolari pini sorgono attorno alla facciata della villa. \nUna bella cancellata in ferro battuto, che introduce agli ambienti della villa, fu realizzata dalla ditta Nenci &amp; Scarti."}
{"id": "5291780", "revid": "92723", "url": "https://it.wikipedia.org/wiki?curid=5291780", "title": "Ferdinando Panciatichi Ximenes d'Aragona", "text": "Biografia.\nFerdinando Panciatichi Ximenes d'Aragona nacque a Firenze da Leopoldo Panciatichi (1766-1818) e Margherita Rosselmini, di famiglia pisana. \nNel 1840 la famiglia poteva annoverarsi come quarta casata fiorentina pi\u00f9 ricca dopo i Corsini, i Rinuccini e i Torrigiani. \nIl Marchese \u00e8 stato (pur senza laurea) architetto, ingegnere, botanico (nel 1864 acquista la prima sequoia pagandola ben 224 Lire) e bibliofilo, imprenditore, politico, scienziato, appassionato di fotografia e intellettuale poliedrico; ha operato e aiutato con donazioni le pi\u00f9 importanti istituzioni culturali di Firenze: Accademia di Belle Arti, Museo del Bargello, Uffizi, Accademia dei Georgofili, Societ\u00e0 Toscana di Orticultura. \nNel 1859 vendette al granduca Leopoldo II di Toscana, poco prima dell'esilio volontario di quest'ultimo dovuta all'imminente guerra franco-piemontese contro l'Austria, parte del suo patrimonio librario a quella che era ancora definita Biblioteca Palatina e che successivamente con la Biblioteca Magliabechiana pochi anni dopo costituiranno la Biblioteca Nazionale di Firenze. \nAmante dell'arte e collezionista di oltre 500 quadri di pregio, parte dei quali oggi sono ospitati nei maggiori musei di tutto il mondo, possedeva una Galleria e Museo (in parte nel suo palazzo in Borgo Pinti e in parte al Castello di Sammezzano) di eccezionale valore che metteva a disposizione di chi voleva visitarla dietro pagamento di un regolare biglietto.\nProfondo conoscitore di Dante fu nel 1865, tra gli altri, anche Presidente del Comitato per le celebrazioni del centenario, occasione nella quale fu decisa anche l'istituzione del Museo del Bargello, dove Ferdinando Panciatichi partecip\u00f2 sia come prestatore di armi orientali sia come esperto nella scelta degli acquisti, la direzione e amministrazione dell'istituzione.\nDurante gli anni di Firenze Capitale ci fu la necessit\u00e0 di costruire nuove abitazioni e uffici per i funzionari, questo port\u00f2 alla realizzazione di nuovi quartieri residenziali come ad esempio l'odierna Villa La Mattonaia nell'area compresa tra piazza d'Azeglio e via Giusti, zona in cui Panciatichi possedeva diversi terreni e case tra cui lo stesso palazzo Ximenes che da questa operazione ne usc\u00ec in parte mutilato nella sezione dello splendido giardino. Il Marchese, allora nel Consiglio Generale del Comune di Firenze, si oppose dapprima all'espropriazione dei terreni ai possidenti pi\u00f9 abbienti, e poi invece rivendette a prezzi pi\u00f9 alti gli stessi lotti all'ingegnere Vincenzo Stefano Breda che si era aggiudicato la costruzione e la vendita degli immobili.\nTra i suoi possedimenti (ampliati con l'unione delle due casate dei Panciatichi e degli Ximenes nel 1816) vi erano il Palazzo Panciatichi (oggi di propriet\u00e0 della Regione Toscana), il Palazzo Ximenes da Sangallo in Borgo Pinti (ancora di propriet\u00e0 dei discendenti), villa Torre degli Agli (oggi di propriet\u00e0 demaniale nel quartiere di Novoli, dove veniva coltivato il famoso agrume chiamato Bizzarria, che incrocia arancia, cedro e limone), Villa La Loggia sulla via Bolognese (oggi sede di una nota casa editrice), Villa L'Apparita (venduta al suo amico architetto Niccol\u00f2 Matas (famoso per aver progettato il Cimitero delle Porte Sante e la facciata della Basilica di Santa Croce a Firenze), poi inoltre la tenuta di Saturnia, in Maremma, nell'attuale area delle terme.\nMa il Marchese tra tutte le sue propriet\u00e0 am\u00f2 (e odi\u00f2) sempre il Castello di Sammezzano, deluso anche dai suoi contemporanei e dalla vita politica di allora, prefer\u00ec rifugiarsi qui lontano dalle voci, dagli scandali e dalle delusioni di partito e di ideali liberali quali lui aveva. Si ricorda infatti che finanzi\u00f2 le Guerre d'Indipendenza che portarono all'Unit\u00e0 d'Italia. Fu un appassionato combattente durante i moti del '48 ed un fedele sostenitore della causa nazionale, fu Consigliere comunale a Firenze a Reggello e (probabilmente) a Rignano sull'Arno, membro del Consiglio Compartimentale (poi Consiglio Provinciale) dal 1860 al 1864 e Deputato del Regno nella IX e X Legislatura, carica da cui si dimise nel 1867, ma tutto questo lo deluse a tal punto che nella \"Sala delle stalattiti\" del Castello, nascosta tra stucchi e colori, fa scrivere una frase in latino: \"Pudet dicere sed verum est publicani scorta \u2013 latrones et proxenetae italiam capiunt vorantque nec de hoc doleo sed quia mala \u2013 omnia nos meruisse censeo\" (\"Mi vergogno a dirlo, ma \u00e8 vero, l'Italia \u00e8 in mano a ladri, \"meretrici\" e sensali, ma non di questo mi dolgo, ma del fatto che ce lo siamo meritato\"). Ma il percorso nelle sale \u00e8 intriso del pensiero del Panciatichi e ogni particolare nasconde un pensiero.\nIn oltre quaranta anni della propria vita il Marchese Ferdinando ha direttamente pensato, progettato, finanziato e realizzato (in senso fisico dal momento che tutti i mattoni, gli stucchi, le piastrelle venivano realizzate \u201cin loco\u201d) questo luogo a pochi chilometri di distanza da Firenze. Trascorse qui i suoi anni sovrintendendo egli stesso alla messa in opera del suo Sogno d'Oriente, leggendo sui libri, disegnando egli stessi i racemi e i disegni che tuttora sono visibili nelle stanze del Castello. Non viaggi\u00f2 mai in Oriente eppure camminando nelle sale del Castello al Piano Nobile non si pu\u00f2 fare a meno di pensare a quei luoghi lontani: Spagna e India in primis.\nLa Villa fu anche oggetto di visita da parte di 100 congressisti del IV Congresso degli Orientalisti del 1878 accorsi qui la fama che il luogo aveva oramai ottenuto per sua eccezionalit\u00e0 e originalit\u00e0, tra questi S.A. Amedeo di Savoia, I Duca d'Aosta, Pasquale Villari, Ernesto Schiaparelli e Angelo De Gubernatis. Annesso alla villa c'\u00e8 anche il secolare Parco, famoso per gli esemplari di sequoia gigante che il Marchese si fece arrivare direttamente dall'America del Nord.\nMor\u00ec nel 1897 lasciando incompiuto il Castello. La propriet\u00e0, amministrata dalla figlia Marianna Panciatichi Ximenes, nota ornitologa ed esperta di malacologia, pass\u00f2 ai nipoti Ferdinando, Alessandro e Marianna Di San Giorgio.\nMostre.\nDal 31 maggio al 1 giugno 2013, in onore dei 200 anni dalla nascita del marchese, si \u00e8 tenuto un convegno con la presenza di studiosi illustri come F. Cardini, C. Aschengreen e A. Giuntoli."}
{"id": "5291782", "revid": "28592", "url": "https://it.wikipedia.org/wiki?curid=5291782", "title": "Ferdinando Panciatichi Ximenes", "text": ""}
{"id": "5291783", "revid": "767487", "url": "https://it.wikipedia.org/wiki?curid=5291783", "title": "Islom To'xtaxo'jayev", "text": "Carriera.\nClub.\nHa sempre giocato nel campionato uzbeko.\nNazionale.\nHa esordito in nazionale nel 2009, con la quale ha collezionato oltre 40 presenze."}
{"id": "5291786", "revid": "1543377", "url": "https://it.wikipedia.org/wiki?curid=5291786", "title": "Ndora", "text": "Ndora \u00e8 un settore (\"imirenge\") del Ruanda, parte della Provincia Meridionale e capoluogo del distretto di Gisagara."}
{"id": "5291787", "revid": "287204", "url": "https://it.wikipedia.org/wiki?curid=5291787", "title": "Beta Ethniki 2006-2007", "text": "La Beta Ethniki 2006-2007 \u00e8 la 48\u00aa edizione del campionato greco di calcio di secondo livello.\nClassifica.\nLegenda:"}
{"id": "5291790", "revid": "287204", "url": "https://it.wikipedia.org/wiki?curid=5291790", "title": "Riccardo Alderuccio", "text": ""}
{"id": "5291813", "revid": "767487", "url": "https://it.wikipedia.org/wiki?curid=5291813", "title": "Akbar Turaev", "text": "Carriera.\nClub.\nHa sempre giocato nel campionato uzbeko.\nNazionale.\nHa esordito in Nazionale nel 2014."}
{"id": "5291817", "revid": "716642", "url": "https://it.wikipedia.org/wiki?curid=5291817", "title": "Farrukh Sayfiev", "text": "Carriera.\nClub.\nHa sempre giocato nel campionato uzbeko.\nNazionale.\nHa esordito in nazionale nel 2014.\nHa partecipato alla Coppa d'Asia del 2015 ed a quella del 2019."}
{"id": "5291821", "revid": "712828", "url": "https://it.wikipedia.org/wiki?curid=5291821", "title": "Nyanza", "text": "Nyanza \u00e8 un settore (\"imirenge\") del Ruanda, parte della Provincia Meridionale e del distretto di Gisagara."}
{"id": "5291828", "revid": "716642", "url": "https://it.wikipedia.org/wiki?curid=5291828", "title": "Akmal Shorakhmedov", "text": "Carriera.\nClub.\nHa sempre giocato nel campionato uzbeko.\nNazionale.\nHa esordito in Nazionale nel 2010."}
{"id": "5291836", "revid": "889336", "url": "https://it.wikipedia.org/wiki?curid=5291836", "title": "Jamshid Iskanderov", "text": ""}
{"id": "5291840", "revid": "889336", "url": "https://it.wikipedia.org/wiki?curid=5291840", "title": "Shukhrat Mukhammadiev", "text": ""}
{"id": "5291844", "revid": "1788047", "url": "https://it.wikipedia.org/wiki?curid=5291844", "title": "Unione Sportiva Avellino 1961-1962", "text": "Questa pagina raccoglie le informazioni riguardanti l'Unione Sportiva Avellino nelle competizioni ufficiali della stagione 1961-1962."}
{"id": "5291846", "revid": "86343", "url": "https://it.wikipedia.org/wiki?curid=5291846", "title": "Campo de Santana", "text": ""}
{"id": "5291855", "revid": "247222", "url": "https://it.wikipedia.org/wiki?curid=5291855", "title": "Charlotte Stewart", "text": "\u00c8 conosciuta soprattutto per il ruolo di \"Miss Beadle\" (poi \"Mrs Eva Beadle Simms\") nella serie televisiva \"La casa nella prateria\" e per il suo lavoro con il regista David Lynch. \nTra il 1965 ed il 1972 \u00e8 stata sposata con l'ex attore bambino Tim Considine. Dopo il divorzio, spos\u00f2 nel 1992 David Banks, deceduto nel 2012."}
{"id": "5291886", "revid": "991694", "url": "https://it.wikipedia.org/wiki?curid=5291886", "title": "Organizzazione ad alta affidalibilit\u00e0", "text": ""}
{"id": "5291893", "revid": "599013", "url": "https://it.wikipedia.org/wiki?curid=5291893", "title": "Wanderson de Jesus Martins", "text": "Caratteristiche tecniche.\nGioca nella posizione di terzino sinistro.\nCarriera.\nClub.\nCresciuto nelle giovanili del Santos, viene promosso in prima squadra nel settembre 2014 a seguito della cessione di Emerson Palmieri al e dell'infortunio occorso a Eugenio Mena. Debutta in prima squadra e nella massima serie brasiliana il 21 settembre nella vittoria interna (3-1) contro il Figueirense, collezionando in seguito 11 presenze fino al termine del campionato.\nNel 2018 passa in prestito all'.\nDopo la fine del prestito, viene ceduto al per 350.000 euro.\nNazionale.\nIl 27 novembre 2014 viene convocato nella Nazionale Under-20 brasiliana per disputare il Sudamericano 2015 di categoria. Debutta il 15 gennaio 2015 nella vittoria (2-1) contro i pari et\u00e0 del Cile.\nStatistiche.\nPresenze e reti nei club.\n\"Statistiche aggiornate al 15 marzo 2019.\""}
{"id": "5291897", "revid": "287204", "url": "https://it.wikipedia.org/wiki?curid=5291897", "title": "Sedat Berisha", "text": "Caratteristiche tecniche.\nRicopre il ruolo di difensore centrale, ma pu\u00f2 giocare anche come terzino sinistro.\nCarriera.\nClub.\nIl 1\u00ba luglio 2015 viene acquistato a titolo definitivo dalla squadra turca del per 80.000 euro.\nStatistiche.\nPresenze e reti nei club.\n\"Statistiche aggiornate al 19 maggio 2019.\""}
{"id": "5291898", "revid": "268849", "url": "https://it.wikipedia.org/wiki?curid=5291898", "title": "Wanderson de Jesus Martis", "text": ""}
{"id": "5291905", "revid": "28592", "url": "https://it.wikipedia.org/wiki?curid=5291905", "title": "Domenico Palazzotto jr.", "text": ""}
{"id": "5291908", "revid": "1005847", "url": "https://it.wikipedia.org/wiki?curid=5291908", "title": "Presidenti della Camera dei rappresentanti (Malta)", "text": "Il presidente della Camera dei rappresentanti di Malta (in inglese \"speaker\") \u00e8 il rappresentante dell'organo rappresentativo ed elettivo ed \u00e8 responsabile di gestire i lavori del Parlamento, moderando i dibattiti. Il presidente ha inoltre il compito di far rispettare il regolamento parlamentare e di assicurare le prerogative della maggioranza e dell'opposizione, pu\u00f2 essere sia un parlamentare o anche una persona non eletta in Parlamento.\nLa Costituzione maltese prevede che egli debba godere degli stessi requisiti (ad esempio in termini di et\u00e0 minima) di un deputato.\nLista dei presidenti della Camera dei rappresentanti maltese.\nA Malta la carica di presidente \u00e8 stata creata nel 1921 ma rimase vacante in due periodi: tra il 1933 ed il 1947 e poi ancora dal 1958 al 1962."}
{"id": "5291910", "revid": "1005847", "url": "https://it.wikipedia.org/wiki?curid=5291910", "title": "Associazione Calcio Monza 1941-1942", "text": "Questa voce raccoglie le informazioni riguardanti l'Associazione Calcio Monza nelle competizioni ufficiali della stagione 1941-1942.\nStagione.\nLa Casa del Fascio di Monza conferma alla presidenza Carlo Guffanti, alla presidenza dall'inizio della stagione precedente.\nQuesti conferma Angelo Piffarerio, alla guida della squadra biancorossa dalla stagione precedente, che ha il difficile compito di mettere in campo un 11 che ogni giornata \u00e8 sempre pi\u00f9 incompleto fra partenze per richiami alle armi ed infortuni. \nI giocatori d'esperienza che contano pi\u00f9 di 21 primavere sono pochissimi, solo Schiffo e Pedani rimangono a fare da \"chiocce\" a tanti pulcini imberbi, e la rosa viene rimpolpata dai pochi validi elementi prelevati dallo smembramento della squadra riserve e ragazzi. \nPrima dell'inizio del girone di finale vengono a mancare tre importati pedine fra difesa e centrocampo: Casiraghi, Cazzaniga e Colombo E., tutti partiti per il militare.\nSe il girone di andata il Monza lo ha fatto suo grazie ad un organico combattivo, il girone finale \u00e8 una vera a propria catastrofe, raccogliendo su 12 giornate solo 17 reti nelle altrui porte e solo 11 punti su 24 disponibili, catastrofe causata soprattutto dalla maggior preparazione delle altre squadre in questa situazione di emergenza.\nLa beffa giunge all'ultima giornata del girone di ritorno perdendo la promozione contro un a cui bastavano le reti inviolate nello scontro diretto per evitare di arrivare pari a 12 punti e agguantare il quarto posto utile per il salto di categoria, che li avrebbe condannati a rimanere in Prima Divisione a causa del miglior quoziente reti dei biancorossi.\nMiglior realizzatore di stagione per i biancorossi \u00e8 stato il giovane Aliceto Siracusa, autore di otto reti in quattordici gare disputate."}
{"id": "5291911", "revid": "287204", "url": "https://it.wikipedia.org/wiki?curid=5291911", "title": "Unione Sportiva Avellino 1963-1964", "text": "Questa voce raccoglie le informazioni riguardanti l'Unione Sportiva Avellino nelle competizioni ufficiali della stagione 1963-1964.\nRosa.\n "}
{"id": "5291914", "revid": "1573940", "url": "https://it.wikipedia.org/wiki?curid=5291914", "title": "Chilomys instans", "text": "Chilomys instans () \u00e8 un roditore della famiglia dei Cricetidi, unica specie del genere Chilomys (), diffuso nell'America meridionale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 86 e 99\u00a0mm, la lunghezza della coda tra 105 e 130\u00a0mm, la lunghezza del piede tra 22 e 25\u00a0mm, la lunghezza delle orecchie tra 14 e 18\u00a0mm e un peso fino a 22\u00a0g.\nCaratteristiche craniche e dentarie.\nIl cranio presenta una scatola cranica alquanto grande, robusta e rotonda, un rostro sottile, mentre \u00e8 privo di creste sopra-orbitali. Le placche zigomatiche sono dritte, i fori palatali sono molto corti. Gli incisivi superiori sono vistosamente proodonti, ovvero inclinati in avanti, quelli inferiori sono invece lunghi e molto sottili. Il terzo molare \u00e8 ridotto.\nSono caratterizzati dalla seguente formula dentaria:\nAspetto.\nLa pelliccia \u00e8 lunga, soffice e lanosa. Il colore generale del corpo \u00e8 grigio scuro con la punta dei peli del dorso bianco-argentata. Le orecchie sono relativamente corte, prive di peli e grigiastre. Le zampe sono brunastre. Il quinto dito del piede raggiunge la base della seconda falange del quarto dito. La coda \u00e8 pi\u00f9 lunga della testa e del corpo e finemente rivestita di piccoli peli ed \u00e8 uniformemente marrone.\nBiologia.\nComportamento.\n\u00c8 una specie terricola e notturna e spesso si trova insieme a \"Thomasomys hylophilus\" alla quale \u00e8 somigliante.\nAlimentazione.\n\u00c8 onnivora.\nDistribuzione e habitat.\nQuesta specie \u00e8 diffusa nelle Ande settentrionali, dal Venezuela occidentale e attraverso la Colombia centrale e settentrionale fino all'Ecuador centrale.\nVive nelle foreste umide tra 1.100 e 3.700 metri di altitudine.\nStato di conservazione.\nLa IUCN Red List, considerato il vasto areale, la popolazione presumibilmente numerosa e la presenza in diverse aree protette, classifica \"C.instans\" come specie a rischio minimo (LC)."}
{"id": "5291915", "revid": "633073", "url": "https://it.wikipedia.org/wiki?curid=5291915", "title": "Chilomys", "text": ""}
{"id": "5291917", "revid": "74801", "url": "https://it.wikipedia.org/wiki?curid=5291917", "title": "Ferruccio Corradino Squarcia", "text": "Biografia.\nNacque a Santa Vittoria in Matenano, piccolo comune collinare in Provincia di Fermo. Figlio di Giuseppe Secondo Squarcia, giornalista anche lui, redattore de \"Il Giornale d\u2019Italia\" e direttore del \u201cGiornale di Ascoli\u201d e della \u201cContessa della Sibilla\u201d, cresce fin dalla tenera et\u00e0 nel capoluogo ascolano, frequentando il liceo classico \u201cFrancesco Stabili\u201d.\nSportivo, praticante del gioco del calcio, ricopr\u00ec il ruolo di terzino indossando la maglia dell'. Conclusa la carriera agonistica rimase ancora nel sodalizio bianconero come dirigente, affiancando la passione per il calcio a quella di giornalismo, divenendo corrispondente del quotidiano sportivo Il Littoriale.\nDopo la met\u00e0 degli anni trenta, part\u00ec con il Corpo Truppe Volontarie per la Guerra civile spagnola - in appoggio del dittatore Francisco Franco e delle forze spagnole nazionaliste contro le forze del governo legittimo della Repubblica spagnola - partecipando a vari combattimenti. Squarcia era un ufficiale di complemento, del 225\u00ba Reggimento di Fanteria e nella guerra in Spagna si distinse anche per l'attivit\u00e0 di giornalista come corrispondente di guerra. I suoi articoli comparvero anche su Il Popolo d'Italia. \nRimase ferito il giorno di Natale del 1938 nei pressi di Barcellona ad una mano, ma nonostante ci\u00f2 rimase a combattere. Per la sua tenacia e il suo coraggio ricevette la medaglia d\u2019argento al valor militare. Il giorno dopo ritorn\u00f2 in prima linea insieme al suo plotone, rinunciando completamente alla convalescenza. Ma la scelta gli cost\u00f2 la vita. Fu colpito al petto dal soldato nemico, ma non volle ancora una volta abbandonare la trincea, rimanendo vicino ai suoi soldati, guidandoli nella difficile battaglia. Ma le difficili condizioni non gli diedero scampo e il Tenente Squarcia trov\u00f2 la morte la sera del 27 dicembre 1938. Fu decorato Medaglia d'oro al valor militare.\nL'onorificenza fu conferita nel 1938 dal regime fascista mussoliniano. https://www.quirinale.it/onorificenze/insigniti/13968\nRiposa nel Sacrario dei caduti italiani nella Torre-cimitero di Saragozza. Al suo fianco un altro concittadino ascolano Mario De Bernardis, morto anche lui nella guerra di Spagna.\nGli \u00e8 intitolato lo stadio Squarcia di Ascoli Piceno, che ospita il torneo cavalleresco della Quintana."}
{"id": "5291934", "revid": "744331", "url": "https://it.wikipedia.org/wiki?curid=5291934", "title": "Muhamed Useini", "text": "Caratteristiche tecniche.\nRicopre il ruolo di centrocampista centrale.\nCarriera.\nClub.\nHa giocato nella massima serie del campionato macedone con varie squadre.\nIl 1\u00ba luglio 2017 viene acquistato a titolo definitivo dalla squadra albanese del ."}
{"id": "5291936", "revid": "1318658", "url": "https://it.wikipedia.org/wiki?curid=5291936", "title": "Affinit\u00e0 (romanzo)", "text": "Affinit\u00e0 (titolo originale \"Affinity\") \u00e8 un romanzo storico del 1999 scritto da Sarah Waters, scrittrice nota per i suoi romanzi ambientati nell'epoca vittoriana con protagoniste lesbiche. \u00c8 il suo secondo romanzo dopo \"Carezze di velluto\".\nTrama.\nAmbientato nell'Inghilterra vittoriana del 1870, il romanzo racconta la storia di una donna nubile dell'alta societ\u00e0 (tipica upper-class woman dell'epoca vittoriana), Margaret Prior (chiamata anche \"Peggy\" e \"Aurora\"), che \u00e8 perseguitata da un passato oscuro. Nel tentativo di riprendersi dalla morte del padre e dal suo successivo tentativo di suicidio, Margaret inizia a visitare i reparti femminili della prigione di Millbank in qualit\u00e0 di \"Lady Visitor\". Durante la sua prima visita, rimane affascinata dalla spiritista Selina Dawes imprigionata due anni prima per la morte della signora con cui risiedeva. Margaret sviluppa una vera e propria ossessione per Selina. Alla fine del romanzo, Selina evade dalla prigione e scappa con la serva di Margaret, Vigers, sua amante e complice di un astuto piano ai danni di Margaret.\nIl romanzo \u00e8 scritto secondo la forma epistolare. La storia si alterna come una serie di voci di diario scritte da entrambi i personaggi principali.\nNel 2008 Tim Fywell ha tratto un film da questo romanzo, intitolato \"Affinity\", in lingua inglese, ancora non pubblicato in Italia."}
{"id": "5291938", "revid": "1573940", "url": "https://it.wikipedia.org/wiki?curid=5291938", "title": "Thomasomys", "text": "Thomasomys () \u00e8 un genere di roditori della famiglia dei Cricetidi comunemente noti come \"ratti paramo\".\nDescrizione.\nDimensioni.\nAl genere Thomasomys appartengono roditori di piccole dimensioni, con lunghezza della testa e del corpo tra 90 e 230\u00a0mm, la lunghezza della coda tra 85 e 329\u00a0mm e un peso fino a 335\u00a0g.\nCaratteristiche craniche e dentarie.\nIl cranio presenta un rostro lungo ed appuntito, la scatola cranica \u00e8 grande e rotonda con le creste sopra-orbitali poco sviluppate. La regione inter-orbitale \u00e8 ampia, il palato \u00e8 corto. La bolla timpanica varia tra le varie specie. Gli incisivi sono opistodonti, ovvero con le punte rivolte verso l'interno. \nSono caratterizzati dalla seguente formula dentaria:\nAspetto.\nIl corpo \u00e8 simile a quello di un ratto. La pelliccia \u00e8 lunga, molto densa e soffice. Le parti dorsali variano dal grigio-olivastro al bruno dorato mentre le parti ventrali sono solitamente pi\u00f9 chiare. Il muso \u00e8 appuntito, gli occhi sono relativamente piccoli. Le orecchie sono relativamente grandi. La pianta dei piedi \u00e8 provvista di sei grossi cuscinetti. Sebbene siano adattati ad una vita prevalentemente arboricola, i piedi non sono eccessivamente modificati. La coda \u00e8 pi\u00f9 lunga della testa e del corpo. Le femmine hanno 3 paia di mammelle. Sono presenti 13 paia di costole e sono privi di cistifellea.\nDistribuzione.\nIl genere \u00e8 diffuso nell'America meridionale dalla Colombia fino alla Bolivia.\nTassonomia.\nIl genere comprende 45 specie."}
{"id": "5291944", "revid": "48344", "url": "https://it.wikipedia.org/wiki?curid=5291944", "title": "Fortificazioni della provincia di Torino", "text": ""}
{"id": "5291950", "revid": "108087896", "url": "https://it.wikipedia.org/wiki?curid=5291950", "title": "Slurry", "text": " \nUno slurry \u00e8, nell'accezione generale, una miscela fluida di un liquido (solitamente acqua) con solidi in sospensione. Si comporta come un fluido viscoso e pompabile, e spesso rappresenta un modo conveniente di trasportare sostanze solide.\nEsempi comuni di \"slurry\" sono fanghi e cementi. Nella tecnica delle pavimentazioni stradali, uno \"slurry\" \u00e8 una miscela di pietrisco ed emulsione bituminosa preparata appena prima della stesura in sede."}
{"id": "5291954", "revid": "188116", "url": "https://it.wikipedia.org/wiki?curid=5291954", "title": "Costituzione siciliana del 1848", "text": "La Costituzione siciliana del 1848 (ufficialmente \"Statuto fondamentale del Regno di Sicilia\") fu la costituzione, ispirata al costituzionalismo inglese, adottata quell'anno nel neonato Regno di Sicilia, la parte siciliana del Regno delle Due Sicilie nel corso della rivoluzione siciliana del 1848, moti popolari esplosi per il \"vessatorio dispotismo\" dei Borbone. Emanata dal parlamento siciliano, quindi non ottriata, rest\u00f2 in vigore come statuto costituzionale nel nuovo Regno di Sicilia (che era stato proclamato nel febbraio 1848), fino al maggio 1849 quando l'isola fu riconquistata dall'esercito di Ferdinando II delle Due Sicilie.\nStoria.\nLo statuto del 1812.\nLa prima carta costituzionale siciliana fu lo statuto costituzionale promulgato il 12 luglio 1812 sul modello inglese., adattato alle esigenze locali. Le dodici basi o principi generali, dopo la loro approvazione da parte del parlamento, furono sottoposte al re Ferdinando, che, pur molto lontano dall'entusiasmarsene, fu costretto ad accettarle.\nLa costituzione venne approvata dal parlamento siciliano e promulgata dal reggente, Francesco I.\nAppena pot\u00e9, tuttavia, il re evit\u00f2 di applicarla. Tornato a Napoli dopo la caduta di Gioacchino Murat, non convoc\u00f2 pi\u00f9 il Parlamento siciliano e cos\u00ec, anche senza formale abrogazione, la costituzione siciliana cadde disapplicata, avendo soppresso nel dicembre 1816 il Regno con la contemporanea nascita del Regno delle Due Sicilie.\nVenne reintrodotta dal parlamento siciliano nel corso dei moti del 1820-21 per poi essere definitivamente soppressa con la repressione dei moti.\nLa promulgazione.\nIl re Ferdinando, nel tentativo di frenare la rivoluzione siciliana del 1848, il 10 febbraio fece promulgare lo statuto del 1812, da lui stesso abrogato. Le elezioni per i deputati furono convocate dal Comitato generale per il 15 marzo nei comuni e il 18 nei distretti, e il parlamento si riun\u00ec il 25 marzo per la prima seduta, dopo 33 anni, nella chiesa di San Domenico.\nUna nuova costituzione, che riprendeva solo in parte quella del 1812, fu emanata il 10 luglio 1848 dal parlamento generale di Sicilia, presieduto da Vincenzo Fardella di Torrearsa con il nome di \"Statuto fondamentale del Regno di Sicilia\", fu perci\u00f2 votata e non ottriata (cio\u00e8 concessa da un sovrano). In essa si \"ponevano le fondamenta per fare della Sicilia uno Stato sovrano, libero ed indipendente, e prepararla a diventare membro dell'auspicata federazione italiana\".\nPrincipi.\nSi sopprimeva la Camera dei Pari (vitalizia) e per la prima volta entrambe le camere divengono elettive (dei deputati e dei senatori). \nQuesti i principi pi\u00f9 importanti:"}
{"id": "5291955", "revid": "76963", "url": "https://it.wikipedia.org/wiki?curid=5291955", "title": "Louis Pevernagie", "text": "Biografia.\nLouis Pevernagie era originario delle Fiandre. Fu il padre del pittore Erik Pevernagie. I paesaggi delle Ardenne fiamminghe sono stati l'ispirazione per molti dei suoi dipinti e ha dato un'idea della vita fiamminga rustica. Esso ha conseguito un grado di insegnamento nel 1924, ma la sua carriera come pittore l'aveva iniziata gi\u00e0 durante gli studi.Si spos\u00f2 all'et\u00e0 di 30 e ha avuto 2 figli. Dopo la seconda guerra mondiale si trasferisce a Uccle (vicino a Bruxelles). Le sue idee e visioni sono state espresse su tela e su carta, come anche dai media, dato che era diventato un giornalista dell'Agenzia stampa Belga. Mor\u00ec a Uccle nel 1970.\nOpera.\nLouis Pevernagie ha iniziato come un pittore espressionista. Ha usato principalmente colori caldi con una potente espressione. Come egli era costantemente alla ricerca di luce poteva essere classificato tra i \" Luministi \". Ha cercato di trovare un giusto equilibrio tra luce e ombra e concep\u00ec i suoi dipinti con intensit\u00e0 e fiducia in se stesso. Il suo approccio era ruvido e allo stesso tempo sottile. Ha svolto questa contraddizione interessante in una vasta gamma di argomenti come contadini al lavoro, paesaggi, interni, nudi, fiori e nature morte. Dopo la seconda guerra mondiale si rivolse alla non figurazione. Anche nel periodo astratto ha mantenuto il potere e il vigore del suo temperamento artistico."}
{"id": "5291956", "revid": "436907", "url": "https://it.wikipedia.org/wiki?curid=5291956", "title": "Cheek to Cheek Live!", "text": "Cheek to Cheek Live! \u00e8 un album video dei cantautori statunitensi Tony Bennett e Lady Gaga, pubblicato il 27 gennaio 2015 dalla Universal Music Group.\nIl disco.\nContiene il concerto originariamente trasmesso in diretta dal canale PBS il 24 ottobre 2014 in occasione del lancio dell'album di Bennett e Gaga, \"Cheek to Cheek\".\nLo speciale ha ricevuto una candidatura agli Emmy Awards 2015 nella categoria miglior speciale di variet\u00e0, musica o commedia."}
{"id": "5291971", "revid": "2134764", "url": "https://it.wikipedia.org/wiki?curid=5291971", "title": "Artim Polo\u017eani", "text": "Caratteristiche tecniche.\nRicopre il ruolo di centrocampista centrale e anche di difensore centrale."}
{"id": "5291983", "revid": "1428919", "url": "https://it.wikipedia.org/wiki?curid=5291983", "title": "William Pakenham, IV conte di Longford", "text": "Biografia.\nEra il secondo figlio di Thomas Pakenham, II conte di Longford, e di sua moglie, Lady Georgiana Emma Charlotte Lygon, figlia di William Lygon, I conte Beauchamp.\nCarriera.\nSuccesse alla contea nel 1860 alla morte del fratello maggiore, Edward. Prese il suo posto nella Camera dei lord come un politico conservatore. Serv\u00ec come Sottosegretario di Stato per la guerra (1866-1868) prima sotto il conte di Derby e poi sotto Benjamin Disraeli. \nEra anche un colonnello nel 1\u00ba e 2\u00ba battaglione dei Northumberland Fusiliers. Nel febbraio 1870 divenne presidente della Central Protestant Defence Association che \u00e8 stato istituito in risposta alla legge Irish Church Disestablishment Act 1869. \u00c8 stato anche Lord Lord luogotenente di Longford (1874-1887). \u00c8 stato membro del Kildare Street Club.\nMatrimonio.\nSpos\u00f2, il 12 novembre 1862 a Londra, Selina Rice-Trevor (11 settembre 1836-22 gennaio 1918), figlia di George Rice-Trevor, IV barone Dynevor. Ebbero cinque figli:\nMorte.\nMor\u00ec il 19 aprile 1887, a 68 anni."}
{"id": "5291986", "revid": "124123", "url": "https://it.wikipedia.org/wiki?curid=5291986", "title": "Ted Taylor (hockeista su ghiaccio)", "text": "Carriera.\nConnelly gioc\u00f2 a livello giovanile per tre stagioni nella lega del Manitoba partecipando a due edizioni della Memorial Cup nel 1960 e nel 1962. Nel corso della stagione 1960-61 fu chiamato in Western Hockey League per disputare un incontro con i Vancouver Canucks, suo esordio assoluto fra i professionisti. La sua prima stagione intera al termine della carriera giovanile fu quella 1962-63 nella Eastern Professional Hockey League.\nDal 1962 fino al 1966 Taylor fece parte dell'organizzazione dei New York Rangers, franchigia con cui esord\u00ec in National Hockey League disputando otto partite. La maggior parte del tempo fu trascorsa tuttavia nelle formazioni affiliate nelle leghe minori, come i Baltimore Clippers in American Hockey League e i St. Paul Rangers in Central Hockey League.\nNella stagione 1966-67 Taylor gioc\u00f2 in AHL con i Pittsburgh Hornets conquistando la Calder Cup, successo bissato anche l'anno successivo con la maglia dei Rochester Americans, farm team dei Minnesota North Stars, formazione da cui fu scelto in occasione dell'NHL Expansion Draft 1967.\nNel 1968 fece ritorno ai Vancouver Canucks, formazione con cui vinse due titoli consecutivi della WHL prima dell'ingresso della franchigia canadese nella NHL. Taylor rimase con i Canucks per un totale di quattro stagioni fino al 1972, anno in cui accett\u00f2 di lasciare la NHL per trasferirsi nella neonata World Hockey Association.\nNonostante la scelta all'NHL Expansion Draft 1972 da parte dei New York Islanders Taylor gioc\u00f2 per gli Houston Aeros guidati da Gordie Howe. Con gli Aeros vinse due Avco World Trophy consecutivi per poi ritirarsi nel 1978."}
{"id": "5291988", "revid": "22475", "url": "https://it.wikipedia.org/wiki?curid=5291988", "title": "Juliomys", "text": "Juliomys () \u00e8 un genere di roditori della famiglia dei Cricetidi.\nDescrizione.\nDimensioni.\nAl genere Juliomys appartengono roditori di piccole dimensioni, con lunghezza della testa e del corpo tra 75 e 104\u00a0mm, la lunghezza della coda tra 99 e 121\u00a0mm e un peso fino a 28\u00a0g.\nCaratteristiche craniche e dentarie.\nIl cranio \u00e8 piccolo e delicato, con un rostro corto, la zona inter-orbitale larga con i margini arrotondati, le arcate zigomatiche leggermente compresse anteriormente. La mandibola \u00e8 piccola e poco sviluppata, gli incisivi superiori sono opistodonti, ovvero con le punte rivolte verso l'interno, i molari sono grandi. \nSono caratterizzati dalla seguente formula dentaria:\nAspetto.\nLa pelliccia \u00e8 corta e soffice. Le parti superiori variano dal bruno-giallastro al bruno-arancione con dei riflessi rossicci sulla groppa, i fianchi sono pi\u00f9 chiari mentre le parti ventrali sono bianche con la base dei peli grigia. La coda \u00e8 leggermente pi\u00f9 lunga della testa e del corpo, \u00e8 lievemente pi\u00f9 chiara nella parte ventrale e termina con un piccolo ciuffo di peli. Le zampe sono corte e larghe, adattamento ad una vita arboricola, gli artigli sono parzialmente nascosti da ciuffi di peli biancastri. Le femmine hanno 4 paia di mammelle.\nDistribuzione.\nIl genere \u00e8 diffuso nel Brasile meridionale, nel Paraguay orientale e nell'Argentina settentrionale.\nTassonomia.\nIl genere comprende 4 specie viventi ed una estinta."}
{"id": "5291990", "revid": "2024541", "url": "https://it.wikipedia.org/wiki?curid=5291990", "title": "Circumvesuviana (azienda)", "text": "La Circumvesuviana s.r.l. era l'azienda di trasporto pubblico locale che dal 2001 al 2013 gest\u00ec il servizio ferroviario urbano e suburbano nel quadrante orientale della citt\u00e0 metropolitana di Napoli, sulla omonima rete ferroviaria/metropolitana comunemente chiamata ferrovia Circumvesuviana.\nNata nel 2001 dalla precedente gestione commissariale governativa, la societ\u00e0 conflu\u00ec il 27 dicembre 2012 nell'Ente Autonomo Volturno.\nSettori di attivit\u00e0.\nLa societ\u00e0 operava sulla rete circumvesuviana in qualit\u00e0 sia di gestore dell'infrastruttura sia di impresa ferroviaria, offrendo servizi di trasporto regionale locali e diretti strutturati sulle seguenti relazioni facenti capo alla stazione di Napoli Porta Nolana:\nParallelamente ai normali servizi d'orario per pendolari, storicamente Circumvesuviana ha promosso altres\u00ec servizi speciali quali i treni turistici denominati \"Sorrento Express\" effettuati nei primi anni duemila e le corse in fascia notturna in occasioni di alcune notti bianche negli anni 2005-2006.\nOltre ai servizi ferroviari, Circumvesuviana eserciva il trasporto pubblico locale su gomma nelle aree servite e curava la gestione della funivia del Faito.\nStoria.\nIl 16 dicembre 1985 la rete circumvesuviana, fin ad allora gestita dalla societ\u00e0 Strade Ferrate Secondarie Meridionali (SFSM) venne riscattata dallo Stato e posta in gestione commissariale governativa.\nA seguito del decreto legge n. 422 del 14 novembre 1997 le ferrovie di interesse locale vennero gradualmente cedute alle Regioni, divenute responsabili dei servizi di trasporto pubblico locale: nell'ambito di tale riforma dal 1\u00ba gennaio 2001 cess\u00f2 la gestione commissariale governativa e venne costituita la Circumvesuviana srl, azienda di propriet\u00e0 della Regione Campania. Due anni dopo, il 6 marzo 2003, la stessa pass\u00f2 sotto il controllo del gruppo EAV.\nCon l'atto di fusione del 27 dicembre 2012 l'azienda \u00e8 stata incorporata nell'Ente Autonomo Volturno.\nDati societari.\nCircumvesuviana srl operava come societ\u00e0 a socio unico soggetta all'attivit\u00e0 di direzione e coordinamento della Regione Campania.\nParallelamente ai lavori condotti per il potenziamento della rete, il pi\u00f9 cospicuo investimento fu attuato negli anni novanta con l'acquisto dei nuovi elettrotreni (serie 086-118), che rappresentavano un'evoluzione di quelli ereditati dalla precedente gestione.\nSeguirono, negli anni duemila, le consegne dei 26 elettrotreni ETR 200."}
{"id": "5292006", "revid": "36426", "url": "https://it.wikipedia.org/wiki?curid=5292006", "title": "Palazzo dei Mannelli", "text": "Il palazzo dei Mannelli o Villa La Querce si trova in via del Palazzo dei Diavoli, 54 nel Quartiere 4 di Firenze.\nStoria.\nNel Trecento tra l'Arno e la Via Pisana sorsero numerosi palazzi fortificati. Uno di essi \u00e8 villa La Querce (antico nome del palazzo).\nSi trattava di una casa da signore fortificata che assolveva anche la funzione di villa-fattoria; la villa fu alterata nel corso dell'Ottocento. Nel 1624 Giovan Francesco di Pietro Susini la compr\u00f2 dagli originari proprietari, i Mannelli, per poi rivenderla ad Ambrogio Baldesi nel 1651. Successivamente essa pass\u00f2 (1674) ai Buccetti e poi ai Bonsi. A quest'ultima famiglia risale l'attuale aspetto della villa.\nSul portone d'ingresso si trova lo stemma dei proprietari originari, ricchi mercanti attivi nel commercio fin dai primi del XV secolo. Di fronte alla villa si trova l'oratorio di Santa Maria della Querce, edificio sacro finanziato dagli stessi Mannelli."}
{"id": "5292016", "revid": "466539", "url": "https://it.wikipedia.org/wiki?curid=5292016", "title": "Houdini (miniserie televisiva)", "text": "Houdini \u00e8 una miniserie televisiva in due parti sulla vita di Harry Houdini trasmessa nel 2014 da History, diretta da Uli Edel, scritta da Nicholas Meyer e basata sul libro di suo padre Bernard C. Meyer \"Houdini: A Mind in Chains: a Psychoanalytic Portrait\".\nTrama.\nPrima parte.\nIl piccolo Erich Weiss, figlio di un rabbino ungherese, vive con la sua famiglia ad Appleton, nel Wisconsin. Dopo aver assistito ad uno spettacolo di magia ne rimane fortemente colpito al punto di decidere di diventare un illusionista. Cambia il suo nome in Harry Houdini dopo aver letto un libro di Jean Eug\u00e8ne Robert-Houdin. Inizialmente si esibisce col fratello, in seguito conosce e sposa Bess con la quale inizier\u00e0 a girare il paese con una compagnia di circo itinerante. I suoi incredibili numeri di escapologia e illusionismo lo rendono famoso in tutto il mondo. Nel frattempo l'MI5 lo incarica di spiare il Kaiser Guglielmo mentre si trova in viaggio in Europa.\nSeconda parte.\nPer contrastare il calo di popolarit\u00e0, dovuto alla diffusione del cinema, Houdini decide di esibirsi in spettacoli in pubblico sempre pi\u00f9 sensazionali e pericolosi. Dopo la morte della madre, alla quale era molto legato, prova a mettersi in contato con lei tramite dei medium che per\u00f2 poi si rivelano essere degli impostori. Houdini intraprende quindi una crociata contro di loro smascherandoli e attirando su di s\u00e9 l'odio della categoria. Un giorno, a Detroit, viene aggredito da un uomo subendo un colpo fatale che gli causer\u00e0 la lacerazione dell'appendice portandolo alla morte per peritonite."}
{"id": "5292018", "revid": "1305772", "url": "https://it.wikipedia.org/wiki?curid=5292018", "title": "DreamWorks Super Star Kartz", "text": "DreamWorks Super Star Kartz \u00e8 un gioco di corse di kart basato sui personaggi della DreamWorks Animation, tra cui \"Shrek\", \"Madagascar\", \"Mostri contro alieni\", e \"Dragon Trainer\". \u00c8 uscito il 15 novembre 2011 nel Nord America, mentre in Europa il 18 novembre 2011. La versione per il Wii, utilizza il Wii Wheel. Questo \u00e8 stato l'ultimo videogioco della DreamWorks Animation pubblicato dalla Activision.\nModalit\u00e0 di gioco.\n Il gameplay \u00e8 molto simile a quello della serie \"Mario Kart\"."}
{"id": "5292055", "revid": "700846", "url": "https://it.wikipedia.org/wiki?curid=5292055", "title": "Buongiorno tristezza (brano musicale)", "text": ""}
{"id": "5292081", "revid": "1782831", "url": "https://it.wikipedia.org/wiki?curid=5292081", "title": "Il pozzo e le pozzanghere", "text": "Il pozzo e le pozzanghere (\"The Well and the Shallows\") \u00e8 una raccolta di saggi brevi dello scrittore inglese G. K. Chesterton, pubblicata per la prima volta nel 1935. Come l'autore spiega nell'introduzione, gli scritti nascono con finalit\u00e0 dichiaratamente polemica, per controbattere punto su punto alle critiche mosse dalla societ\u00e0 e gli intellettuali del tempo alla Chiesa cattolica, cui Chesterton si era convertito nel 1922. L'opera, scritta con il consueto stile arguto, si confronta con l'insorgere dei totalitarismi in Europa, la crescente secolarizzazione della societ\u00e0 e le opposte teorie del capitalismo e del comunismo, cui l'autore propone come sostituito il distributismo."}
{"id": "5292083", "revid": "767487", "url": "https://it.wikipedia.org/wiki?curid=5292083", "title": "Marzio Bernardinetti", "text": " Fu deputato dal 1948 al 1958, presidente della provincia di Rieti dal 1961 al 1963 e senatore dal 1963 al 1972."}
{"id": "5292084", "revid": "2036644", "url": "https://it.wikipedia.org/wiki?curid=5292084", "title": "Jia-A League 1996", "text": "La stagione 1996 \u00e8 stata l'ottava edizione della Marlboro Jia-A League, trentasettesima stagione della massima serie cinese di calcio.\nAvvenimenti.\nIl campionato.\nGi\u00e0 dopo la seconda giornata il comando della classifica era in mano del Dalian Shide che, mantenendo un ampio vantaggio sui campioni in carica dello Shanghai Shenhua, ottenne il secondo titolo del suo palmar\u00e8s con una giornata di anticipo. Nello stesso turno furono inoltre decretati i verdetti per la zona retrocessione con Shenzhen Feiyada e Guangzhou Songri, che nelle ultime giornate subirono il sorpasso di uno Yanbian Hyundai sino ad allora in ritardo sulle altre concorrenti alla salvezza.\nClassifica finale.\nLegenda:\n\u00a0\u00a0\u00a0\u00a0\u00a0 Campione della Cina e ammessa al Campionato d'Asia per club 1997-98 \u00a0\u00a0\u00a0\u00a0\u00a0 Ammessa alla Coppa delle Coppe dell'AFC 1997-1998 \u00a0\u00a0\u00a0\u00a0\u00a0 Retrocessa in Jia-B League 1997\nNote:\nStatistiche.\nClassifica dei marcatori.\nNel corso del campionato sono state segnate complessivamente 292 reti, per una media di 2,21 marcature per incontro. Di seguito viene riportata la classifica dei cannonieri:"}
{"id": "5292086", "revid": "47767", "url": "https://it.wikipedia.org/wiki?curid=5292086", "title": "Iris 2", "text": ""}
{"id": "5292110", "revid": "76963", "url": "https://it.wikipedia.org/wiki?curid=5292110", "title": "Benjamin Mouton", "text": "Biografia.\nNato e cresciuto a Lafayette, Mouton studi\u00f2 all'Accademia americana di arti drammatiche di New York. Fra i vari ruoli da lui interpretati si ricordano in particolare quello del protettore Blake nel film \"Whore (puttana)\" di Ken Russell e quello del protagonista Louis Daigle nella pellicola \"Dirty Rice\"."}
{"id": "5292115", "revid": "298229", "url": "https://it.wikipedia.org/wiki?curid=5292115", "title": "Josh Kline", "text": "Carriera professionistica.\nNew England Patriots.\nDopo non essere stato scelto nel Draft NFL 2013, Kline firm\u00f2 coi New England Patriots. Disput\u00f2 la prima partita come titolare nella vittoria contro i Baltimore Ravens del 22 dicembre 2013. La sua prima stagione si chiuse con sette presenze. L'anno seguente disput\u00f2 12 partite di cui 12 come titolare. Nella finale della AFC contro gli Indianapolis Colts disput\u00f2 la prima gara come partente nei playoff, coi Patriots che vinsero 45-7, qualificandosi per il Super Bowl XLIX, vinto contro i Seattle Seahawks.\nTennessee Titans.\nL'8 settembre 2016, Kline firm\u00f2 con i Tennessee Titans.\nMinnesota Vikings.\nIl 20 marzo 2019 Kline firm\u00f2 un contratto triennale con i Minnesota Vikings."}
{"id": "5292122", "revid": "123164051", "url": "https://it.wikipedia.org/wiki?curid=5292122", "title": "Thomas Pakenham, V conte di Longford", "text": "Biografia.\nEra il figlio di William Pakenham, IV conte di Longford, e di sua moglie, Selina Rice-Trevor. Frequent\u00f2 il Winchester College e il Christ Church college.\nCarriera.\nSuccesse alla contea alla morte del padre nel 1887. Prest\u00f2 servizio nelle 2\u00b0 Life Guards, raggiungendo il grado di colonnello, e ricopr\u00ec la carica di Lord luogotenente di Longford (1887-1915).\nLord Longford \u00e8 stato distaccato nell'Imperial Yeomanry in Sudafrica durante la Seconda guerra boera, ed \u00e8 stato promosso capitano il 3 febbraio 1900. Venne ferito e torn\u00f2 a casa l'anno seguente. Nel gennaio del 1902 \u00e8 stato nuovamente distaccato nell'Imperial Yeomanry. Venne nominato al comando del 29\u00ba Battaglione (composto principalmente da ufficiali e soldati del Irish Horse) con il grado temporaneo di tenente colonnello.\n\u00c8 stato membro del Kildare Street Club.\nMatrimonio.\nSpos\u00f2, l'8 novembre 1899, Lady Mary Julia Child Villiers (26 maggio 1877-21 novembre 1933), figlia di Victor Child Villiers, VII conte di Jersey. Ebbero sei figli:\nMorte.\nDurante la Prima guerra mondiale, Lord Longford comand\u00f2 la 2\u00aa South Midland Mounted Brigade della 2\u00aa Mounted Division con il grado di generale di brigata. La divisione era di base, inizialmente, in Egitto, ma in seguito venne inviato a Suvla come rinforzi durante la battaglia di Sari Bair. Il 21 agosto 1915, la divisione era in riserva per l'attacco finale su Scimitar Hill. Quando l'attacco iniziale dalla 29\u00aa divisione non riusc\u00ec, gli fu ordinato di avanzare allo scoperto attraverso un lago salato a secco. Rastrellato da schegge di fuoco, la maggior parte della brigata si ferm\u00f2 a ridosso di Green Hill, ma Longford condusse la sua brigata alla conquista della sommit\u00e0 della collina. Mentre continuava ad avanzare, venne ucciso."}
{"id": "5292128", "revid": "57342", "url": "https://it.wikipedia.org/wiki?curid=5292128", "title": "Lionello Matteucci", "text": " \u00c8 stato sindaco di Rieti per due mandati, dal 1952 alla morte nel 1957.\nDurante la sua giunta, fu approvato il piano regolatore generale del comune di Rieti.\nEletto al Parlamento nella prime e nella seconda legislatura nelle liste del Partito Socialista Italiano, ricopr\u00ec l'incarico di vice-presidente della Commissione lavori pubblici\nMor\u00ec il 1\u00ba maggio 1957 mentre era ancora in carica, colpito da un infarto mentre teneva un comizio a Passo Corese.\nA lui \u00e8 dedicato il viale a quattro corsie che fa da dorsale al quartiere Citt\u00e0 Giardino collegandolo con il Borgo, uno dei pi\u00f9 importanti viali della citt\u00e0."}
{"id": "5292138", "revid": "8660", "url": "https://it.wikipedia.org/wiki?curid=5292138", "title": "Nazionale di football americano della Costa Rica", "text": "La nazionale di football americano della Costa Rica (Selecci\u00f3n de f\u00fatbol americano de Costa Rica) \u00e8 la selezione maggiore maschile di football americano della FEFACR che rappresenta la Costa Rica nelle varie competizioni ufficiali o amichevoli riservate a squadre nazionali.\nConfronti con le altre Nazionali.\nQuesti sono i saldi della Costa Rica nei confronti delle Nazionali incontrate."}
{"id": "5292158", "revid": "287204", "url": "https://it.wikipedia.org/wiki?curid=5292158", "title": "Garner (Iowa)", "text": "Garner \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Hancock, della quale \u00e8 il capoluogo."}
{"id": "5292159", "revid": "287204", "url": "https://it.wikipedia.org/wiki?curid=5292159", "title": "Belle Plaine (Iowa)", "text": "Belle Plaine \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Benton."}
{"id": "5292167", "revid": "767487", "url": "https://it.wikipedia.org/wiki?curid=5292167", "title": "Il caso Freddy Heineken", "text": "Il caso Freddy Heineken (\"Kidnapping Mr. Heineken\") \u00e8 un film del 2015 diretto da Daniel Alfredson.\nScritto da William Brookfield, basandosi sul libro di Peter R. de Vries \"The Kidnapping of Alfred Heineken\", il film racconta la storia vera del sequestro del magnate della birra Freddy Heineken, avvenuto ad Amsterdam nel 1982.\nTrama.\nNel 1982 cinque amici di infanzia decidono di mettere a segno quello che in seguito sarebbe stato definito il crimine del secolo. Il loro obiettivo \u00e8 il sequestro di Freddy Heineken, erede dell\u2019impero della birra e uno degli uomini pi\u00f9 ricchi al mondo. Cor van Hout, leader del gruppo e grande stratega, elabora un piano audace per sequestrare il miliardario e chiedere il pi\u00f9 grande riscatto mai pagato per un ostaggio. Nei titoli di coda, appare l'informazione che Freddy Heineken sarebbe morto nel 2003; in realt\u00e0, l'uomo \u00e8 morto nel 2002.\nProduzione.\nGli interpreti principali sono Anthony Hopkins, Jim Sturgess, Sam Worthington e Ryan Kwanten.\nDistribuzione.\nIl film \u00e8 stato distribuito nelle sale cinematografiche statunitensi a partire dal 6 marzo 2015, mentre in Italia \u00e8 stato distribuito direttamente in versione DVD/Blu-Ray a partire dal mese di settembre 2016."}
{"id": "5292171", "revid": "287204", "url": "https://it.wikipedia.org/wiki?curid=5292171", "title": "Wilton (Iowa)", "text": "Wilton \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Muscatine e in parte nella Contea di Cedar."}
{"id": "5292175", "revid": "119868783", "url": "https://it.wikipedia.org/wiki?curid=5292175", "title": "Sibley (Iowa)", "text": "Sibley \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Osceola, della quale \u00e8 il capoluogo."}
{"id": "5292179", "revid": "287204", "url": "https://it.wikipedia.org/wiki?curid=5292179", "title": "Eberhard Zangger", "text": " Dal 1994 sostiene l'idea che nel II millennio a.C., nell'Asia Minore occidentale, esistesse una civilt\u00e0 luviana. Nel 2014 ha avviato una fondazione internazionale non a scopo di lucro, Luwian Studies, di cui \u00e8 presidente.\nBiografia.\nZangger ha studiato geologia/paleontologia all'Universit\u00e0 di Kiel e ha conseguito un dottorato (PhD) dopo un corso di studi post-laurea all'Universit\u00e0 di Stanford dal 1984 al 1988. Successivamente \u00e8 stato ricercatore associato presso il Dipartimento di Scienze della Terra dell'Universit\u00e0 di Cambridge. Dal 1991 al 1999 Zangger ha gestito lo studio di consulenza Geoarcheology International a Zurigo, che ogni anno ha partecipato a circa sei progetti in aree archeologiche nel Mediterraneo orientale.\nDal 1982 Zangger si \u00e8 specializzato nel settore della geoarcheologia. Fra i suoi primi oggetti di ricerca e scoperte figurano la situazione costiera di Dimini Magoula nella Grecia centrale neolitica, l'estensione del Lago di Lerna nella pianura argiva, l'esatta et\u00e0 e funzione della deviazione fluviale micenea e la citt\u00e0 bassa di Tirinto, il carattere insulare di Asine, il porto artificiale di Nestore a Pilo, incluso un meccanismo di lavaggio con acqua pulita e una diga di sbarramento artificiale nel complesso archeologico minoico di Monastiraki, nella Creta centrale.\nNel 1992, Zangger ha suggerito che, nel suo leggendario racconto sull'Atlantide, Platone usasse una versione egiziana del racconto di Troia nel suo mito di Atlantide. L'argomentazione di Zangger si basava sul confronto tra la cultura micenea ed il ritratto di Platone della civilt\u00e0 greca dell'era dell'Atlantide, cos\u00ec come sui parallelismi fra le indicazioni di Platone sulla guerra fra Grecia e Atlantide e varie fonti antiche riguardanti la guerra di Troia. Ha riconosciuto le somiglianze tra le invasioni dei popoli del mare e gli aggressori descritti da Platone e ha anche trovato paralleli tra le invasioni dei popoli del mare e la guerra di Troia. Nel 1992 Zangger ha giunto alla conclusione che Troia doveva essere molto pi\u00f9 grande di quanto presunto dalla letteratura archeologica, e che la citt\u00e0 doveva avere porti artificiali all'interno della moderna pianura alluvionale. Nel 1993, in un articolo nell\"'Oxford Journal of Archaeology\", Zangger ha citato numerose similitudini fra la descrizione di Atlantide fatta da Platone e i racconti su Troia del periodo del Tardo Bronzo.\nNel 1994 ha pubblicato un nuovo libro dal titolo \"Ein neuer Kampf um Troia\", in cui Zangger associa le iscrizioni nei templi egizi sulle invasioni dei Popoli del Mare attorno al 1200 a.C. al racconto della guerra di Troia. In questo libro ha illustrato per la prima volta una sequenza cronologica degli sviluppi politici ed economici nella regione del Mediterraneo orientale nel XIII secolo a.C. Di conseguenza, la leggenda della guerra di Troia avrebbe rispecchiato il ricordo di una \"guerra mondiale\", che port\u00f2 al crollo totale del mondo degli Stati della regione del Mediterraneo orientale attorno al 1200 a.C. L'obiettivo generale della ricerca di Zangger era trovare una spiegazione per la fine dell'Et\u00e0 del Bronzo nel Mediterraneo Orientale intorno al 1200 a.C. Nella sua esposizione, Zangger riconosce agli Stati dell'Anatolia occidentale e nordoccidentale \u2013 i piccoli regni luvi conosciuti attraverso i documenti ittiti come Arzawa, Mira, Wilusa, Lukka e la regione fluviale Seha \u2013 un'importanza maggiore rispetto a quanto ne fosse attribuita generalmente all'epoca. Egli ritiene che questi piccoli Stati, riuniti nella loro importanza economica e militare, fossero paragonabili alla Grecia micenea o alla Creta minoica. Si opposero al regno ittita e si ritrovano come \"Popoli del mare\" nelle fonti egizie dell'epoca di Merenptah e Ramses III. A questa coalizione erano associati gli Assiri, i Kaska e le trib\u00f9 libiche. Agli Ittiti erano associati (oltre ai vassalli Amurru e Ugarit) l'Egitto e la Grecia micenea. In una recensione dei libri \"The Flood from Heaven\" e \"Ein neuer Kampf um Troia\" sulla rivista \"Journal of Field Archeology\", il preistorico statunitense Daniel Pullen della Florida State University ha enfatizzato l'approccio di Zangger. Zangger, dice Pullen, \"applica i rigori della metodologia scientifica per spiegare la fine dell'Et\u00e0 del Bronzo nel Mediterraneo Orientale\".\nNel suo terzo libro \"Die Zukunft der Vergangenheit\" del 1998, Zangger tratteggia infine anche lo sviluppo nel XII secolo a.C., quindi il periodo successivo alla guerra di Troia. Secondo la teoria di Zangger, gruppi allo sbando di sopravvissuti alle invasioni dei Popoli del mare e alla guerra di Troia avrebbero fondato nuovi insediamenti in Italia e Siria/Palestina, contribuendo cos\u00ec alla nascita della cultura etrusca e fenicia. Inoltre ha addotto argomenti secondo cui l'eruzione di Santorini nel XVII secolo a.C. non ha potuto causare il crollo della caldera e quindi uno tsunami. Zangger considera sopravvalutate le catastrofi naturali come eventi scatenanti di trasformazioni culturali. Sostiene invece un'ulteriore implicazione delle scienze naturali e un maggiore coinvolgimento dell'urbanizzazione e delle opere idrauliche nell'antichistica.\nSempre nel 1998, Zangger prepara un progetto esplorativo realizzato con il supporto di un elicottero nella pianura di Troas in collaborazione con il Bundesanstalt f\u00fcr Geowissenschaften und Rohstoffe (BGR) (istituto federale per le scienze geologiche e le materie prime) di Hannover, al fine di individuare antichi insediamenti e strutture portuali con l'ausilio di misurazioni geomagnetiche. Il Ministero della Cultura turco non ha concesso il permesso di condurre questo progetto.\nNell'aprile 2001 Zangger abbandona la ricerca per un lungo periodo con una conferenza all'Accademia delle scienze di Heidelberg. Gi\u00e0 nel 1999 era diventato consulente in pubbliche relazioni presso un'affermata agenzia PR di Zurigo. Nel 2002 si mette in proprio e fonda l'agenzia di pubbliche relazioni per la comunicazione aziendale science communications GmbH a Zurigo.\nFra il 1992 e il 1999, la rivista \"Der Spiegel\" ha dedicato ai progetti e alle pubblicazioni di Zangger sette articoli di varie pagine, fra cui un articolo di copertina, definendolo pi\u00f9 volte come \"l'Einstein dell'antichit\u00e0\". Nel 1997, lo scrittore tedesco Gisbert Haefs ha eretto a Zangger un piccolo monumento letterario nel personaggio di \"Tsanghar\" nel suo romanzo \"Troja\". Per il suo romanzo Haefs ha elaborato la tesi Troia-Atlantide.\nFondazione Luwian Studies.\nDall'aprile 2014, Zangger \u00e8 Presidente del Consiglio di fondazione della Fondazione di pubblica utilit\u00e0 internazionale Luwian Studies. La sua finalit\u00e0 indicata nel registro di commercio del Canton Zurigo \u00e8 \"lo studio del secondo millennio avanti Cristo nell'Asia minore occidentale e la divulgazione delle relative conoscenze\". Il Consiglio di fondazione comprende Ivo Hajnal, Jorrit Kelder, Matthias Oertle e Jeffrey Spier.\nNel maggio 2016, Luwian Studies \u00e8 diventato pubblico con un sito Web in tedesco, inglese e turco. Allo stesso tempo \u00e8 apparso il libro di Zangger: The Luwian Civilization - L'anello mancante nell'Et\u00e0 del Bronzo dell'Egeo. Come parte della sua ricerca, la fondazione ha sistematicamente catalogato oltre 340 siti di insediamento dell'Et\u00e0 del Bronzo Medio e Tardo dell'Asia Minore Occidentale. Questi siti sono presentati in un database pubblico sul sito Web. La fondazione fornisce supporto finanziario per scavi e indagini archeologiche, nonch\u00e9 per studi linguistici, dedicati alle culture della media e tarda Et\u00e0 del Bronzo nell'Asia Minore Occidentale.\nPatrimonio di James Mellaart.\nNel giugno 2017 Zangger ha ricevuto documenti inediti dal patrimonio del preistorico britannico James Mellaart, che quest'ultimo aveva indicato come particolarmente importante. Il materiale della tenuta di Mellaart si riferiva a due gruppi di documenti, entrambi presumibilmente trovati nel 1878 in un villaggio chiamato Beyk\u00f6y, 34 chilometri a nord di Afyonkarahisar nella Turchia occidentale. Da un lato, c'era un'iscrizione geroglifica luviana (\"HL Beyk\u00f6y 2\") su pietra calcarea, che doveva essere stata formata intorno al 1180 a.C. Mellaart, tuttavia, possedeva solo un disegno di questa iscrizione. Secondo le note di Mellaart, oltre a questo, a Beyk\u00f6y (\"testo di Beyk\u00f6y\") sono state trovate anche tavolette in bronzo con testi ittiti in cuneiforme accadico. Questi descrissero gli eventi politici durante quasi l'intera Et\u00e0 del Bronzo dal punto di vista dei sovrani dell'Asia Minore Occidentale. Mellaart possedeva solo traduzioni in inglese di questi documenti.\nNel dicembre 2017, Zangger e il linguista olandese Fred Woudhuizen hanno pubblicato sulla rivista di archeologia olandese \"Talanta\" i disegni geroglifici luviani (inclusi testi di Edremit, Yaz\u0131l\u0131ta\u015f, Da\u011fard\u0131 e \u015eahankaya) che sono stati recuperati dal patrimonio di Mellaart. Tuttavia, all'inizio del 2018 Zangger prese le distanze da Mellaart e lo accus\u00f2 di aver falsificato i documenti. Ulteriori ricerche nel precedente studio di Mellaart a Londra, nel febbraio 2018, avevano rivelato che Mellaart aveva completamente inventato il (presumibilmente cuneiforme) \"testo Beyk\u00f6y\". D'altra parte, Woudhuizen, che ha pubblicato insieme a Zangger, continua a credere che l'iscrizione geroglifica luwiana HL Beyk\u00f6y 2 non sia certamente forgiata da Mellaart e sia probabilmente genuina.\nYazilikaya.\nNel giugno 2019 Zangger, insieme all'archeologa e astronoma Rita Gautschy dell'Universit\u00e0 di Basilea, ha pubblicato una nuova interpretazione del santuario rupestre ittita Yaz\u0131l\u0131kaya presso \u1e2aattu\u0161a, secondo la quale la sequenza di rilievi rupestri nella camera A avrebbe potuto essere utilizzata come calandario lunisolare. "}
{"id": "5292180", "revid": "767487", "url": "https://it.wikipedia.org/wiki?curid=5292180", "title": "Tama (Iowa)", "text": "Tama \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Tama."}
{"id": "5292184", "revid": "767487", "url": "https://it.wikipedia.org/wiki?curid=5292184", "title": "Williamsburg (Iowa)", "text": "Williamsburg \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Iowa."}
{"id": "5292187", "revid": "74801", "url": "https://it.wikipedia.org/wiki?curid=5292187", "title": "Bloomfield (Iowa)", "text": "Bloomfield \u00e8 una citt\u00e0 degli Stati Uniti d'America, situata nello Stato dell'Iowa, nella contea di Davis, della quale \u00e8 il capoluogo."}
{"id": "5292189", "revid": "287204", "url": "https://it.wikipedia.org/wiki?curid=5292189", "title": "Grundy Center", "text": "Grundy Center \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Grundy, della quale \u00e8 il capoluogo."}
{"id": "5292190", "revid": "1573940", "url": "https://it.wikipedia.org/wiki?curid=5292190", "title": "Irenomys tarsalis", "text": "Irenomys tarsalis () \u00e8 un roditore della famiglia dei Cricetidi, unica specie del genere Irenomys (), diffuso nell'America meridionale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 95 e 138\u00a0mm, la lunghezza della coda tra 133 e 188\u00a0mm, la lunghezza del piede tra 27 e 32\u00a0mm, la lunghezza delle orecchie tra 20 e 23\u00a0mm e un peso fino a 65\u00a0g.\nCaratteristiche craniche e dentarie.\nIl cranio presenta una scatola cranica lunga. La superficie anteriore degli incisivi superiori \u00e8 attraversata da un profondo solco longitudinale.\nSono caratterizzati dalla seguente formula dentaria:\nAspetto.\nLa pelliccia \u00e8 densa e soffice. Le parti dorsali sono rosso-grigiastre striate finemente di grigio-brunastro, mentre le parti inferiori sono giallo-rosate con la base dei peli grigio scura. Le orecchie sono nero-brunastre, talvolta con una macchia biancastra alla loro base posteriore. Le zampe e le dita sono biancastre. I piedi sono larghi. La coda \u00e8 pi\u00f9 lunga della testa e del corpo, talvolta \u00e8 pi\u00f9 chiara nella parte ventrale e termina con un ciuffo di lunghi peli. \nBiologia.\nComportamento.\n\u00c8 una specie arboricola.\nAlimentazione.\nSi nutre di granaglie, frutta, talvolta di parti vegetali verdi e funghi.\nRiproduzione.\nSi riproduce in primavera, talvolta fino al termine dell'estate. Danno alla luce 3-6 piccoli alla volta.\nDistribuzione e habitat.\nQuesta specie \u00e8 diffusa nella parte sud-occidentale dell'America meridionale, nel Cile centro-meridionale e nell'Argentina centro-occidentale. \u00c8 inoltre presente sull'Isola di Chilo\u00e9 e sulle Isole Guaitecas, lungo le coste cilene.\nVive nelle foreste andine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"I.tarsalis\" come specie a rischio minimo (LC)."}
{"id": "5292191", "revid": "633073", "url": "https://it.wikipedia.org/wiki?curid=5292191", "title": "Irenomys", "text": ""}
{"id": "5292207", "revid": "287204", "url": "https://it.wikipedia.org/wiki?curid=5292207", "title": "Rock Rapids", "text": "Rock Rapids \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Lyon, della quale \u00e8 il capoluogo."}
{"id": "5292210", "revid": "744331", "url": "https://it.wikipedia.org/wiki?curid=5292210", "title": "Enea Koli\u00e7i", "text": "Biografia.\nPossiede anche la cittadinanza greca.\nCarriera.\nClub.\nIl 1\u00ba gennaio 2012 firma un contratto di un anno e mezzo con la squadra albanese del .\nNazionale.\nHa collezionato 14 presenze con la nazionale albanese Under-21.\nIl 3 giugno 2009 riceve la sua prima convocazione in nazionale maggiore per la partita amichevole contro la del 10 giugno 2009, senza riuscire a fare il suo esordio.\nIl 2 ottobre 2017 viene convocato nuovamente in nazionale a distanza di 8 anni dall'ultima volta, per le partite valide per le qualificazioni ai Mondiali 2018 contro ed del 6 e 9 ottobre 2017.\nStatistiche.\nPresenze e reti nei club.\n\"Statistiche aggiornate al 5 maggio 2021.\""}
{"id": "5292212", "revid": "110157", "url": "https://it.wikipedia.org/wiki?curid=5292212", "title": "Yksin", "text": "Yksin \u00e8 un brano musicale del cantante rock finlandese Jonne Aaron, pubblicato nel 2014 come primo singolo estratto dal suo secondo album \"Risteyksess\u00e4\".\nIl brano ha raggiunto la prima posizione della classifica finlandese dei brani pi\u00f9 trasmessi in radio.\nDal singolo \u00e8 stato estratto un video musicale che \u00e8 stato diretto da Ville Juurikkala e pubblicato sull'account ufficiale di YouTube dell'etichetta il 26 settembre 2014."}
{"id": "5292214", "revid": "287204", "url": "https://it.wikipedia.org/wiki?curid=5292214", "title": "West Union (Iowa)", "text": "West Union \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Fayette, della quale \u00e8 il capoluogo."}
{"id": "5292217", "revid": "1543377", "url": "https://it.wikipedia.org/wiki?curid=5292217", "title": "Toledo (Iowa)", "text": "Toledo \u00e8 un comune (\"city\") degli Stati Uniti d'America e capoluogo della contea di Tama nello Stato dell'Iowa. La popolazione era di 2,341 abitanti al censimento del 2010.\nGeografia fisica.\nToledo \u00e8 situata a (41.993281, -92.579067).\nSecondo lo United States Census Bureau, ha un'area totale di .\nStoria.\nToledo venne fondata nel 1853 come capoluogo della contea di Tama. Deve il suo nome all'omonima citt\u00e0 nell'Ohio. Toledo fu incorporata come citt\u00e0 nel 1866.\nSociet\u00e0.\nEvoluzione demografica.\nSecondo il censimento del 2010, la popolazione era di 2,341 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'83,47% di bianchi, l'1,07% di afroamericani, il 5,77% di nativi americani, lo 0,64% di asiatici, il 4,27% di altre razze, e il 4,78% di due o pi\u00f9 etnie. Ispanici o latinos di qualunque razza erano l'11,41% della popolazione."}
{"id": "5292218", "revid": "599013", "url": "https://it.wikipedia.org/wiki?curid=5292218", "title": "Kirill Alekseenko", "text": "Ha ottenuto il titolo di Maestro Fide nel 2007 e quello di Grande Maestro nel 2015 . \nHa ottenuto una wild card dagli organizzatori per partecipare al Torneo dei candidati 2020 di Ekaterinburg.\nHa raggiunto il rating FIDE pi\u00f9 alto nel novembre 2019, con 2715 punti Elo, 31\u00ba al mondo e 9\u00ba russo."}
{"id": "5292219", "revid": "834", "url": "https://it.wikipedia.org/wiki?curid=5292219", "title": "Marengo (Iowa)", "text": "Marengo \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Iowa, della quale \u00e8 il capoluogo."}
{"id": "5292221", "revid": "339392", "url": "https://it.wikipedia.org/wiki?curid=5292221", "title": "Villa del Poggio Imperiale", "text": ""}
{"id": "5292224", "revid": "6923", "url": "https://it.wikipedia.org/wiki?curid=5292224", "title": "Virtual landscaping", "text": "Per virtual landscaping si intende la ricostruzione tridimensionale, generalmente per mezzo di software di matrice GIS e CAD, di ambiti territoriali pi\u00f9 o meno estesi. Si tratta di ricostruzioni di territori storici antropizzati che abbiano avuto rilevanza da un punto di vista culturale. In genere il lavoro di ricostruzione si basa sui seguenti punti:\nUn esempio di ricostruzioni virtuali \u00e8 la ricostruzione del paesaggio medioevale che avrebbe incontrato un pellegrino nel tratto di Via Francigena tra Monteriggioni e San Gimignano (L. Massi 2014)"}
{"id": "5292227", "revid": "2144104", "url": "https://it.wikipedia.org/wiki?curid=5292227", "title": "Gandolfo Sacchi", "text": "Biografia.\nNacque a Binasco intorno al 1200 da una nobile e agiata famiglia. \nSin da bambino sent\u00ec profondo il desiderio di consacrare la sua vita a Dio, tanto che i primi nomi che impar\u00f2 furono proprio Ges\u00f9 e Maria. \nEntr\u00f2 nell'Ordine dei Frati minori di San Francesco nel 1224, studi\u00f2 a Pavia ed ebbe come suo maestro di Teologia Sant' Antonio di Padova. \nNei primi mesi del 1260, insieme ad un fratello compagno frate Pasquale, percorse le strade delle Madonie per svolgere la predicazione. Nel gennaio del 1260 giunse a Polizzi Generosa dove rimase sino alla morte, il 3 aprile 1260.\nCulto.\nNel 1320 i cittadini di Polizzi chiesero al Vescovo di Cefal\u00f9 di proclamarlo loro Patrono e che si introducessero due feste liturgiche, una delle quali tuttora esistente. Nel 1482 venne commissionata allo scultore Domenico Gagini un'arca marmorea per conservarne le spoglie mortali.\nIl suo elogio si legge nel Martirologio romano al 3 aprile:"}
{"id": "5292232", "revid": "37401", "url": "https://it.wikipedia.org/wiki?curid=5292232", "title": "Filino di Akragas", "text": ""}
{"id": "5292244", "revid": "287204", "url": "https://it.wikipedia.org/wiki?curid=5292244", "title": "Milford (Iowa)", "text": "Milford \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Dickinson."}
{"id": "5292248", "revid": "486946", "url": "https://it.wikipedia.org/wiki?curid=5292248", "title": "Lista dei leader nei touchdown su corsa in carriera nella National Football League", "text": ""}
{"id": "5292249", "revid": "1714743", "url": "https://it.wikipedia.org/wiki?curid=5292249", "title": "Giovanni di Nassau-Idstein", "text": "Vita.\nI suoi genitori furono Luigi II di Nassau-Weilburg e la langravia Anna Maria d'Assia-Kassel (1567\u20131626). Suo padre aveva nel 1605 riunito tutti i possedimenti della linea di Walram del casato di Nassau: Saarbr\u00fccken, Weilburg e Idstein. Suo fratello era Guglielmo Luigi. Quando i fratelli si divisero l'eredit\u00e0 del padre il 29 gennaio 1629 ad Ottweiler, Guglielmo Luigi ricev\u00e9 la contea di Saarbr\u00fccken, il distretto di Ottweiler, il baliaggio di Herbitzheim, e la comunit\u00e0 di Saarwellingen. Giovanni ricev\u00e9 Idstein, Wiesbaden e Sonnenberg. I due fratelli pi\u00f9 giovani, Ernesto Casimiro ed Ottone riceverono Wehener Grund ed il distretto di Burgschwalbach. Tuttavia, dal momento che erano ancora minorenni, Guglielmo Luigi amministr\u00f2 quei territori come reggente.\nPoco dopo, i loro territori furono messi a rischio dall'editto di Restituzione imperiale del 2 marzo 1629, quando i principi vescovi di Magonza e Treviri pretesero la restituzione di propriet\u00e0 ecclesiastiche che erano state confiscati dopo la pace di Passau del 1552. Il 7 luglio 1629, il Tribunale della Camera imperiale stabil\u00ec che al casato di Nassau dovevano ritornare la citt\u00e0 ed il castello di Sarrewerden, Bouquenom e Wieberstweiler al vescovado di Metz come feudi di Lorena. Fu loro consentito di mantenere gli altri beni contesi\nNel 1629 spos\u00f2 Sibilla Maddalena di Baden-Durlach (21 luglio 1605 - 22 luglio 1644), figlia del margravio Giorgio Federico e della renegravia Giuliana Ursula di Salm-Neufville.\nSuccessore.\nGiovanni fu succeduto dal figlio Giorgio Augusto Samuele, che aveva solo 12 anni quando Giovanni mor\u00ec. Il conte Giovanni Casimiro di Leiningen funse da reggente. Giovanni descrisse l'incarico di un reggente nel suo \"testamento politico\" come un compito per il quale egli deve poi rendere conto davanti a Dio.\nFigli.\nGiovanni ebbe un totale di 25 figli dalle sue due mogli, incluso:"}
{"id": "5292250", "revid": "287204", "url": "https://it.wikipedia.org/wiki?curid=5292250", "title": "Sac City", "text": "Sac City \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Sac, della quale \u00e8 il capoluogo."}
{"id": "5292251", "revid": "1543377", "url": "https://it.wikipedia.org/wiki?curid=5292251", "title": "Gigliola Braga", "text": "Biografia.\nBiologa, negli anni novanta incomincia a occuparsi del controllo insulinico e della prevenzione attraverso l'alimentazione sulla base degli studi dei premi Nobel John Vane, Sune Bergstr\u00f6m e Bengt I. Samuelsson e in Italia \u00e8 stata tra i primi a comprendere l'importanza del metodo alimentare Zona.\nDocente presso l'universit\u00e0 di Torino ha creato \u201cLa Zona Italiana\u201d esposta per la prima volta nel suo primo libro \u201cLa Zona italiana\u201d pubblicato nel 2002 e edito da Sperling &amp; Kupfer. Il libro fa da tratto d'unione tra la metodica americana e i prodotti, gli alimenti e le abitudini italiane. Tutti i libri scritti in seguito sono pubblicati dalla medesima casa editrice. Nel maggio 2005 La Zona Italiana esce in allegato al quotidiano \u201cIl Giornale\u201d e nel 2007 \u00e8 allegato al numero di maggio del mensile \u201cMen's Health\u201d.\nNel maggio 2003, esce il suo secondo libro \u201cPi\u00f9 belle con la Zona\u201d, diretto a un pubblico femminile, cos\u00ec come \u201cLa Zona \u00e8 Donna\u201d, pubblicato nel marzo 2014. Quest'ultimo libro \u00e8 stato recensito dalla rivista \u201cL'altra medicina magazine\u201d nell'edizione agosto/settembre 2014 e dalla rivista Tustyle il 20 ottobre 2014.\nNel marzo 2006 pubblica \u201cIl grande libro della Zona italiana\u201d che rappresenta un testo divulgativo molto dettagliato di riferimento per gli addetti ai lavori e per il pubblico. Nell'agosto 2008 pubblica \u201cLa Zona in 80 minuti\u201d con allegato un DVD al cui interno c'\u00e8 la testimonianza video di Barry Sears che invita a seguire i consigli dell'autrice per l'applicazione del metodo Zona.\nNel 2010 esce \u201cLa Zona ti cambia la vita\u201d, in cui l'autrice si rivolge principalmente a tutti coloro ritengono che il metodo Zona sia troppo complesso, con l'intento di persuaderli dimostrando la facile applicabilit\u00e0 del metodo. L'anno successivo esce \u201cL'alimentazione giusta per tuo figlio\u201d, un libro destinato ai genitori, che come recensisce Famiglia Cristiana, \u201c\"\u00e8 basato su studi recenti e con i contributi di un pediatra, di un medico nutrizionista e di una ginecologa. L'autrice, oltre a offrire consigli utili e pratici spiega quali sono le trappole da evitare e le scelte giuste, dallo svezzamento all'adolescenza, per garantire ai bambini e ai ragazzi il piacere ma anche la certezza di crescere sani e di prevenire patologie e disturbi\"\u201d. Il libro contiene suggerimenti alimentari utili anche agli adulti."}
{"id": "5292254", "revid": "1543377", "url": "https://it.wikipedia.org/wiki?curid=5292254", "title": "Laura Gonzenbach", "text": "Biografia.\nLa famiglia dei Gonzenbach, di professione mercanti, proveniva dalla Svizzera germanofona. Il padre, Peter Victor, mercante e banchiere fu per quarant'anni console della Confederazione Elvetica a Messina, la madre proveniva da una piccola citt\u00e0 tedesca. Laura era la penultima di otto figli. A seguito della morte della madre, avvenuta nel 1847, Laura fu accudita e seguita negli studi dalla sorella Magdalena, donna di grande cultura, che nel 1874 fond\u00f2 una scuola femminile, l\"'Istituto-Convitto Gonzenbach\", nella citt\u00e0 dello Stretto.\nDi buona formazione, Laura studi\u00f2 e riport\u00f2 storie popolari attraverso varie fonti, spesso da altre donne. Dopo l'interesse che suscit\u00f2 Otto Hartwig sul tema del folclore dell'isola, organizz\u00f2 l'antologia \"Sicilianische M\u00e4rchen\" (\"Racconti popolari siciliani\"), opera che venne pubblicata in due volumi nel 1870.\nIl suo influente lavoro di conservazione del patrimonio orale siciliano \u00e8 una delle rare collezioni folcloriche ottocentesche compilate da una donna."}
{"id": "5292257", "revid": "1025230", "url": "https://it.wikipedia.org/wiki?curid=5292257", "title": "Torku Konyaspor Basket", "text": ""}
{"id": "5292260", "revid": "287204", "url": "https://it.wikipedia.org/wiki?curid=5292260", "title": "Bellevue (Iowa)", "text": "Bellevue \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Jackson."}
{"id": "5292262", "revid": "287204", "url": "https://it.wikipedia.org/wiki?curid=5292262", "title": "Ida Grove", "text": "Ida Grove \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Ida, della quale \u00e8 il capoluogo."}
{"id": "5292266", "revid": "1494169", "url": "https://it.wikipedia.org/wiki?curid=5292266", "title": "Polk City", "text": ""}
{"id": "5292268", "revid": "767487", "url": "https://it.wikipedia.org/wiki?curid=5292268", "title": "Polk City (Iowa)", "text": "Polk City \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Polk."}
{"id": "5292272", "revid": "767487", "url": "https://it.wikipedia.org/wiki?curid=5292272", "title": "Huxley (Iowa)", "text": "Huxley \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Story."}
{"id": "5292276", "revid": "1494169", "url": "https://it.wikipedia.org/wiki?curid=5292276", "title": "Harrison Reed", "text": ""}
{"id": "5292278", "revid": "599013", "url": "https://it.wikipedia.org/wiki?curid=5292278", "title": "Harrison Reed (calciatore)", "text": "Carriera.\nClub.\nSouthampton.\nReed fa il suo esordio con il Southampton il 27 agosto 2013 in una gara di Coppa di Lega contro il Barnsley: entra al minuto 81 sostituendo Jay Rodriguez. Il 7 dicembre 2013 Reed debutta in Premier League subentrando a Steven Davis in una partita contro il Manchester City.\nLa sua prima presenza da titolare in un match di campionato avviene il 20 dicembre 2014, in una vittoria per 3-0 sull'Everton, in cui gioca tutti i novanta minuti.\nNorwich City.\nIl 5 luglio 2017, si trasferisce in prestito al . Fa il suo debutto il 5 agosto 2017, nel pareggio per 1\u20131 conto il al Craven Cottage. A fine stagione torna al Southampton.\nBlackburn Rovers.\nIl 27 agosto 2018 lascia nuovamente il club per un nuovo prestito, questa volta al .\nFulham.\nL'8 agosto 2019, si trasferisce in prestito al per la stagione 2019\u20132020 e contribuisce alla promozione in Premier League, vincendo i playoff di Championship. Il 30 agosto 2020 viene riscattato a titolo definitivo dai \"Cottagers\".\nNazionale.\nReed ha giocato nella Nazionale Inglese Under-19 e in seguito per la Nazionale Inglese Under-20.\nCaratteristiche tecniche.\nRegista di centrocampo di piede destro. Molto rapido nei movimenti, tatticamente intelligente, \u00e8 un classico play basso. I limiti sono nella fisicit\u00e0, non essendo molto alto e nella tecnica individuale, gioca esclusivamente sul destro. Dal suo canto possiede una discreta velocit\u00e0 di circolazione della palla e una buona facilit\u00e0 di corsa e di interdizione.\nStatistiche.\nPresenze e reti nei club.\n\"Statistiche aggiornate al 31 agosto 2020.\""}
{"id": "5292299", "revid": "1573940", "url": "https://it.wikipedia.org/wiki?curid=5292299", "title": "Tagulis", "text": "Tagulis \u00e8 un genere di ragni appartenente alla famiglia Thomisidae.\nDistribuzione.\nLe due specie note di questo genere sono state rinvenute in Sierra Leone e Sri Lanka\nTassonomia.\nNon sono stati esaminati esemplari di questo genere dal 2007.\nA gennaio 2015, si compone di due specie:"}
{"id": "5292309", "revid": "300067", "url": "https://it.wikipedia.org/wiki?curid=5292309", "title": "Continental Basketball Association 1996-1997", "text": "La stagione CBA 1996-97 fu la 51\u00aa della Continental Basketball Association. Parteciparono 11 squadre divise in due gironi.\nRispetto alla stagione precedente i \"Grand Rapids Mackers\" si rinominarono Grand Rapids Hoops. I \"Chicago Rockers\" si trasferirono a La Crosse, diventando i La Crosse Bobcats. Gli Shreveport Storm scomparvero."}
{"id": "5292311", "revid": "122635116", "url": "https://it.wikipedia.org/wiki?curid=5292311", "title": "Scherzo da prete", "text": "Scherzo da prete \u00e8 un modo di dire colloquiale della lingua italiana. Si usa per indicare uno scherzo di cattivo gusto, fastidioso e inaspettato.\nOrigine.\nIl modo di dire nasce dal cambio di opinione di Pio IX, che dapprima sostenne l'Unit\u00e0 d'Italia e in seguito si declam\u00f2 contrario."}
{"id": "5292316", "revid": "4193", "url": "https://it.wikipedia.org/wiki?curid=5292316", "title": "Vindelin da Spira", "text": ""}
{"id": "5292317", "revid": "767487", "url": "https://it.wikipedia.org/wiki?curid=5292317", "title": "Museo tedesco del sale", "text": "Il museo tedesco del sale (in tedesco: \"Deutsche Salzmuseum / Industriedenkmal Saline L\u00fcneburg\") \u00e8 dedicato alla storia millenaria dello sfruttamento del sale nella citt\u00e0 tedesca di L\u00fcneburg.\nAllestito in luogo delle vecchie strutture produttive delle \"saline L\u00fcneburg\", dismesse nel 1980, il museo illustra l'attivit\u00e0 di una delle pi\u00f9 antiche e pi\u00f9 grandi operazione industriali in Europa centrale.\nLo spazio museale \u00e8 diviso in quattro aree espositive:\nNel 1991, il museo \u00e8 stato premiato dal Consiglio d'Europa."}
{"id": "5292318", "revid": "709565", "url": "https://it.wikipedia.org/wiki?curid=5292318", "title": "Biscione (Fininvest)", "text": "Il biscione \u00e8 il logo distintivo della Fininvest e delle aziende del gruppo di Silvio Berlusconi, tra cui Mediaset.\nOrigini.\nIl biscione di Fininvest \u00e8 ispirato al biscione dei Visconti, uno dei simboli di Milano. Altre societ\u00e0 milanesi utilizzano il biscione nei loro emblemi, per esempio l'Alfa Romeo e in passato l'Inter, e in passato la compagnia assicurativa Norditalia.\nStoria.\nIl logo del biscione nasce nel 1974 come simbolo del nuovo quartiere di Segrate, Milano 2 realizzato dall'impresa edile Edilnord di Silvio Berlusconi. Per simboleggiare la vastit\u00e0 degli spazi verdi del quartiere e il rapporto con Milano, viene scelta una versione stilizzata del biscione dei Visconti, con tuttavia una modifica sostanziale: nell'antico simbolo il serpente ha in bocca una figura umana, sostituita nella versione berlusconiana da un fiore.\nA fine decennio viene utilizzato come logo di Telemilano 58, la cui sede principale \u00e8 appunto Milano 2, diventando cos\u00ec il logo della holding finanziaria Fininvest. Nel 1980 Telemilano 58 viene trasformata in Canale 5.\nVariazioni.\nIl logo del biscione originale, ha avuto negli anni diverse variazioni, tra le aziende del gruppo Fininvest.\nIn alcune aziende e prodotti del gruppo Mediaset viene utilizzato solo il fiore ad otto petali."}
{"id": "5292337", "revid": "125823437", "url": "https://it.wikipedia.org/wiki?curid=5292337", "title": "Leader nei touchdown su ricezione per stagione nella National Football League", "text": "La National Football League inizi\u00f2 a tenere ufficialmente traccia della statistica sui touchdown su ricezione a partire dalla stagione . Dall'espansione del calendario a 12 partite nel , solo una stagione (quella accorciata per sciopero del ) ha avuto un leader con meno di dieci touchdown su ricezione. Il record stagionale \u00e8 di 23, stabilito da Randy Moss nel ; solo un altro giocatore (Jerry Rice) ha segnato 20 o pi\u00f9 touchdown su ricezione in una stagione.\nDon Hutson ha guidato la lega in touchdown su ricezione per nove volte, un record; Jerry Rice \u00e8 al secondo posto con sei volte. Hutson detiene anche i record primato per le due maggiori strisce, quattro volte (-) e cinque volte (-). Segue Jerry Rice con tre vittorie consecutive dal al .\nLista.\nLegenda\n^ Giocatore indotto nella Pro Football Hall of Fame"}
{"id": "5292340", "revid": "226458", "url": "https://it.wikipedia.org/wiki?curid=5292340", "title": "Wendelin von Speyer", "text": ""}
{"id": "5292341", "revid": "37401", "url": "https://it.wikipedia.org/wiki?curid=5292341", "title": "Modii", "text": ""}
{"id": "5292342", "revid": "599013", "url": "https://it.wikipedia.org/wiki?curid=5292342", "title": "Pablo Infante", "text": "Carriera.\nClub.\nSi \u00e8 laureato capocannoniere di Copa del Rey nel 2011-2012 con il Mirand\u00e9s, mettendo a segno 7 reti in 8 partite."}
{"id": "5292343", "revid": "1543377", "url": "https://it.wikipedia.org/wiki?curid=5292343", "title": "Lenoxus apicalis", "text": "Lenoxus apicalis () \u00e8 un roditore della famiglia dei Cricetidi, unica specie del genere Lenoxus (), diffuso nell'America meridionale.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 150 e 170\u00a0mm, la lunghezza della coda tra 150 e 190\u00a0mm e la lunghezza del piede tra 32 e 36.\nCaratteristiche craniche e dentarie.\nIl cranio presenta un rostro lungo ed affusolato e la regione inter-orbitale rigonfia. Le placche zigomatiche sono sottili.\nSono caratterizzati dalla seguente formula dentaria:\nAspetto.\nIl corpo \u00e8 simile a quello di un ratto. Le parti dorsali sono nerastre con dei riflessi grigi, pi\u00f9 intensi lungo i fianchi, mentre le parti inferiori sono bruno-grigiastre con una leggera tinta giallo-brunastra, pi\u00f9 pronunciata sul petto e la gola e con la base dei peli scura. Le zampe anteriori sono bruno-grigiastre, mentre quelle posteriori sono pi\u00f9 chiare. Il pollice \u00e8 munito di un'unghia non appuntita, mentre gli altri artigli sono relativamente corti. La coda \u00e8 lunga circa quanto la testa ed il corpo, finemente ricoperta di piccoli peli, uniformemente marrone e con l'estremit\u00e0 bianca.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa sul versante andino orientale del Per\u00f9 sud-orientale e della Bolivia centro-occidentale.\nvive nelle foreste umide primarie e secondarie tra 1.100 e 2.500 metri di altitudine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale, la tolleranza alle modifiche ambientali e la popolazione presumibilmente numerosa, classifica \"L.apicalis\" come specie a rischio minimo (LC)."}
{"id": "5292344", "revid": "633073", "url": "https://it.wikipedia.org/wiki?curid=5292344", "title": "Lenoxus", "text": ""}
{"id": "5292365", "revid": "422900", "url": "https://it.wikipedia.org/wiki?curid=5292365", "title": "Metal Fight Beyblade VS Taiy\u014d Shakunetsu no Shinryakusha", "text": ""}
{"id": "5292368", "revid": "226458", "url": "https://it.wikipedia.org/wiki?curid=5292368", "title": "Giovanni da Spira", "text": ""}
{"id": "5292372", "revid": "761672", "url": "https://it.wikipedia.org/wiki?curid=5292372", "title": "Diritto del lavoro italiano", "text": ""}
{"id": "5292388", "revid": "38120", "url": "https://it.wikipedia.org/wiki?curid=5292388", "title": "Telescopio spaziale Herschel", "text": ""}
{"id": "5292401", "revid": "771649", "url": "https://it.wikipedia.org/wiki?curid=5292401", "title": "Museo delle Civilt\u00e0 dell'Europa e del Mediterraneo", "text": ""}
{"id": "5292404", "revid": "124954811", "url": "https://it.wikipedia.org/wiki?curid=5292404", "title": "Osvaldo Supino", "text": "Ha raggiunto la ribalta mediatica grazie al web diventando in breve tempo uno dei nuovi fenomeni pop italiani ed \u00e8 uno degli artisti italiani indipendenti pi\u00f9 premiati e riconosciuti all'estero.\nAd oggi \u00e8 l'unico artista italiano ad essere stato nominato tre volte ai BT Music Awards in Inghilterra.\nHa all'attivo 28 singoli, 1 EP e 5 album. \u00c8 anche attivista della comunit\u00e0 LGBT.\nBiografia.\nNato e cresciuto a Torremaggiore, in provincia di Foggia con il padre Vincenzo, la madre Anna Maria e il fratello minore Giovanni Pio. Inizia ad esibirsi sin da piccolo, seguendo i suoi miti Michael Jackson, Claudio Baglioni e Madonna, gareggiando in diversi concorsi canori nazionali che nel 2002 lo portano a partecipare a due programmi di MTV (Italia), Total Request Live e Say What?.\nInizi.\nNel 2003 si trasferisce a Milano dove grazie ad una sua demo, si fa notare da Alfredo Cerruti e Dado Parisini, coi quali firma il primo contratto discografico.\nNel 2007 recede dal contratto discografico e pubblica in maniera indipendente \"Moving On,\" cover del brano di Taio Cruz. Per l'alto numero di accessi il suo \u00e8 l'unico sito ufficiale italiano a classificarsi ai BT Music Awards dove arriva alla posizione 16 su duecento artisti. Nello stesso anno viene nominato al Premio WWW de Il Sole 24 ore.\nNel 2008 incide una cover di \"Get back\" di Britney Spears: con il brano ottiene nuovamente una nomination ai BT Digital Music Awards dove si classifica settimo.\n2009.\nA maggio pubblica \"Work That Body\", il suo primo singolo inedito cui segue il videoclip diretto da Roberto Chierici, che in poco tempo diventa uno dei video pi\u00f9 visti su YouTube, Current e Qoob \nA dicembre pubblica \"Fell for the enemy\" in collaborazione con Chris Crocker prodotto da Latisha Van Simon e Ferras. Il videoclip, diretto da Roberto Chierici, viene presentato in esclusiva su TGcom24.\n2010.\nA maggio pubblica il singolo \"Get sexy\" e a giugno parte con un nuovo tour live. Riceve nuovamente una nomination ai BT Digital Music Awards dove arriva undicesimo. Il videoclip del brano, in cui Supino seduce e avvelena un prete, scatena polemiche.\nA novembre pubblica \"LOL\", prodotto da Latisha Van Simon. Il videoclip mostra per la prima volta un bacio gay in una produzione italiana.\n2011.\nDopo un tour live che segue la pubblicazione di \"LOL\" a maggio pubblica \"Like this\" scritto e prodotto da Supino con Latisha Van Simon e Femke. A giugno esce il videoclip, sempre girato da Roberto Chierici e a luglio parte da Parigi con il \"Like this live tour 2011\".\nIl 29 ottobre pubblica \"When I think about sex\" scritto e prodotto da Charlie Mason, Richard Hymas e John Matthews.\nSegue il videoclip che viene presentato su TGCom e con \"When I think about sex\" vince il primo premio ai \"NickelClip My Generation Awards\" nella sezione giovani.\nIl 25 novembre pubblica il suo primo EP dal titolo \"Here I am\", che racchiude cinque brani scritti e prodotti da 11 autori internazionali. Tra le firme compaiono Charlie Mason, Mans Ek, Latisha Van Simon, Richard Hymas, John Matthews, Femke, Daniel Volpe, Thomas Lipp, Christian Rabb, Kristoffer Sjokvist e Frida Molander.\n2012.\nA fine maggio pubblica \"Mannequinz\", segue il tour estivo \"HERE I AM LIVE TOUR 2012\" dove oltre alle date italiane per la prima volta tocca anche Svizzera, Germania, esibendosi anche a Londra sul palco di Trafalgar Square per il World Pride London.\nIl 28 agosto pubblica \"Here I am: Golden &amp; Remixed\" contenente otto remix e un brano inedito dal titolo \"I'm a man (Not a piece of meat)\" che ad ottobre 2013 viene inclusa nella compilation americana \"Fuel for the machine\".\nA settembre pubblica il videoclip di \"Mannequinz\" diretto da Roberto Chierici, anticipato nelle settimane precedenti da 12 trailer introduttivi. Il video \u00e8 un cortometraggio scritto dai fratelli Supino e Simone Francesco Berardis, con riferimenti e citazioni dal mondo pop. Tra le gag pi\u00f9 significative c'\u00e8 quella riferita al videoclip di Telephone dove Osvaldo il fratello Giovanni Pio e il suo cane Jack sono in macchina e pianificano un inseguimento.\n\"Mannequinz\" \u00e8 eletto come uno dei 25 migliori videoclip italiani dell'anno al MEI e riceve la nomination ai PIVI 2012 come miglior video e miglior montaggio. Il singolo rientra tra i brani indipendenti pi\u00f9 programmati dalle radio e new media.\nA dicembre, come regalo di Natale, Osvaldo realizza una versione acustica natalizia di una sua canzone \"I'll help you let me go (STROMBY CHIRSTMAS VERSION)\" scaricabile gratuitamente su Nokia Music Store.\n2013.\nIl 5 marzo pubblica il singolo \"I Have A Name\" scritto e prodotto da Daniel Volpe, Thomas Lipp e Charlie Mason una ballad electropop caratterizzata da una melodia delicata.\nSegue il 2 aprile il videoclip, realizzato a Londra da Ruaraid Achilleos-Sarll, che descrive il dolore per la fine di una relazione intrecciando tre differenti storie d'amore.\nAd agosto il brano viene incluso nella compilation inglese \"The Beat Is Poptronik\", che raccoglie ogni anno i migliori artisti indipendenti nel mondo della musica pop, dance ed electro.\nIl 7 maggio pubblica l'album \"Exposed\" al quale hanno lavorato nove produttori internazionali, tra cui: Charlie Mason, Daniel Volpe, Thomas Lipp, Daniel Silvestri e Sergio Vinci. \u00c8 una raccolta di brani \"urban\" con influenze che spaziano dalla dance all'electro, dall'house al dubstep pi\u00f9 una ballad piano e voce.\nAd accompagnare l'uscita di \"Exposed\" il 18 luglio pubblica il videoclip del singolo pop \"Ma Radio\",diretto da Marco Gradara, giovane regista italiano.\nA giugno comincia il tour estivo toccando molte citt\u00e0 italiane, tra cui: Piacenza, Milano, Trieste, Gallipoli, San Benedetto del Tronto, e Roma.\n2014.\nIl 2 gennaio pubblica il videoclip di \"Goodbye\" girato da Marco Gradara, definito il suo videoclip pi\u00f9 intimo, in cui racconta apertamente la fine di una relazione che ha dato vita all'album \"Exposed\". Il giorno dopo annuncia con una lettera aperta una pausa dal mondo musicale per dedicarsi alla sua vita privata.\nIl 27 maggio ritorna con il singolo \"Livin' Again\" un brano dance scritto dal duo americano Ray &amp; Renny e prodotta da Leeyou &amp; Danceey, del quale pubblicher\u00e0 il 7 agosto il vedeoclip girato a New York dalla regista Shar Adrias.\nIl 1\u00ba giugno apre il concerto di Patty Pravo e Gloria Gaynor a Comacchio iniziando il \"LIVIN' AGAIN LIVE TOUR\", una serie di concerti in Europei che tocca tra le citt\u00e0: Sitges, Catania, Napoli Amburgo Gallipoli Trieste Perugia e Velden am W\u00f6rther See\n\u00c8 scelto dall'organizzazione Pledge Antibully come testimonial italiano contro il bullismo e si esibisce a New York al Pledge Antibully Festival.\nIl 18 novembre pubblica il singolo \"Stop the rain\" una ballad electropop che anticipa l'album \"Behind the Curtain\" pubblicato il 26 novembre contenente 10 brani e una versione remix di Livin' Again.\n2015.\nIl 22 gennaio segue il videoclip di \"Stop the Rain\" girato da Menteplastica a Milano.\nPer san Valentino pubblica una cover di \"The Book of Love\" di Peter Gabriel\nIl 18 maggio viene pubblicato \"Wet Dream\" terzo singolo dell'album \"Behind The Curtain\" a cui segue l'11 giugno, diretto dal fratello Giovanni Pio, il videoclip contraddistinto da una forte sensualit\u00e0 e ambientato in una villa d'epoca dove Osvaldo gioca una partita a poker.\nA Giugno parte da Sitges il Behind The Curtain Tour, una serie di concerti che tocca gran parte dell'Europa tra cui Milano, Gallipoli Perugia Torino, Monaco, Colonia, Cardiff e Riga.\nll 15 Settembre l'album \"Behind The Curtain\" viene pubblicato e distribuito in forma fisica su supporto CD.\n2016.\nAd Aprile si esibisce al Miami Beach Pride con Iggy Azalea e Jordin Sparks. A Maggio pubblica \"Infinity\" quarto singolo estratto dall'album Behind The Curtain. Il videoclip girato a Miami da Dmitry Zhitov, viene pubblicato il 17 maggio nel giorno contro l'omofobia e vince il LAIFFA Awards a Los Angeles nella categoria Best Music Video. Annuncia la chiusura del Behind The Curtain Tour a Copenaghen il 16 agosto e conferma la lavorazione di un nuovo album.\n2017.\nDopo due anni dall'ultimo album il 27 Febbraio torna con il singolo Nothing is the same e per la prima volta pubblica la versione spagnola del suo brano intitolata Y me faltas t\u00f9. Sono presenti forti influenze future house ed \u00e8 presente un sample di Nelson Mandela.\nAl microfono con Tony Dandreades per Primer Impacto in onda su Univision, annuncia il terzo album Resolution dove dichiara che l'album, \u00e8 una risposta all'attacco ad Orlando.\nL'11 aprile pubblica il nuovo album di inediti RESOLUTION\nL'album \u00e8 un resoconto delle esperienze professionali e private e annovera importanti collaborazioni tra cui Tempo Stokes, produttore di AKA di Jennifer Lopez, Trey Vittoe produttore di Selena Gomez, Glenn Travis autore e produttore di Chris Brown, e l'orchestra sinfonica di Nashville. L'album contiene 10 tracce tutte in lingua inglese e AMATI per la prima volta interpretata in italiano scritta dal giovane autore Andrea Villella. Immediatamente il progetto ottiene il plauso dello storico quotidiano americano Miami Herald e della testata MyFizzyPop in Uk\nUn mese dopo pubblica il video di Till the wheels fall off diretto da Dmitry Zhitov e girato a Miami dove Osvaldo osserva dall\u2019alto del 28\u00ba piano di un grattacielo ci\u00f2 che lo circonda, ponendo particolare attenzione alle figure che in questo preciso momento storico dimostrano maggiore forza di reazione. In un contesto estremamente vario, le immagini cos\u00ec diverse tra loro si uniscono nella loro pi\u00f9 profonda sincerit\u00e0 quasi a formare una vera e propria pagina di diario di bordo\nIl 15 luglio parte da Monaco il Resolution Tour che programma concerti Europa e America\nIl 9 ottobre esce nelle radio e negli store digitali il secondo singolo intitolato \"Fire\" co-scritto da Osvaldo insieme a Charlie Mason e David Volpe ed \u00e8 accompagnato dal videoclip diretto da Mirko Landi e Pietro Barba e poco pi\u00f9 tardi, esce in Spagna \"Fuego\" secondo singolo estratto in lingua spagnola, la release \u00e8 accompagnata dal videoclip e da un intenso tour promozionale in radio, tv e con la stampa\nA dicembre annuncia la collaborazione benefica con PROGETTO SORRISO per la BabboRunning che prevede la sua partecipazione con speciali performance a Milano, Como, Genova, Bergamo e Brescia. Contemporaneamente viene pubblicato un nuovo video estratto da Resolution per la traccia \"Back Home\", nella clip parla per la prima volta del rapporto recuperato con la sorella dopo molti anni di silenzi.\nChiude il 2017 ricevendo il riconoscimento per oltre 3 milioni di streaming totalizzati per l'album Resolution.\n2018.\nPubblica \"Marvin's Room\", un nuovo video estratto dall'album \"Resolution\", girato a Miami da Dmitry Zhitov\nA Febbraio riceve una nuova nomination nella categoria Best Music Video ai Los Angeles Indipendent Film Festival Awards come unico artista italiano in gara con il videoclip di \"Back Home\"\nIl 20 marzo pubblica \"Amati\" come terzo singolo estratto da Resolution che lo vede protagonista di una canzone interamente in italiano, che parla di quanto sia difficile e importante imparare ad amare se stessi. Il singolo viene pubblicato insieme al videoclip girato da Pietro Barba e Giovanni Perolo, ispirato alla storia di una sua fan scomparsa per anoressia e il 1\u00ba Maggio lancia dalle tv di Miami la versione spagnola del brano dal titolo \u00c1mate a cui segue un intenso tour televisivo e radiofonico.\nIl 2 giugno riparte da D\u00fcsseldorf con l'ultima parte del \"Resolution Tour\" che comprende concerti in Germania, Spagna, Austria e Inghilterra. Con l'ultimo concerto a Liverpool, Osvaldo chiude definitivamente l'era di Resolution per annunciare ufficialmente la registrazione di un nuovo album Il 31 agosto \u00e8 ospite della 75\u00aa mostra del cinema di Venezia sul red carpet del film A Star is born.\n2019.\nIl 28 gennaio pubblica il singolo \"How Do We Know\" co-scritto insieme a Alexander Illberg. Il brano caratterizzato da sonorit\u00e0 totalmente internazionali viene rilasciato lo stesso giorno anche nella versione in lingua spagnola dal titolo \"Como Saber,\" anticipa il quarto album di inediti e il 5 febbraio viene rilasciato il videoclip ufficiale\nIl 28 marzo pubblica il suo quarto disco di inediti dal titolo \"Sparks\" prodotto insieme a Scott Robinson produttore tra i tanti di Demi Lovato e Christina Aguilera\nIl 17 aprile dalla CNNenEspanol annuncia l'uscita del suo primo album in spagnolo \"Luces\". L'album include 10 inediti, il lancio \u00e8 accompagnato dal videoclip \"Como Saber\" e da un intenso promotour in Florida che tra i tanti i media nazionali include MegaTv, HolaTv e AmericaTeve. Il 5 luglio viene rilasciato nelle radio e nei digital store il secondo singolo estratto dal titolo \"No Es No\" con il videoclip girato a Barcellona. Il video \u00e8 accompagnato da insistenti voci dei media su una presunta relazione tra Osvaldo e l'attore Christian Monasterio, tutte categoricamente smentite dal cantante. Con la sua performance in \"No es No\" Supino vincer\u00e0 poi ad Ottobre 2019 il premio come \"Best Performance\" al Non Violent Film Festival. Ad agosto \u00e8 ospite del red carpet della 76\u00aa Mostra del Cinema di Venezia per \"Tutto il mio amore\" di Gabriele Salvatores. La sua partecipazione riscuote un forte clamore mediatico a seguito dello smoking-donna che indossa. Supino infatti \u00e8 il primo uomo nella storia a vestire una gonna in 76 anni di festival. Riceve la certificazione per 8 milioni di stream totalizzati all'ultimo album \"Sparks.\"\n2020.\nIl 28 gennaio pubblica \"All Of the Sparks\", riedizione dell'ultimo \"Sparks\" che include un brano inedito \"Someone\", due nuove versioni acustiche e un brano in tedesco dal titolo \"Niemals geb ich dir mein Herz\" distribuito in digitale e in fisico sotto forma di vinile trasparente in edizione limitata. Il progetto \u00e8 lanciato dal singolo \"Are You listening\" il cui videoclip \u00e8 girato sui Pirenei e propone l'artista in una inedita semplicit\u00e0 tra scenari e luoghi spettacolari quanto emozionanti. Il 3 febbraio pubblica in Spagna il terzo singolo e video dall'album \"Luces\" intitolato \"Me Escuchas\" a cui segue un intenso tour radio tv. Nel mezzo della promozione, il 5 marzo, a causa del Covid-19 tutto il restante tour promozionale viene annullato. Nelle settimane seguenti Osvaldo viene premiato ai Renaissance Awards di Amsterdam dove vince come \"Best Music Video\" con il videoclip di \"No Es No\". Il 28 aprile viene pubblicato in Francia il videoclip C'est la Ouate di Caroline Loeb nel quale Osvaldo \u00e8 uno dei protagonisti insieme a Jean Paul Gaultier. Il 27 giugno rappresenta l'Italia al Global Pride, l'evento LGBT pi\u00f9 grande mai realizzato nella storia. Insieme a lui Elton John, Melanie C e Adam Lambert. Per l'occasione interpreta \"Resolution\" come tributo alle vittime dell'attacco al Pulse di Orlando. Il 9 settembre \u00e8 ospite del red carpet della mostra del cinema di Venezia dove indossa un lungo abito nero disegnato per lui dal fratello e stilista JayP. Gli scatti diventano nuovamente virali tanto da far diventare Osvaldo uno dei personaggi pi\u00f9 discussi e fotografati della 77 edizione del festival. Il 10 ottobre pubblica \"Cold Again\" quarto ed ultimo singolo e video estratto dall'album Sparks. Il brano \u00e8 ispirato alla storia autobiografica dell'artista e tratta il difficile tema della depressione. Per l'occasione Osvaldo Supino diventa testimonial della campagna di Fondazione Progetto Itaca, per contribuire alla diffusione di informazioni per la prevenzione delle malattie mentali e della lotta allo stigma. Il brano \u00e8 accolto con entusiasmo dalla stampa Italiana ma soprattutto da quella Latin-Americana con un'importante rassegna stampa e raggiunge la 5\u00aa posizione nella classifica LGBTQ in Uk.\n2021.\nAd aprile \u00e8 il primo artista maschile a posare per la rivista Adelante negli Stati Uniti. A giugno viene scelto da Spotify per la campagna \"Claim Your Space\" volta a promuovere i maggiori artisti LGBT nel mondo. Il 26 giugno, a due anni di distanza dall'ultima uscita inedita, pubblica il nuovo singolo \"Lights Down Low\" di cui l'8 luglio viene rilasciato il videoclip ufficiale e il 9 luglio la versione in spagnolo \"Perder el Control\".\nNelle settimane successive \u00e8 sulle copertine di alcune delle riviste pi\u00f9 autorevoli in Latin America e Spagna come AV Magazine, Revista G in Portorico e OyeMe Magazine. Il 9 settembre \u00e8 ospite della 78esima Mostra del Cinema di Venezia e posa sul red carpet di Halloween Kills con un abito no-gender in pailettes nere d'argento che diventa nuovamente virale. Il 29 Ottobre pubblica un nuovo singolo dal titolo \"Don't Hold Back\" che riceve numerosi consensi dalla stampa internazionale di settore. Il 26 novembre riceve il riconoscimento Eccellenza Pugliese Nel Mondo da parte del Ministero degli Affari Esteri e della Cooperazione Internazionale e dalla Regione Puglia. Il 9 dicembre vince gli Hispanic Celebrities Awards a Miami come Best New International Artist. "}
{"id": "5292424", "revid": "287204", "url": "https://it.wikipedia.org/wiki?curid=5292424", "title": "Violet Pakenham", "text": "Biografia.\nEra la terza figlia di Thomas Pakenham, V conte di Longford, e di sua moglie, Lady Mary Julia Child Villiers, figlia di Victor Child Villiers, VII conte di Jersey. Ha studiato presso la St Margaret's School, a Bushey.\nCarriera.\nLei si era un memorialista e biografia. Il suo \"The Life of a Provincial Lady\" (1988), sulla vita di EM Delafield, ed \u00e8 stata definita da un critico \"una delle migliori biografie letterarie di uno scrittore inglese del ventesimo secolo\". Coloro che conosceva bene la coppia ritiene che Lady Violet desse un contributo significativo per la ricchezza, la profondit\u00e0 e la lucentezza al lavoro del marito. Scrisse una biografia sulla romanziera inglese Flora Annie Steel.\nMatrimonio.\nSpos\u00f2, il 1 dicembre 1934, Anthony Powell, figlio del tenente colonnello Philip Powell. Ebbero due figli:"}
{"id": "5292425", "revid": "1216132", "url": "https://it.wikipedia.org/wiki?curid=5292425", "title": "Il superstite (Wulf Dorn)", "text": "Il superstite (\"Kalte Stille\") \u00e8 un romanzo thriller del 2010, secondo romanzo dello scrittore tedesco Wulf Dorn.\nTrama.\nDa ventitr\u00e9 anni lo psichiatra Jan Forstner \u00e8 tormentato dalla scomparsa del fratellino, per cui si sente tremendamente in colpa, e dalla morte di suo padre accaduta quella stessa notte, a causa di un incidente d'auto, dopo essere uscito di casa frettolosamente e senza dare nessuna spiegazione. Un altro avvenimento suscita in lui angoscia: la fuga di una giovane paziente dalla clinica psichiatrica, Alexandra, in uno stato di spavento e shock inspiegabile, morta poi davanti ai suoi occhi.\nDopo anni di assenza dalla sua cittadina, dove tutto ci\u00f2 che ancora lo ossessiona \u00e8 accaduto, Jan torna, dopo aver ricevuto un'offerta di lavoro dal professor Fleischer, direttore della clinica psichiatrica dove anche suo padre aveva lavorato. Jan si stabilisce dal suo vecchio amico e vicino Marenburg, \nnonch\u00e9 padre di Alexandra, desideroso di dare una svolta alla sua vita. Ma il giovane psichiatra si ritrova puntualmente ad affrontare il proprio passato, soprattutto dopo il suicidio di una ragazza straordinariamente somigliante ad Alexandra e ospite anch'essa della clinica, dimessa poco tempo prima. Continua perci\u00f2 a indagare, esasperato dal desiderio di sapere ci\u00f2 che \u00e8 realmente successo al suo fratellino e di dare un senso alla morte delle due ragazze, aiutato anche da Carla, migliore amica della giovane che si \u00e8 data la morte.\n\u00c8 evidente che qualcuno cerchi di impedire le sue ricerche e di dissuaderlo, occultando le prove e tentando di uccidere coloro che lo aiutano. Jan, tuttavia, scopre l'esistenza di un nesso tra i terribili avvenimenti accaduti e il colpevole si riveler\u00e0 essere una persona molto vicina a lui."}
{"id": "5292427", "revid": "22475", "url": "https://it.wikipedia.org/wiki?curid=5292427", "title": "Lundomys molitor", "text": "Lundomys molitor () \u00e8 un roditore della famiglia dei Cricetidi, unica specie del genere Lundomys (), diffuso nell'America meridionale.\nDescrizione.\nDimensioni.\nRoditore di grandi dimensioni, con la lunghezza della testa e del corpo tra 160 e 230\u00a0mm, la lunghezza della coda tra 95 e 255\u00a0mm, la lunghezza del piede tra 58 e 68\u00a0mm, la lunghezza delle orecchie di 25\u00a0mm e un peso fino a 250\u00a0g.\nCaratteristiche craniche e dentarie.\nIl cranio presenta un rostro robusto ed ottuso, una regione inter-orbitale stretta, gli zigomi convergenti e le placche zigomatiche ampie. I fori palatali sono lunghi. Gli incisivi superiori sono opistodonti, ovvero con le punte rivolte all'interno, sono lisci e giallo-arancioni brillanti. I molari sono bunodonti, ovvero con le cuspidi poco sviluppate.\nSono caratterizzati dalla seguente formula dentaria:\nAspetto.\nLa pelliccia \u00e8 lunga, densa e soffice. Le parti dorsali variano dal giallo-brunastro al fulvo cosparse di peli grigiastri o nerastri particolarmente lungo la spina dorsale, i fianchi sono bruno-giallastri mentre le parti ventrali sono giallastre con la base dei peli grigi. Le orecchie sono piccole e finemente ricoperte di corti peli di colore simile al dorso. Le zampe sono bianche. I piedi sono larghi, palmati e con delle frangiature di peli argentati lungo i margini esterni. La pianta dei piedi \u00e8 fornita di cinque piccoli cuscinetti carnosi. La coda \u00e8 pi\u00f9 lunga della testa e del corpo, \u00e8 uniformemente scura, ricoperta di scaglie e con un ciuffo di peli all'estremit\u00e0. Le femmine hanno quattro paia di mammelle. Sono presenti 12 paia di costole. Sono privi di cistifellea. Il cariotipo \u00e8 2n=52 FN=58.\nBiologia.\nComportamento.\n\u00c8 una specie parzialmente acquatica e notturna. Costruisce nidi nei canneti sopra il livello dell'acqua.\nAlimentazione.\nSi nutre di parti vegetali.\nDistribuzione e habitat.\nQuesta specie \u00e8 diffusa nello stato brasiliano meridionale del Rio Grande do Sul e in Uruguay. Alcuni fossili sono stati rinvenuti nel Minas Gerais.\nVive negli acquitrini e in prossimit\u00e0 di fiumi e torrenti.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa, classifica \"L.molitor\" come specie a rischio minimo (LC)."}
{"id": "5292428", "revid": "633073", "url": "https://it.wikipedia.org/wiki?curid=5292428", "title": "Lundomys", "text": ""}
{"id": "5292429", "revid": "36426", "url": "https://it.wikipedia.org/wiki?curid=5292429", "title": "Casa natale di Desiderio da Settignano", "text": "La casa natale di Desiderio da Settignano si trova in via del Fossataccio, 3 a Settignano, nelle vicinanze di Firenze.\nStoria e descrizione.\nLa casa, struttura piuttosto semplice di tre piani, risale al Quattrocento. Qui nacque il grande scultore \u00ab\"di grazia grandissima e leggiadria\"\u00bb (Vasari) Desiderio da Settignano (1430 circa - 1464), nelle cui sculture il marmo sembra tramutarsi in cera e che fu famoso per i busti di donne e ragazzi. \nVicino alla villa si trova un tabernacolo settecentesco in pietra serena e il tetto in cotto. Un tempo esso conteneva un affresco (oggi andato perduto), sostituito da un bassorilievo neo quattrocentesco raffigurante la Madonna col Bambino. Sul tabernacolo sono incise le parole: MONSTRA TE ESSE MATREM (\"Dimostra di esser Madre\", dal latino).\nSi legge poi sulla targa in facciata: "}
{"id": "5292451", "revid": "298055", "url": "https://it.wikipedia.org/wiki?curid=5292451", "title": "Albi di Diabolik (prima serie)", "text": "Questa e la lista degli albi della prima serie di Diabolik uscite in Italia tra il 1962 e il 1964."}
{"id": "5292454", "revid": "1573940", "url": "https://it.wikipedia.org/wiki?curid=5292454", "title": "Microakodontomys transitorius", "text": "Microakodontomys transitorius () \u00e8 un roditore della famiglia dei Cricetidi, unica specie del genere Microakodontomys (), endemico del Brasile.\nDescrizione.\nDimensioni.\nRoditore di piccole dimensioni, con la lunghezza della testa e del corpo di 70\u00a0mm, la lunghezza della coda di 93\u00a0mm, la lunghezza del piede di 21\u00a0mm e la lunghezza delle orecchie di 13\u00a0mm.\nCaratteristiche craniche e dentarie.\nIl cranio presenta un rostro relativamente lungo ed affusolato e una regione inter-orbitale stretta e liscia. Gli incisivi superiori sono arancioni ed opistodonti, ovvero con le punte rivolte verso l'interno. I molari sono brachiodonti, ossia con una corona molto bassa e privi di una cuspide, il mesolofo/mesolofide, presente invece in tutte le altre forme simili.\nSono caratterizzati dalla seguente formula dentaria:\nAspetto.\nLa pelliccia \u00e8 lucida e soffice. Le parti dorsali sono giallo-brunastre con striature nerastre e la base dei peli scura, mentre le parti ventrali sono pi\u00f9 chiare. Il muso \u00e8 lungo ed appuntito, una striscia nerastra si estende su ogni lato dalla punta del naso alla base anteriore dell'occhio, il quale \u00e8 circondato da un anello nerastro. I piedi sono lunghi e sottili, lievemente palmati e con le piante fornite di sei piccoli cuscinetti carnosi. La coda \u00e8 pi\u00f9 lunga della testa e del corpo, \u00e8 scura sopra e pi\u00f9 chiara sotto.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 conosciuta soltanto attraverso due individui catturati all'interno e fuori il Parco Nazionale di Brasilia.\nVive nelle zone di transizione tra le foreste e i pascoli presenti nel cerrado.\nStato di conservazione.\nLa IUCN Red List, considerato l'estensione del proprio areale inferiore a 5.000\u00a0km\u00b2, la sua distribuzione seriamente frammentata e il continuo declino nella qualit\u00e0 ed estensione del proprio habitat, classifica \"M.transitorius\" come specie in pericolo (EN)."}
{"id": "5292455", "revid": "633073", "url": "https://it.wikipedia.org/wiki?curid=5292455", "title": "Microakodontomys", "text": ""}
{"id": "5292457", "revid": "2198718", "url": "https://it.wikipedia.org/wiki?curid=5292457", "title": "Sanzaru Games", "text": "La Sanzaru Games \u00e8 una compagnia sviluppatrice di videogiochi fondata nel 2007 in California. Il primo gioco rilasciato fu Ninja Reflex, il 1\u00ba marzo 2008 per PC, Nintendo DS e Wii. Il secondo gioco sviluppato fu \"Secret Agent Clank\", per la PlayStation Portable dalla High Impact Games, mentre il 26 maggio 2009 \u00e8 uscita la versione per PlayStation 2. Il terzo gioco era una rimasterizzazione in alta definizione della collection di \"Sly Cooper\", serie originariamente sviluppata dalla Sucker Punch Productions, per la PlayStation 2, intitolato The Sly Collection e pubblicato il 9 novembre 2010 per PlayStation 3. Il quarto gioco era ', che hanno assistito in sviluppo insieme con Big Fish Games, ed \u00e8 stato pubblicato il 27 giugno 2011 per il Wii. Il quinto gioco \u00e8 stato ', che \u00e8 stato impostato per essere rilasciato alla fine del 2012, ma \u00e8 stato ritardato a febbraio 2013. Il nome della societ\u00e0 \u00e8 basata sulle tre scimmie sagge (chiamate Sanzaru in Giappone).\nIl 25 Febbraio 2020 lo studio viene comprato da Facebook entrando a far parte degli Oculus Studios."}
{"id": "5292471", "revid": "599013", "url": "https://it.wikipedia.org/wiki?curid=5292471", "title": "Giampaolo Lenzi", "text": "Biografia.\nDiplomatosi in educazione fisica presso l'ISEF di Ferrara nel 1958, a partire da quello stesso anno fu insegnante di ruolo presso la una scuola media ferrarese fino al 1978 e, dal 1979 al 1981 presso l'istituto tecnico Monti.\nFu allenatore in 3 diverse societ\u00e0 di atletica leggera ferraresi: 4 Torri Ferrara (1959-1970), AICS Ferrara (1962-1970) e CUS Ferrara (1970-1992). Port\u00f2 25 atleti a vestire la maglia azzurra, per un totale di 110 presenze in nazionale, di cui 78 per le categorie assolute. Diverse furono le esperienze olimpiche: port\u00f2 Massimo Magnani a Montr\u00e9al 1976 e Mosca 1980, con Laura Fogli prese parte ai Giochi di Los Angeles 1984 e Seul 1988 (a quest'ultima accompagn\u00f2 anche Orlando Pizzolato), mentre port\u00f2 Salvatore Bettiol ed Emma Scaunich a Barcellona 1992.\nTra il 1968 e il 1970 fu direttore, su incarico della FIDAL dei centri sportivi estivi nazionali di Aosta, Rieti e Belluno per i migliori studenti-atleti emersi dai campionati studenteschi delle Province italiane. Sempre per la FIDAL fu responsabile nazionale del mezzofondo giovanile (dal 1968 al 1972), del mezzofondo femminile assoluto (dal 1973 al 1976), della maratona (dal 1976 al 1988) e del mezzofondo e fondo maschile e femminile assoluto (dal 1989 al 1993). Dal 1993 al 1994 fu addetto al Centro Studi e attivit\u00e0 didattiche della FIDAL, mentre dal 1995 al 2001 assunse il ruolo di commissario tecnico della nazionale maschile di atletica leggera.\nDal 2001 al 2015 \u00e8 stato docente di Teoria e Metodologia dell'allenamento e di Teoria Tecnica e Didattica degli sport individuali nel corso di laurea in scienze motorie della facolt\u00e0 di medicina e chirurgia dell'universit\u00e0 di Ferrara.\nPubblicazioni.\nFu autori di numerosi articoli su diverse riviste specializzate in atletica leggera. Tra queste:"}
{"id": "5292479", "revid": "767487", "url": "https://it.wikipedia.org/wiki?curid=5292479", "title": "Five Dances", "text": "Five Dances \u00e8 un film a tematica LGBT del 2013 prodotto dagli Stati Uniti, diretto e scritto da Alan Brown.\nTrama.\nChip David \u00e8 un giovane ballerino che \u00e8 da poco arrivato a New York. Comincia a partecipare a un corso di danza, gestito dall'ambiguo Anthony, cui partecipano anche Theo, Katie e Cynthia. I tre si allenano dal mattino fino alla sera, portando all'estremo le loro energie. Chip cerca di mantenere le distanze, visto che non ha una casa e si vergogna nel dirlo agli altri. Katie un giorno scopre che ha dormito tutta la notte nella sala delle prove. Allora il ragazzo \u00e8 costretto a rivelarle la verit\u00e0 e la ragazza lo invita a stare da lei.\nTheo condivide il suo appartamento col suo ex-ragazzo, di cui \u00e8 completamente stufo. Attirato da Chip, durante un ballo, lo bacia, ma quest'ultimo lo rifiuta per paura. Chip riceve delle chiamate dalla madre, che insiste perch\u00e9 ritorni a casa, dove lei vive in completa solitudine. Cynthia, nonostante sia sposata, ha una relazione con Anthony. Sentendosi usata, rivela a tutti la verit\u00e0, venendo successivamente sostenuta da Chip. Chip e Theo, rimasti di nuovo da soli, si allenano. Finiscono per baciarsi, facendo successivamente l'amore. Grazie a Theo, Chip decide di non andare dalla madre, di rivelare della sua omosessualit\u00e0 a Katie e di instaurare una relazione con Theo."}
{"id": "5292483", "revid": "6923", "url": "https://it.wikipedia.org/wiki?curid=5292483", "title": "The Sing-Off", "text": "The Sing-Off \u00e8 un programma televisivo statunitense nel quale ha luogo un concorso musicale tra gruppi a cappella. La prima stagione \u00e8 andata in onda il 14 dicembre 2009 sulla NBC. Il programma \u00e8 prodotto da Sony Pictures Television, Outlaw Productions e, a partire dalla quarta stagione, anche dalla One Three Media (ora United Artists) di Mark Burnett. Una quinta stagione \u00e8 stata trasmessa il 17 dicembre 2014 come edizione speciale da un'unica puntata.\nIn Italia \u00e8 stata messa in onda nell'autunno 2014 su Sky Uno la quarta stagione, doppiata in italiano."}
{"id": "5292485", "revid": "1132780", "url": "https://it.wikipedia.org/wiki?curid=5292485", "title": "Massacro dei professori di Leopoli", "text": "Nel luglio 1941, 25 accademici polacchi della citt\u00e0 di Leopoli (oggi in Ucraina) furono uccisi dalle forze di occupazione nazitedesche insieme alle loro famiglie. Prendendo di mira eminenti cittadini e intellettuali per l'eliminazione, i nazisti speravano di impedire l'attivit\u00e0 antinazista e indebolire la determinazione del movimento di resistenza polacco. Secondo un testimone oculare le esecuzioni furono fatte da un'unit\u00e0 delle \"Einsatzgruppen\" (\"Einsatzkommando zur besonderen Verwendung\") sotto il comando dello SS-Brigadef\u00fchrer Karl Eberhard Sch\u00f6ngarth con la partecipazione di traduttori ucraini, che indossavano uniformi tedesche.\nAntefatto.\nPrima del settembre 1939 e dell'invasione congiunta nazi-sovietica della Polonia, Leopoli, allora nella Seconda Repubblica di Polonia, aveva 318.000 abitanti di diversi gruppi etnici e religiosi, il 60% dei quali erano Polacchi, il 30% Ebrei e circa il 10% Ucraini e Tedeschi. La citt\u00e0 era uno dei pi\u00f9 importanti centri culturali della Polonia dell'anteguerra, che ospitava cinque istituzioni di istruzione terziaria, compresa l'Universit\u00e0 di Leopoli e il Politecnico di Leopoli. Era la casa per molti intellettuali polacchi ed ebrei polacchi, attivisti politici e culturali, scienziati e membri dell'intellighenzia della Polonia del periodo interbellico.\nDopo che Leopoli fu occupata dai Sovietici nel settembre 1939, l'Universit\u00e0 di Leopoli fu ribattezzata in onore di Ivan Franko, un'importante figura letteraria ucraina vissuta a Leopoli, e la lingua d'istruzione fu cambiata dal polacco all'ucraino. Leopoli fu poi catturata dalle forze tedesche il 30 giugno 1941 dopo l'invasione tedesca dell'Unione Sovietica. Insieme alle unit\u00e0 tedesche della Wehrmacht, numerose formazioni dell'\"Abwehr\" e delle SS entrarono in citt\u00e0. Durante l'occupazione nazista, quasi tutti i 120.000 abitanti ebraici della citt\u00e0 furono uccisi, dentro il ghetto della citt\u00e0 o nel campo di sterminio di Be\u0142\u017cec. Alla fine della guerra, solo 200\u2013800 Ebrei sopravvissero.\nPer controllare la popolazione, eminenti cittadini e intellettuali, particolarmente ebrei e polacchi, furono o confinati nei ghetti o trasportati nei siti di esecuzione come la prigione della Gestapo in via Pe\u0142czy\u0144ska, la Prigione di Brygidki, l'ex prigione militare a Zamarstyn\u00f3w e nei campi circostanti la citt\u00e0 \u2014 nel sobborgo di Winniki, sulle colline Kortum\u00f3wka e nel Cimitero Ebraico. Molti degli uccisi erano eminenti esponenti della societ\u00e0 polacca: politici, artisti, aristocratici, sportivi, scienziati, sacerdoti, rabbini e altri membri dell'intellighenzia. Questo omicidio di massa \u00e8 considerato come una misura preventiva per mantenere la resistenza polacca frammentata e impedire ai Polacchi di rivoltarsi contro il dominio nazista. Era una continuazione diretta dell'infame \"Ausserordentliche Befriedungsaktion\", uno dei primi stadi del \"Generalplan Ost\", dopo che era iniziata la campagna tedesca contro l'URSS e la met\u00e0 orientale della Polonia prebellica era caduta sotto l'occupazione tedesca al posto di quella dell'Unione Sovietica. Uno dei primi crimini nazisti a Leopoli fu l'omicidio di massa dei professori polacchi insieme ad alcuni dei loro parenti e ospiti, compiuto all'inizio del luglio 1941.\nStoria.\nVerso il 2 luglio 1941, le esecuzioni individuali pianificate continuarono. Approssimativamente alle 3 di sera il prof. Kazimierz Bartel fu arrestato da uno degli \"Einsatzgruppen\" operanti nell'area. Durante la notte del 3/4 luglio, parecchie dozzine di professori e le loro famiglie furono arrestati dai distaccamenti tedeschi - ciascuno consistente di un ufficiale, parecchi soldati, guide e interpreti ucraini. Le liste furono preparate dai loro studenti ucraini associati all'ONU. Alcuni dei professori menzionati nelle liste erano gi\u00e0 morti, specificamente Adam Bednarski e Roman Leszczy\u0144ski. Tra gli arrestati vi era il prof. Roman Rencki, un direttore della Clinica per le malattie interne presso l'Universit\u00e0 di Leopoli, che fu tenuto nella prigione della NKVD e il cui nome era anche nella lista dei prigionieri sovietici condannati a morte. I detenuti furono trasportati al dormitorio di Abrahamowicz, dove, malgrado l'intenzione preconcetta di ucciderli, furono torturati e interrogati. Il capo del reparto nell'ospedale ebraico, prof. Adam Ruff, fu ucciso durante un attacco epilettico.\nNel primo mattino del 4 luglio uno dei professori e la maggior parte dei suoi domestici furono liberati mentre il resto furono o portati sulle colline Wulka o uccisi sparando loro nel cortile dell'edificio \"Bursa Abrahamowicz\u00f3w\". Le vittime furono sepolte sul posto, ma parecchi giorni dopo il massacro i loro corpi furono esumati e trasportati dalla Wehrmacht in un luogo ignoto. Secondo gli storici polacchi le vittime non erano in alcun modo coinvolte nella politica. Secondo uno storico ucraino, su approssimativamente 160 professori polacchi che vivevano a Leopoli nel giugno 1941, i professori scelti per l'esecuzione erano specificamente quelli che in qualche modo avevano cooperato attivamente con il regime sovietico tra il 1940 e il 1941.\nMetodi di uccisione.\nCi sono resoconti di quattro diversi metodi usati dalle truppe tedesche per uccidere le loro vittime. Queste furono picchiate a morte, uccise con una baionetta, uccise con un martello o sparando loro.\nResponsabilit\u00e0.\nLa decisione fu presa al pi\u00f9 alto livello delle autorit\u00e0 del Terzo Reich. Il diretto decisore in merito al massacro fu il comandante della \"Sicherheitspolizei\" (\"Befehlshaber der Sicherheitspolizei und des SD\" - BdS) nel Governatorato Generale del Distretto di Cracovia, Brigadef\u00fchrer Karl Eberhard Sch\u00f6ngarth. Parteciparono anche i seguenti ufficiali della Gestapo: Walter Kutschmann, Felix Landau, Heinz Heim (Capo di Staff Sch\u00f6ngarth), Hans Krueger (Kr\u00fcger) e Kurt Stawizki. Nessuno di costoro fu mai punito per il suo ruolo nel massacro di Leopoli. Kutschmann visse sotto falsa identit\u00e0 in Argentina fino al gennaio 1975, quando fu trovato e smascherato dal giornalista Alfredo Serra nella citt\u00e0 turistica di Miramar. Fu arrestato dieci anni dopo a Florida (Argentina), da agenti dell'Interpol, ma mor\u00ec di attacco cardiaco in carcere prima di essere estradato, il 30 agosto 1986.\n sostengono che membri degli ausiliari ucraini del Battaglione Nachtigall fossero responsabili degli omicidi. Secondo altri, questa asserzione ebbe origine da fonti sovietiche (la campagna di propaganda sovietica contro l'Organizzazione dei nazionalisti ucraini) ed \u00e8 stata contestata.\nL'associazione Memorial ha pubblicato documenti che asseriscono di provare che la partecipazione del Nachtigall a quegli eventi era una disinformazione del KGB. Stanis\u0142aw Bogaczewicz, dell'Istituto della Memoria Nazionale, afferm\u00f2 che i soldati del Nachtigall presero parte agli arresti, ma non agli omicidi, e che il loro ruolo in questo evento richiede ulteriori indagini. Il sociologo Tadeusz Piotrowski not\u00f2 che sebbene il ruolo dei Nachtigall sia contestato, essi erano presenti in citt\u00e0 durante gli eventi, che le loro attivit\u00e0 non sono adeguatamente documentate, e che come minimo sono colpevoli della collaborazione passiva in questo evento, per non essersi opposti alle atrocit\u00e0. Secondo uno storico di Leopoli, Vasyl Rasevych, le asserzioni che gli Ucraini participarono al massacro del luglio 1941 non sono vere e non esiste nessuna prova archivistica a sostegno di questa affermazione.\nConseguenze.\nDopo la Seconda guerra mondiale i capi dell'Unione Sovietica fecero dei tentativi per sminuire il retaggio storico e culturale polacco di Leopoli. i crimini commessi a est della Linea Curzon non poterono essere perseguiti dai tribunali polacchi. Le informazioni sulle atrocit\u00e0 che ebbero luogo a Leopoli furono circoscritte. Nel 1960, la dott.ssa Helena Krukowska, vedova del prof. W\u0142odzimierz Krukowski, fece appello al tribunale di Amburgo. Dopo cinque anni il tribunale tedesco chiuse i procedimenti giudiziari. Un pubblico ministero tedesco asser\u00ec che le persone responsabili del crimine erano gi\u00e0 morte, tuttavia l'\"SS-Hauptsturmf\u00fchrer\" Hans Krueger (scritto anche Kr\u00fcger), comandante dell'unit\u00e0 della Gestapo che supervision\u00f2 i massacri a Leopoli nel 1941, era detenuto nella prigione di Amburgo (essendo stato condannato all'ergastolo per l'omicidio di massa di Ebrei e Polacchi a Stanis\u0142aw\u00f3w, commesso parecchie settimane dopo che la sua unit\u00e0 fu trasferita da Leopoli). Come risultato nessuna persona \u00e8 mai stata ritenuta responsabile di questa atrocit\u00e0.\nNegli anni 1970, Via Abrahamowicz a Leopoli fu rinominata Via Tadeusz Boy-\u017bele\u0144ski. Varie organizzazioni polacche Polish hanno creato delegazioni per ricordare le vittime dell'atrocit\u00e0 con un monumento o una tomba simbolica a Leopoli. Il caso dell'omicidio dei professori \u00e8 attualmente sotto indagine da parte dell'Istituto della Memoria Nazionale. Nel maggio 2009, il monumento alle vittime di Leopoli fu sfregiato con vernice rossa recante le parole: \"Morte ai Lach [Polacchi]\". Il 3 luglio 2011, a Leopoli fu inaugurato un memoriale dedicato ai 39 professori polacchi assassinati dalla Gestapo il 4 luglio 1941.\nVittime.\nAbbreviazioni usate:"}
{"id": "5292493", "revid": "767487", "url": "https://it.wikipedia.org/wiki?curid=5292493", "title": "Omicidio allo specchio", "text": "Omicidio allo specchio (\"Dead of Winter\") \u00e8 un film del 1987 di Arthur Penn con Mary Steenburgen (interprete di un triplice ruolo), Roddy McDowall, Jan Rubes e William Russ. Il film, girato in Ontario, \u00e8 vagamente ispirato al precedente \"Mi chiamo Giulia Ross\" di Joseph L. Lewis.\nTrama.\nUna donna si dirige verso una stazione ferroviaria durante la sera di Capodanno per recuperare una borsa piena di contanti. Quella stessa notte viene strangolata e le viene amputato l'anulare sinistro.\nA New York, l'aspirante attrice Katie McGovern vive con il marito Rob e ospita in visita suo fratello Roland. Katie partecipa ad un'audizione e il signor Murray - una volta vista - la assume immediatamente. L'uomo la convince a seguirla fino alla casa del regista e produttore del film, il dottor Joseph Lewis, da tempo immobilizzato su una sedia a rotelle. Dopo le presentazioni di rito, la donna chiede di usare il telefono per chiamare suo marito ma la linea \u00e8 interrotta a causa della tormenta di neve. Il Dr. Lewis spiega che Katie \u00e8 stata ingaggiata per sostituire Julie Rose, un'attrice che ha avuto un esaurimento nervoso durante le riprese del film. Katie rimane molto colpita nel notare la propria forte somiglianza con la donna.\nIl giorno seguente, il signor Murray cerca di accompagnare Katie in citt\u00e0 per consentirle di telefonare al marito, ma la sua auto non parte. In seguito, una volta acconciata come Julie Rose, Katie gira un provino che il dottor Lewis spedisce ad una misteriosa donna.\nLa mattina seguente Katie trova casualmente le foto del cadavere di Julie e rimane inorridita. Decide di affrontare il dottor Lewis, il quale le spiega che un tempo era stato lo psichiatra della donna e che, a causa di una forte depressione, quest'ultima si \u00e8 tolta la vita. Katie si accorge che i suoi documenti sono spariti e che sono stati gettati nel camino del salotto. In preda al panico, prova a fuggire senza cappotto ma viene fermata in cima ad una collina dal signor Murray e successivamente stordita con della cioccolata drogata. Prima di cadere in un sonno profondo si barrica nella sua stanza. Al suo risveglio sar\u00e0 l'inizio di un vero incubo."}
{"id": "5292498", "revid": "33751", "url": "https://it.wikipedia.org/wiki?curid=5292498", "title": "Stadio di Mongomo", "text": "L'Estadio de Mongomo \u00e8 un impianto sportivo polivalente situato a Mongomo, in Guinea Equatoriale. Lo stadio ospita prevalentemente incontri di calcio e gare di atletica leggera. Inaugurato nel 2011, possiede una capacit\u00e0 approssimativa di spettatori.\nOspita le partite casalinghe del Deportivo Mongomo.\nNel novembre 2014, \u00e8 stato scelto dalla CAF come una delle quattro sedi per ospitare la Coppa d'Africa 2015. Nell'impianto si sono giocati sei incontri della fase a gironi, mentre il quarto di finale che si sarebbe dovuto disputare da programma \u00e8 stato trasferito al Nuevo Estadio de Malabo."}
{"id": "5292502", "revid": "838137", "url": "https://it.wikipedia.org/wiki?curid=5292502", "title": "Hamza Al-Dardour", "text": "Carriera.\nClub.\nHa giocato prevalentemente nel campionato giordano e nella Saudi Professional League, la massima serie saudita in cui attualmente milita con l'Al-Khaleej.\nNazionale.\nDal 2011 gioca stabilmente nella nazionale di calcio giordana, il 16 gennaio 2015 in un incontro valido per la Coppa d'Asia contro la Palestina ha realizzato quattro reti nella stessa partita."}
{"id": "5292506", "revid": "1494169", "url": "https://it.wikipedia.org/wiki?curid=5292506", "title": "Antenore Belletti", "text": "Carriera.\nAntenore Belletti era impiegato prima e durante la seconda guerra mondiale come capo officina presso la Societ\u00e0 italiana Ernesto Breda e successivamente presso la Piero Magni aviazione, dove si forma come costruttore di fusoliere per aerei medio leggeri, sia di derivazione militare che civile.\nSi mette in proprio nel 1945 aprendo una piccola bottega in zona Ortica a Milano dove principalmente ripara fusoliere di aerei americani e ne realizza per aziende aeronautiche del milanese. \nCollabora ai progetti di aziende quali Caproni, Fratelli Nardi e Aviamilano.\nTutta l'attivit\u00e0 viene svolta in autonomia con l'aiuto del giovane figlio Stelio Belletti.\nCon l'arrivo degli anni 60, Antenore trasferisce la proprio attivit\u00e0 in una sede pi\u00f9 grande in provincia di Milano nel comune di Rodano ed investe, anche grazie ad un prestito concesso dell'Artigiancassa nell'acquisto di un macchinario per la saldatura TIG, tecnica ancora poco conosciuta in quegli anni, nella quale la sua officina si specializzer\u00e0.\nDai primi anni 60 si susseguono collaborazioni importanti in ambito motociclistico grazie all'avvicinamento dei tecnici Giuseppe Pattoni e Lino Tonti.\nNel settore delle corse su motocicletta Antenore Belletti lavora principalmente per i marchi Paton, Linto, Guazzoni, Puch Frigerio e Honda, costruendo telai per motociclette da Gran Premio.\nA partire dalla met\u00e0 degli anni 70 cede gradualmente l'attivit\u00e0 al figlio Stelio, che, dopo aver fondato il marchio Stelbel nel 1973, inizia a concentrarsi nel settore della costruzione di telai per biciclette da corsa."}
{"id": "5292511", "revid": "287204", "url": "https://it.wikipedia.org/wiki?curid=5292511", "title": "Religione urrita", "text": "La cultura e la religione urrite ebbero grande influenza sulla religione ittita. Dal centro cultuale urrita di Kummani, nel Kizzuwatna, la religione urrita si diffuse tra gli Ittiti. Ne deriv\u00f2 un sincretismo religioso. La religione urrita si diffuse anche in Siria, dove Baal divenne l'equivalente di Teshub. Anche nel pi\u00f9 tardo regno di Urartu, fiorito nella prima met\u00e0 del I millennio a.C., erano venerate divinit\u00e0 urrite. La religione urrita influenz\u00f2 tutto il Vicino Oriente tranne l'Antico Egitto e la Mesopotamia del sud.\nI sigilli urriti spesso raffigurano creature mitologiche come uomini e animali alati, draghi e altri mostri. L'interpretazione di queste rappresentazioni di dei e demoni \u00e8 incerta: potrebbero essere state divinit\u00e0 protettrici, cos\u00ec come spiriti maligni. Qualche raffigurazione ricorda gli shedu assiri.\nLe divinit\u00e0 urrite non sembrano aver avuto particolari santuari dove il dio \"risiedeva\", come invece nella religione babilonese o in quella egizia. I pi\u00f9 importanti centri di culto erano Kummani, capitale del regno di Kizzuwatna, dove si trovava un importante tempio di Te\u0161ub, e l'ittita Yaz\u0131l\u0131kaya. Harran fu, almeno pi\u00f9 tardi, un centro di culto della dea lunare, mentre \u0160auskha aveva un tempio importante a Ninive, quando la citt\u00e0 fu sotto dominio urrita. Gi\u00e0 nel III millennio a.C. un tempio di Nergal era presente a Urke\u0161. La citt\u00e0 di Kahat, infine, era il centro religioso del regno di Mitanni.\nIl poema urrita \"Il canto di Ullikummi\", conservatoci dagli Ittiti, presenta analogie con la \"Teogonia\" di Esiodo; la castrazione di Urano da parte di Crono pu\u00f2 essere derivata dalla castrazione di Anu da parte di Kumarbi, mentre il mito di Zeus che prende il posto di Crono ed il rigurgito da parte di quest'ultimo degli dei deglutiti ricorda il mito urrita di Te\u0161ub e Kumarbi. \u00c8 stato anche ipotizzato che il culto di Attis derivi da un mito urrita: la dea frigia Cibele sarebbe allora l'equivalente dell'urrita Hebat."}
{"id": "5292524", "revid": "1005847", "url": "https://it.wikipedia.org/wiki?curid=5292524", "title": "Pino Lucchesi", "text": "Fin da giovane militante della Democrazia Cristiana, ne diventa deputato nazionale, all'et\u00e0 di 35 anni, alle Elezioni politiche italiane del 1976 e verr\u00e0 confermato tale fino alla dissoluzione del Partito.\nPrimo di 3 fratelli, tra cui Luigi, residente a Livorno."}
{"id": "5292526", "revid": "1543377", "url": "https://it.wikipedia.org/wiki?curid=5292526", "title": "Alcossisilani", "text": "Gli alcossisilani sono composti organici di formula generale Si(OR)n, ovvero sono formati da quattro gruppi alcossido (uguali o diversi) legati ad un atomo di silicio.\nGli alcossisilani pi\u00f9 comuni sono il tetraetossisilano (TEOS) e il tetrametossisilano (TMOS). Molto comuni sono i derivati alchilati dei silani, chiamati alchil alcossisilani. Si possono sintetizzare anche alcossisilani di polisilicati ottenendo cos\u00ec i polialcossisilani.\nPropriet\u00e0 e caratteristiche.\nGli alcossisilani sono formati da una parte anionica centrale, il gruppo SiO44- detto ortosilicato, e dai quattro gruppi alchilici aventi una parziale carica positiva. Sono solubili in alcol etilico, 2-butanone, 1,1,1-tricloroetano e trielina.\nSintesi.\nGli alcossisilani pi\u00f9 semplici possono essere sintetizzati a partire dal tetraclorosilano e dall'alcol desiderato:\nSiCl4 + 4 ROH \u2192 Si(OR)4 + 4 HCl\nReazioni.\nLa reazione tipica degli alcossisilani \u00e8 l'idrolisi che a pH neutro \u00e8 molto lenta ma pu\u00f2 essere catalizzata da acidi, basi e fluoruri. La velocit\u00e0 di reazione dipende anche dal rapporto tra le quantit\u00e0 di acqua e alcossilano utilizzate, dall'ingombro sterico causato dai gruppi sostituenti e dalla presenza di gruppi aventi un forte effetto induttivo.\nSe utilizziamo un catalizzatore acido la reazione procede tramite una SN2. La reazione inizia con l'attacco di un H+ ad un atomo di ossigeno. Questo rende il silicio pi\u00f9 suscettibile all'attacco nucleofilo da parte dell'acqua. Tale tipo di idrolisi catalizzata \u00e8 efficace quando i sostituenti creano poco ingombro sterico o quando sono presenti sostituenti elettron-donatori.\nAnche utilizzando un catalizzatore basico la reazione procede attraverso una SN2 e la velocit\u00e0 aumenta man mano che i gruppi alcossido sono sostituiti da gruppo ossidrile. La catalisi in ambiente basico presenta due svantaggi. Innanzitutto, la velocit\u00e0 di reazione \u00e8 pi\u00f9 lenta che in ambiente acido. Per di pi\u00f9 in ambiente basico la reazione di idrolisi \u00e8 una reazione di equilibrio che pu\u00f2 quindi dare riesterificazione.\nSi ipotizza che anche con l'utilizzo di fluoruri l'idrolisi proceda tramite una SN2. Il meccanismo prevede che il fluoro, avendo grande affinit\u00e0 per il silicio, si leghi \"stirando\" e indebolendo tutti gli altri legami. Uno dei due legami pi\u00f9 lontani viene cos\u00ec attaccato dall'acqua. La reazione viene completata con l'espulsione di un H+ e di un F-.\nUtilizzi.\nGli alcossisilani vengono usati come precursori nel processo sol-gel per produrre materiali vetrosi e ceramici di alta qualit\u00e0. Tale processo prevede la preparazione di un sol (una soluzione colloidale) di un precursore (che pu\u00f2 essere un alcossido metallico o non metallico), la trasformazione di tale sol in gel e la rimozione del solvente.\nGli alchil alcossisilani vengono utilizzati nelle vernici idrorepellenti. Tali composti aumentano la tensione superficiale dei materiali minerali verso le molecole d'acqua evitando che questa vi penetri all'interno, danneggiando la struttura edilizia. A causa della loro buona solubilit\u00e0 in acqua gli alchil alcossisilano vengono preferiti ad altri idrorepellenti come i siliconi quando c'\u00e8 bisogno di impermeabilizzare una superficie bagnata o umida. Per di pi\u00f9 gli alcossisilani reagiscono con i gruppi idrossilici della superficie di materiali silicei creando dei legami chimici che rendono il materiale altamente idrofobico. I legami che vengono a formarsi tra alchil alcossisilani e silicati posseggono un'elevata energia di legame, 88.2 Kcal \u2022 mol\u22121."}
{"id": "5292529", "revid": "812894", "url": "https://it.wikipedia.org/wiki?curid=5292529", "title": "Douglas Fitzgerald Dowd", "text": "Biografia.\nCarriera accademica.\nDalla fine del 1940 alla fine del 1990 ha insegnato presso la Cornell University, UC Berkeley e altre universit\u00e0. \u00c8 autore di libri che criticano il capitalismo in generale, e il capitalismo statunitense in particolare.\nOra, avendo superato i novant'anni, continua a pubblicare e ha, per molti anni, offerto un corso gratuito a San Francisco, dove viveva per met\u00e0 dell'anno. Ora vive a tempo pieno a Bologna. Insegna presso la vicina Universit\u00e0 di Modena. Molti dei suoi scritti e trascrizioni audio sono disponibili sul suo sito web.\nFamiglia.\n\u00c8 figlio di madre ebrea e padre cattolico. La forte avversione per ogni lato della famiglia per l'altro lato lo ha portato ad abbracciare un atteggiamento antireligioso durante la sua giovent\u00f9. \nEgli afferma di essere \"non-religioso\", senza dire se \u00e8 agnostico o ateo. Era un giovane durante gli anni della grande depressione negli Stati Uniti, e ha vissuto e partecipato alla maggior parte dei grandi eventi sociali e politici nel corso dei decenni. Era un pilota per gli Stati Uniti durante la Seconda Guerra Mondiale. Il suo insegnamento e i suoi scritti sono disseminati di aneddoti e un linguaggio coloriti, aggiungendo un tocco molto personale al suo insegnamento. (Inoltre, la sua conoscenza globale della storia e degli eventi storici offre un ottimo sfondo per il le sue avventure contenenti \"io c'ero\" e \"io ho fatto questo\".)\nCandidato alle elezioni.\nDowd \u00e8 stato uno dei candidati del Partito della Pace e Libert\u00e0 per il vicepresidente degli Stati Uniti alle elezioni presidenziali del 1968. Ha accettato di essere in corsa a New York, al fine di evitare che venisse scelto Jerry Rubin. Il candidato presidenziale del partito quell'anno era la Pantera Nera Eldridge Cleaver, che arriv\u00f2 quinto alla lontana nelle elezioni."}
{"id": "5292531", "revid": "1543377", "url": "https://it.wikipedia.org/wiki?curid=5292531", "title": "Gehad Grisha", "text": "Carriera.\nArbitro della massima serie egiziana, Gehad Grisha \u00e8 stato nominato internazionale nel 2008.\nNel gennaio del 2012 \u00e8 selezionato dalla CAF per la Coppa delle Nazioni Africane 2012, la prima in assoluto nella sua carriera. Nell'occasione dirige una partita della fase a gironi e la finale per il terzo posto, quest'ultima tra Ghana e Mali.\nNel gennaio del 2013 \u00e8 selezionato per la Coppa delle Nazioni Africane 2013. Il fischietto egiziano dirige una partita della fase a gironi.\nNel gennaio del 2015 \u00e8 selezionato per la Coppa delle Nazioni Africane 2015.\nNel marzo 2015 viene resa nota dalla FIFA la sua convocazione al Mondiale Under 20, in programma tra maggio e giugno 2015 in Nuova Zelanda.\nIl 2 maggio 2016 viene ufficializzata la sua designazione per il Torneo Olimpico maschile di Rio de Janeiro 2016.\nNel gennaio del 2017 \u00e8 selezionato per la Coppa delle Nazioni Africane 2017, dove dirige il match inaugurale tra i padroni di casa del Gabon e la Guinea-Bissau.\nNell'aprile 2017 viene resa nota dalla FIFA la sua convocazione al Mondiale Under 20, in programma tra maggio e giugno 2017 in Corea del Sud.\nIl 29 marzo 2018 viene selezionato ufficialmente dalla FIFA per i mondiali di Russia 2018. Qui dirige una gara della fase a gironi, tra Inghilterra e Panama."}
{"id": "5292536", "revid": "830939", "url": "https://it.wikipedia.org/wiki?curid=5292536", "title": "Jean Fran\u00e7ois Boissonade de Fontarabie", "text": "Nel 1792 entr\u00f2 nel servizio pubblico durante l'amministrazione del generale Charles Fran\u00e7ois Dumouriez. Allontanato dall'incarico nel 1795, lo riebbe grazie a Luciano Bonaparte, nel cui periodo di carica ricopr\u00ec il ruolo di segretario alla prefettura dell'Alta Marna. In seguito, si dimise definitivamente dall'incarico pubblico per dedicare il suo tempo allo studio del greco. Nel 1809 fu nominato vice professore di greco presso la facolt\u00e0 di lettere di Parigi, e nel 1813, divenne professore titolare a seguito della morte di Pierre Henri Larcher. Nel 1828 successe a Jean-Baptiste Gail alla cattedra di greco al Coll\u00e8ge de France. Inoltre, fu bibliotecario della Biblioth\u00e8que du Roi, e segretario perpetuo dell'Acad\u00e9mie des Inscriptions. Boissonade \u00e8 il padre di Gustave Emile Boissonade.\nBoissonade dedic\u00f2 particolare attenzione a:\nUna selezione dei suoi scritti fu pubblicata da Ferdinand Colincamp, \"Critique litt\u00e9raire sous le premier Empire\" (1863), vol. i il quale contiene una lista completa delle sue opere, e \"Notice Historique sur Monsieur B.\" di Joseph Naudet."}
{"id": "5292538", "revid": "80598", "url": "https://it.wikipedia.org/wiki?curid=5292538", "title": "Discografia di Muddy Waters", "text": "Muddy Waters fu un musicista statunitense attivo nel campo della musica blues, generalmente considerato il pi\u00f9 importante interprete del genere Chicago blues nel secondo dopoguerra, e uno dei musicisti pi\u00f9 influenti del XX secolo. Questa pagina offre la discografia completa dell'artista:"}
{"id": "5292540", "revid": "486946", "url": "https://it.wikipedia.org/wiki?curid=5292540", "title": "Netum", "text": ""}
{"id": "5292560", "revid": "1005847", "url": "https://it.wikipedia.org/wiki?curid=5292560", "title": "Associazione Calcio Monza 1940-1941", "text": "Questa voce raccoglie le informazioni riguardanti l'Associazione Calcio Monza nelle competizioni ufficiali della stagione 1940-1941.\nStagione.\nNella stagione 1940-1941 il Monza ha disputato il girone B del campionato di Serie C, con 14 punti in classifica si \u00e8 piazzato al sedicesimo e ultimo posto della classifica. Con quattro vittorie, sei pareggi e venti sconfitte \u00e8 retrocesso in Prima Divisione con la Pro Ponte. Il torneo \u00e8 stato vinto dai veronesi dell'Audace di San Michele Extra con 43 punti, che ha partecipato al girone finale senza ottenere la promozione in Serie B. Secondo nel girone il Mantova con 38 punti, terzo il Vigevano con 37 punti.\nCon alla presidenza l'encomiabile Ernesto Crippa che ritorna dopo sette stagioni e allenato dall'ex portiere biancorosso Angelo Piffarerio il Monza con scarse risorse finanziarie e sportive disputa un campionato disastroso, si salva l'ala Luigi Gelosa che realizza otto reti, in totale si segnano 31 reti ma se ne subiscono 71, la causa principale del basso profilo stagionale. La compagine brianzola retrocede cos\u00ec sul campo per la prima ed unica volta nella sua storia nei campionati di competenza regionale, la Prima Divisione."}
{"id": "5292563", "revid": "580197", "url": "https://it.wikipedia.org/wiki?curid=5292563", "title": "Francesca Coluccio", "text": "Caratteristiche tecniche.\nTerzino destro che in caso di necessit\u00e0 pu\u00f2 adattarsi anche a sinistra.\nBiografia.\nLaureata in ingegneria presso il Politecnico di Torino.\nCarriera.\nCresciuta nelle giovanili del , fa il suo esordio in serie A a soli quindici anni, diventando la veterana della squadra granata nonostante la giovane et\u00e0. Nel finale della stagione 2011/12 si infortuna gravemente al ginocchio nel corso della partita contro il Brescia del girone di ritorno, riportando la rottura del legamento crociato anteriore sinistro.\nCon il Torino ha vinto un campionato Primavera, nella stagione 2006/07 battendo in finale il Firenze.\nDopo un lungo periodo di inattivit\u00e0 per la necessaria riabilitazione trova un accordo con l' allenato da Manuela Tesse che la inserisce in rosa a stagione 2014-2015 gi\u00e0 iniziata, ritornando al gol durante il turno preliminare di Coppa Italia.\nDurante il calciomercato estivo 2015 trova un accordo con il neopromosso che le offre l'opportunit\u00e0 di giocare nuovamente in Serie A, tuttavia nel corso della stagione 2015-2016 non riesce a trovare spazio venendo impiegata dal mister Tatiana Zorri solo in Coppa Italia. Durante il calciomercato invernale trova un nuovo accordo con l'Atletico Oristano per tornare a vestire la maglia della squadra sarda."}
{"id": "5292566", "revid": "125182059", "url": "https://it.wikipedia.org/wiki?curid=5292566", "title": "Basket Ravenna Piero Manetti", "text": "Il Basket Ravenna Piero Manetti \u00e8 una squadra di pallacanestro della citt\u00e0 di Ravenna, in Romagna. Milita nella Serie A2 del campionato di pallacanestro italiano.\nStoria.\nDalla Cestistica Ravenna al Ravenna Basket.\nAll'inizio della stagione 1970-71 la \u201cstorica\u201d Robur (fondata nel 1946) ha ancora un grande seguito in citt\u00e0 (l'alto numero di iscritti le permette di coprire tutte le categorie giovanili) ma la societ\u00e0 sta esaurendo la sua azione.\nIl 21 novembre 1970 Alfredo Cavezzali e Vittorio De Lorenzi escono dalla Robur e fondano la Cestistica Ravenna, poi Ravenna Basket. Cavezzali \u00e8 il presidente, Renzo Dosi vicepresidente, De Lorenzi \u00e8 il direttore generale. La prima squadra gioca in Promozione. \nNel 1973-74 la societ\u00e0, non avendo pi\u00f9 uno sponsor, decide, per sopravvivere, di abbinarsi al club calcistico cittadino, l'Unione Sportiva Ravenna. L'unione dura tre anni. I risultati, dal punto di vista sportivo, arrivano nella stessa stagione: il 20 maggio 1974 l'U.S. Cestistica vince lo spareggio per la Serie C contro Fabriano. La societ\u00e0 riesce a mantenere la categoria solo tre anni, poi ritorna in Serie D. Nel 1978 Cavezzali, chiamato dal CONI a dirigere il comitato olimpico provinciale, lascia la direzione della societ\u00e0 a Nemesio Bettuzzi. \nNel 1982-83 il Basket Ravenna \u00e8 promosso in Serie C1. L'anno seguente si salva allo spareggio contro la Futura Forl\u00ec. Il 12 luglio 1984 si ha il rinnovo del consiglio direttivo. I due consiglieri pi\u00f9 votati sono Bettuzzi (presidente in carica) e Giorgio Dainese (direttore sportivo). Tre dirigenti non eletti nel nuovo consiglio fondano una nuova societ\u00e0: Basket '84. Riescono a portare dalla loro parte quasi tutti gli iscritti, allenatore compreso (Giorgio Brasini). Giorgio Dainese deve ricostruire daccapo la squadra.\nNel marzo 1985 Bettuzzi lascia la direzione. Gli subentra Piersante Manetti (1953-2004). Imprenditore agricolo di 32 anni, il padre Leo fu socio di Serafino Ferruzzi. Nel 1986 Roberto Vianello affianca Manetti come nuovo vice presidente. Nella tarda primavera dello stesso anno Manetti e Vianello ottengono il controllo completo delle quote societarie. Escono di scena sia Bettuzzi che Dainese. Al termine della stagione la squadra retrocede. Viene ingaggiato un nuovo allenatore, Loris Giovannetti. Il giovane tecnico forlivese (30 anni) \u00e8 l'artefice del ritorno della pallacanestro ravennate a un campionato a serie unica nazionale. In tre anni la squadra romagnola passa dalla C alla B1. \nAl primo anno sulla panchina di Ravenna (1986-87) Giovannetti conquista la promozione in B2. Dopo la promozione in B2 la societ\u00e0 decide di dotarsi di una nuova figura organizzativa: il capo della gestione tecnica. Giorgio Bottaro \u00e8 il primo direttore sportivo della societ\u00e0 ravennate. La dirigenza abbandona la politica di prestiti delle passate gestioni e decide di acquisire i cartellini dei giocatori. A fine estate arriva dal Campobasso Stefano Brighi, pagato 220 milioni di lire.\nDopo aver confermato la categoria (annata 1987-88) nella stagione 1988-89 Giovannetti centra una seconda promozione. La data da ricordare \u00e8 il 24 giugno 1989: quel giorno a San Lazzaro di Savena i ravennati battono i locali 88-83 nella terza partita dei play-off promozione.\nPer giocare nel basket che conta la societ\u00e0 si deve trasferire a Cervia (25 km di distanza) per la mancanza di un impianto adeguato a Ravenna. Basket Ravenna affronta l'avventura in B1 con un nuovo allenatore, il varesino Bruno Brumana. Nella campagna trasferimenti spicca l'acquisto del pivot Tiziano Montaguti, costato 500 milioni. Nell'anno di esordio nella nuova categoria (1989-90) Ravenna finisce al sesto posto. L'anno seguente si salva a stento. La stagione 1991-92 termina con la retrocessione in B2. In estate Piersante Manetti, in conflitto con la citt\u00e0 di Ravenna, decide di trasferire tutta l'attivit\u00e0 a Cervia ed acquista i diritti sportivi di B1 d'Eccellenza da Montichiari. Manetti disputa la B1 1993-1994 con lo sponsor \"Menestrello\" e conquista la promozione in A2. Ma l'imprenditore ravennate nel 1994 si trasferisce ancora, stavolta a Modena, cedendo anche la propriet\u00e0. \nHa cos\u00ec termine l\u2019esperienza di Manetti come dirigente sportivo.\nIl Basket Ravenna riparte dal campionato di Promozione. Gioca le partite casalinghe nella palestra dell'Istituto tecnico per geometri \u00abC. Morigia\u00bb. La risalita \u00e8 costante: nel giugno 2000 sale in C1.\nBasket Ravenna Piero Manetti.\nAll'inizio degli anni 2000 la squadra romagnola disputa il campionato di Serie C1. Il Basket Ravenna torna in Serie B nella stagione 2003-2004 guidato dall'esperto Adolfo Marisi, presidente Antonio Tassini. L'anno seguente - il primo senza Manetti - i romagnoli mantengono la categoria. All'inizio della stagione successiva, nel novembre 2005, Roberto Vianello prende il timone della societ\u00e0 ribattezzandola \u00abPiero Manetti\u00bb in ricordo dell'indimenticato patron.\nNell'ottobre 2009 la squadra lascia la palestra Morigia e torna, dopo 18 anni, a giocare nel rinnovato Pala Costa.\nNel 2012 Giorgio Bottaro, diventato un manager sportivo apprezzato a livello nazionale, torna a Ravenna come direttore generale della societ\u00e0. Comincia un ciclo positivo. L'anno seguente i ravennati conquistano la promozione in Divisione Nazionale A Silver nella stagione 2012-13, anno in cui vincono anche la Coppa Italia DNB.\nNella stagione 2016-17, guidata da Antimo Martino, la squadra si qualifica ai play off come quarta del girone Est. Agli spareggi promozione elimina al primo turno la Virtus Roma (3-1) e nei quarti Verona (3-0). Viene fermata in semifinale dalla Virtus Bologna (0-3) che poi trionfer\u00e0 nella manifestazione.\nNella stagione 2017-18 il Basket Ravenna, sempre guidato da Martino, raggiunge le finali di Coppa Italia dove, dopo aver battuto Casale Monferrato e Fortitudo Bologna, perde la finale col Basket Derthona. Nella stagione regolare la squadra si piazza al nono posto perdendo con Jesi nell'ultima giornata lo scontro diretto per entrare nei play off.\nLa stagione 2018-19 si apre con l'avvicendamento del general manager (Julio Trovato prende il posto di Mauro Montini), e l'ingaggio del capo allenatore Andrea Mazzon. Nella stagione 2019-20 la guida tecnica della squadra viene affidata a Massimo Cancellieri.\nColori e simbolo.\nI colori sociali del Basket Ravenna Piero Manetti sono il giallo ed il rosso.\nPalazzetto.\nIl Basket Ravenna Piero Manetti ha giocato le partite casalinghe presso il PalaCosta di Ravenna fino alla stagione 2014-2015, mentre dalla stagione successiva si \u00e8 trasferito nel pi\u00f9 capiente Pala De Andr\u00e9.\nRoster 2021-2022.\n\"Aggiornato al 12 ottobre 2021.\"\n \nSettore giovanile.\nNella stagione 2013-14 la squadra Under 19, allenata Gabriele Ceccarelli, si \u00e8 laureata Campione d'Italia Elite vincendo la finale di Grado."}
{"id": "5292587", "revid": "28592", "url": "https://it.wikipedia.org/wiki?curid=5292587", "title": "Emanuele Palazzotto jr.", "text": ""}
{"id": "5292589", "revid": "1305772", "url": "https://it.wikipedia.org/wiki?curid=5292589", "title": "Palazzotto", "text": ""}
{"id": "5292594", "revid": "101791649", "url": "https://it.wikipedia.org/wiki?curid=5292594", "title": "Societ\u00e0 Ginnastica Gallaratese 1948-1949", "text": "Questa voce raccoglie le informazioni riguardanti la Societ\u00e0 Ginnastica Gallaratese nelle competizioni ufficiali della stagione 1948-1949."}
{"id": "5292599", "revid": "287204", "url": "https://it.wikipedia.org/wiki?curid=5292599", "title": "Associazione Calcio Parabiago 1948-1949", "text": "Questa voce raccoglie le informazioni riguardanti l'Associazione Calcio Parabiago nelle competizioni ufficiali della stagione 1948-1949."}
{"id": "5292606", "revid": "101744868", "url": "https://it.wikipedia.org/wiki?curid=5292606", "title": "Fratellanza Sportiva Sestrese 1948-1949", "text": "Questa voce raccoglie le informazioni riguardanti la Fratellanza Sportiva Sestrese nelle competizioni ufficiali della stagione 1948-1949."}
{"id": "5292615", "revid": "729019", "url": "https://it.wikipedia.org/wiki?curid=5292615", "title": "Societ\u00e0 Sportiva Vita Nova 1948-1949", "text": "Questa voce raccoglie le informazioni riguardanti la Societ\u00e0 Sportiva Vita Nova nelle competizioni ufficiali della stagione 1948-1949."}
{"id": "5292621", "revid": "716642", "url": "https://it.wikipedia.org/wiki?curid=5292621", "title": "Associazione Sportiva Magenta 1948-1949", "text": "Questa voce raccoglie le informazioni riguardanti l'Associazione Sportiva Magenta nelle competizioni ufficiali della stagione 1948-1949."}
{"id": "5292626", "revid": "101794411", "url": "https://it.wikipedia.org/wiki?curid=5292626", "title": "Unione Sportiva Sestri Levante 1948-1949", "text": "Questa voce raccoglie le informazioni riguardanti l'Unione Sportiva Sestri Levante nelle competizioni ufficiali della stagione 1948-1949."}
{"id": "5292636", "revid": "287204", "url": "https://it.wikipedia.org/wiki?curid=5292636", "title": "La Porte City", "text": "La Porte City \u00e8 un centro abitato (\"city\") degli Stati Uniti d'America della contea di Black Hawk nello Stato dell'Iowa. La popolazione era di 2,285 persone al censimento del 2010. Fa parte dell'area metropolitana di Waterloo-Cedar Falls.\nStoria.\nLa Porte City venne intrecciata nel 1855. Prende il nome da La Porte, nell'Indiana, la citt\u00e0 natale di uno dei suoi fondatori.\nGeografia fisica.\nLa Porte City \u00e8 situata a (42.313606, -92.188291).\nSecondo lo United States Census Bureau, ha un'area totale di 2,62 miglia quadrate (6,79\u00a0km\u00b2).\nSociet\u00e0.\nEvoluzione demografica.\nSecondo il censimento del 2010, c'erano 2,285 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 97,8% di bianchi, lo 0,8% di afroamericani, lo 0,1% di nativi americani, lo 0,2% di asiatici, lo 0,1% di altre razze, e l'1,0% di due o pi\u00f9 etnie. Ispanici o latinos di qualunque razza erano l'1,0% della popolazione."}
{"id": "5292638", "revid": "287204", "url": "https://it.wikipedia.org/wiki?curid=5292638", "title": "Madrid (Iowa)", "text": "Madrid \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Boone."}
{"id": "5292639", "revid": "287204", "url": "https://it.wikipedia.org/wiki?curid=5292639", "title": "Rockwell City", "text": "Rockwell City \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Calhoun, della quale \u00e8 il capoluogo."}
{"id": "5292640", "revid": "486946", "url": "https://it.wikipedia.org/wiki?curid=5292640", "title": "Quantitative easing", "text": ""}
{"id": "5292646", "revid": "767487", "url": "https://it.wikipedia.org/wiki?curid=5292646", "title": "Jesup (Iowa)", "text": "Jesup \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Buchanan e in parte nella Contea di Black Hawk."}
{"id": "5292653", "revid": "287204", "url": "https://it.wikipedia.org/wiki?curid=5292653", "title": "Sigourney", "text": "Sigourney \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Keokuk, della quale \u00e8 il capoluogo."}
{"id": "5292656", "revid": "125752666", "url": "https://it.wikipedia.org/wiki?curid=5292656", "title": "West Branch (Iowa)", "text": "West Branch \u00e8 una citt\u00e0 degli Stati Uniti d'America, situata nello Stato dell'Iowa, nella contea di Cedar e in parte nella contea di Johnson. \u00c8 la citt\u00e0 natale del presidente Herbert Hoover."}
{"id": "5292657", "revid": "1494169", "url": "https://it.wikipedia.org/wiki?curid=5292657", "title": "Lake Mills", "text": ""}
{"id": "5292658", "revid": "74801", "url": "https://it.wikipedia.org/wiki?curid=5292658", "title": "Lake Mills (Iowa)", "text": "Lake Mills \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Winnebago."}
{"id": "5292659", "revid": "1543377", "url": "https://it.wikipedia.org/wiki?curid=5292659", "title": "Mohammed Dionne", "text": "Mohammed Dionne ha lavorato in precedenza alla Banca Centrale degli Stati dell'Ovest Africa e all'Organizzazione per lo Sviluppo Industriale delle Nazioni Unite. \u00c8 stato un consigliere del presidente Macky Sall prima di essere nominato ministro nel luglio 2014."}
{"id": "5292660", "revid": "287204", "url": "https://it.wikipedia.org/wiki?curid=5292660", "title": "Greenfield (Iowa)", "text": "Greenfield \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Adair, della quale \u00e8 il capoluogo."}
{"id": "5292666", "revid": "287204", "url": "https://it.wikipedia.org/wiki?curid=5292666", "title": "Wapello", "text": "Wapello \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Louisa, della quale \u00e8 il capoluogo."}
{"id": "5292668", "revid": "767487", "url": "https://it.wikipedia.org/wiki?curid=5292668", "title": "Hudson (Iowa)", "text": "Hudson \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Black Hawk."}
{"id": "5292688", "revid": "554814", "url": "https://it.wikipedia.org/wiki?curid=5292688", "title": "Kanramachi", "text": ""}
{"id": "5292689", "revid": "1543377", "url": "https://it.wikipedia.org/wiki?curid=5292689", "title": "Franco Cherchi", "text": "Carriera.\nPugile.\nFranco Cherchi disput\u00f2 un'interessante carriera dilettantistica, conquistando tre volte (1977-1978 e 1979) il titolo italiano dei pesi mosca.\nDebutt\u00f2 al professionismo nel 1980 e combatt\u00e9 fino al 1987. Gli fu attribuito il soprannome di \"El Rapido\" per la sua presunta velocit\u00e0 di azione e per la rapidit\u00e0 e prontezza nel capire l'avversario.\nA novembre 1982 conquist\u00f2 la cintura italiana dei pesi mosca sul ring di Trezzano sul Naviglio battendo il napoletano Ciro De Leva. Nel 1985 conquist\u00f2 il titolo europeo.\nDei 30 incontri (di cui 27 vittorie - 5 per KO e 3 sconfitte) che disput\u00f2 un po' in Italia, i pi\u00f9 memorabili furono con Alain Limarola, Lorenzo Martinez Pacheco e con l'inglese Charlie Magri. Quest'ultimo, gi\u00e0 campione europeo a spese di Franco Udella e mondiale WBC, lo batt\u00e9 due volte prima del limite, in entrambi i casi con in palio la cintura continentale dei mosca.\nA partire dal 1987 inizi\u00f2 la sua carriera di allenatore professionista.\nAllenatore.\n\u00c8 stato allenatore di pugili quali Gianluca Branco fratello di Silvio Branco, il campione europeo dei pesi superleggeri Michele Di Rocco e Luca Giac\u00f3n, detentore del titolo Continental WBA dei pesi superleggeri.\n\u00c8 un maestro certificato dalla Federazione Pugilistica Italiana e oggi svolge l'attivit\u00e0 di allenatore pugili professionisti, agonisti e dilettanti presso la palestra di famiglia a Milano."}
{"id": "5292692", "revid": "132266", "url": "https://it.wikipedia.org/wiki?curid=5292692", "title": "Isole Sopravento settentrionali", "text": ""}
{"id": "5292696", "revid": "132266", "url": "https://it.wikipedia.org/wiki?curid=5292696", "title": "Isole Sopravento meridionali", "text": ""}
{"id": "5292698", "revid": "767487", "url": "https://it.wikipedia.org/wiki?curid=5292698", "title": "Nicola Lettieri", "text": ""}
{"id": "5292699", "revid": "1543377", "url": "https://it.wikipedia.org/wiki?curid=5292699", "title": "Governo di Malta", "text": "Il Governo di Malta (in maltese: \"Gvern ta' Malta\") incarna il potere esecutivo nel Paese ed \u00e8 composto dai Ministri e dai Segretari Parlamentari. Il Primo Ministro viene nominato dal Presidente della Repubblica sulla base del risultato della composizione del Parlamento.\nIl Presidente della Repubblica procede poi a nominare gli altri membri del Governo con il consenso del Primo Ministro\nLista dei Governi di Malta.\nDi seguito un elenco dei vari Governi succedutisi a Malta dal 1921, anno del ripristino dell'autogoverno dell'Isola, fino ad oggi."}
{"id": "5292707", "revid": "701660", "url": "https://it.wikipedia.org/wiki?curid=5292707", "title": "Portalucerne della Meloria", "text": "Il Portalucerne della Meloria \u00e8 una oggetto romano in bronzo conservato nel Museo archeologico nazionale di Firenze.\nStoria e descrizione.\nFu rinvenuto il 15 febbraio 1873 sott'acqua, nei pressi dell'isolotto della Meloria al largo di Livorno. Probabilmente appartenente al carico di una nave naufragata, si tratta di un oggetto a forma di albero, usato come porta-lucerne in occasione dei banchetti notturni. Alle estremit\u00e0 dei rami spuntano infatti delle gemme, dove si appendevano le lucerne tramite catenelle. Rappresenta forse un albero di fico in primavera, alla cui base spunta anche un serpentello. \nParagonato a esemplari simili rinvenuti a Pompei e Ercolano, fu probabilmente realizzato, in analogia con gli altri reperti, in una bottega del Mediterraneo orientale, e trasportato in Italia via nave. Lo stesso Plinio il Vecchio ricorda dopotutto l'esistenza di illustri esempi simili, come il lucernario a forma di albero di mele che Alessandro Magno aveva sottratto al tempio di Apollo Ismenios a Tebe in Beozia per dedicarlo al tempio di Apollo a Kyme, in Eolia."}
{"id": "5292709", "revid": "599013", "url": "https://it.wikipedia.org/wiki?curid=5292709", "title": "Matt Todd", "text": "Biografia.\nProveniente da Christchurch e cresciuto nella provincia rugbistica di , esord\u00ec per tale rappresentativa nel corso del National Provincial Championship 2009 contro .\nNel 2010 fu riconosciuto miglior giocatore dell'anno di Canterbury e nel 2011 entr\u00f2 a far parte della \"franchise\" dei Crusaders in Super Rugby, con i quali debutt\u00f2 come rimpiazzo dell'infortunato Richie McCaw contro i .\nNel giugno 2013 esord\u00ec negli \"All Blacks\" a New Plymouth contro la ; scese in campo contro il nel Championship di quello stesso anno, a tutto il 2014 la sua presenza internazionale pi\u00f9 recente.\nCon i Crusaders giunse a due finali di Super Rugby, nel 2011 e nel 2014, perdendo in entrambe le occasioni, rispettivamente contro e ; a fine 2014 fu di nuovo premiato come miglior giocatore della sua provincia.\nA novembre 2014 fu convocato dal tecnico dei Barbarians John Kirwan per un incontro allo stadio londinese di Twickenham contro l'."}
{"id": "5292710", "revid": "36426", "url": "https://it.wikipedia.org/wiki?curid=5292710", "title": "Isolotto della Meloria", "text": ""}
{"id": "5292712", "revid": "62004", "url": "https://it.wikipedia.org/wiki?curid=5292712", "title": "Ronde van Limburg Under-23", "text": "Il Ronde van Limburg Under-23 era una corsa a tappe maschile di ciclismo su strada riservata agli Under-23 che si svolgeva ogni anno nella Provincia del Limburgo, in Belgio. Si svolse dal 1945 al 2003, e fu riservata prima ai dilettanti, e poi agli Under-23.\nAlbo d'oro.\n\"Aggiornato all'edizione 2003.\""}
{"id": "5292718", "revid": "104458", "url": "https://it.wikipedia.org/wiki?curid=5292718", "title": "Alexandra Rapaport", "text": "Biografia.\nFiglia di due ebrei aschenaziti polacchi, Ewa (1938-81), architetto, ed Edmund (1923-2020), rifugiato in Svezia durante la seconda guerra mondiale e divenuto in seguito alto dirigente dell'istituto svedese di statistica, Alexandra Rapaport crebbe a Bromma, quartiere nordoccidentale di Stoccolma.\nLa sua prima parte fu a 13 anni nel 1985 in una serie televisiva in patria, \"Det bl\u00e5ser p\u00e5 m\u00e5nen\", tratta dal racconto per ragazzi \"Il vento sulla luna\" di Eric Linklater; debutt\u00f2 cinematograficamente in \"Ellinors br\u00f6llop\" (\"Il matrimonio di Ellinor\") di Henry Meyers nel 1996 durante la frequenza alla scuola superiore di teatro di Stoccolma, nella quale si diplom\u00f2 l'anno successivo.\nNel 2002 entr\u00f2 nella compagnia del teatro reale drammatico di Stoccolma, con cui esord\u00ec nella rappresentazione svedese di \"Boston Marriage\" di David Mamet.\nTra le parti di rilievo interpretate sul palcoscenico figurano quelle di Colombina nel \"Malato immaginario\" di Moli\u00e8re e Olivia nella \"Dodicesima notte\" di Shakespeare.\nOltre alle numerose produzioni interne, fu coinvolta in progetti internazionali: voce svedese di Marina nel film americano d'animazione \"Sinbad - La leggenda dei sette mari\" del 2003, fu anche nel danese \"Il sospetto\" di Thomas Vinterberg.\nDal 2010 fa parte del cast della \"fiction\" svedese \"Omicidi a Sandhamn\" in cui interpreta il ruolo della detective Nora Linde.\nVita privata.\nAlexandra Rapaport ha due figli dal compagno Joakim Eliasson; \u00e8 zia delle sorelle sciatrici Matilda (1986-2016) ed Helena Rapaport."}
{"id": "5292725", "revid": "71155", "url": "https://it.wikipedia.org/wiki?curid=5292725", "title": "Confine tra la Serbia e l'Ungheria", "text": "Il confine tra la Serbia e l'Ungheria descrive la linea di demarcazione tra questi due stati. Ha una lunghezza di 152\u00a0km.\nLa formazione del confine.\nIl confine \u00e8 stato istituito nel 1918 dopo la creazione del Regno dei Serbi, Croati e Sloveni, durante la seconda guerra mondiale si spost\u00f2 a favore dell'Ungheria. Dopo la guerra si ripristinarono i confini precedenti e divenne il confine tra Ungheria e Jugoslavia.\nAll'inizio degli anni '90, dopo la dissoluzione della Jugoslavia e la creazione della Repubblica federale di Jugoslavia, \u00e8 stato istituito il confine con tale repubblica, mantenendo sempre lo stesso tracciato. Il confine rimase identico anche dopo la conversione della Repubblica Federale di Jugoslavia in Serbia e Montenegro nel 2003. Dopo lo scioglimento della Serbia e Montenegro e la creazione dello stato indipendente Serbia nel 2006, \u00e8 rimasto nel tracciato presente, senza mutare.\nNel 2015 l'Ungheria costruisce al confine con la Serbia un muro per proteggere il paese dall'ondata migratoria verificatasi nei Balcani. Era dal 1989 che l'Europa non aveva pi\u00f9 un muro che la separasse.\nCaratteristiche.\nIl confine inizia alla triplice frontiera tra Croazia, Serbia ed Ungheria e termina alla triplice frontiera tra Romania, Serbia ed Ungheria.\nSituazione politica.\nL'avvicinamento politico della Serbia all'Unione europea sta portando lentamente ad un allentamento dei controlli alla frontiera, intensificando gli scambi economici tra i due paesi"}
{"id": "5292728", "revid": "110157", "url": "https://it.wikipedia.org/wiki?curid=5292728", "title": "Partito Costituzionale (Malta)", "text": "Il Partito Costituzionale (in inglese Constitutional Party) \u00e8 stato un partito politico di Malta di impostazione filo-britannica.\nNel periodo tra il 1921 e il 1945 e poi tra il 1950 e il 1953 ha eletto propri rappresentanti nel Parlamento. Tra il 1927 e il 1930 \u00e8 stato al Governo con il sostegno del partito laburista.\nIl leader del partito \u00e8 stato a lungo Gerald Strickland e per questo motivo i suoi sostenitori erano conosciuti con il soprannome di Stricklandjani. \nStoria.\nFondazione.\nIl partito venne fondato nel 1921 in occasione delle prime elezioni dell'Assemblea legislativa maltese alle quali raccolse il 25,31% dei voti. e 7 dei 32 seggi.\nAlle successive elezioni del 1924 miglior\u00f2 ulteriormente i consensi ottenendo il 33,95% e 10 seggi, affermandosi come il partito di maggioranza. \nAl Governo.\nAlle elezioni politiche del 1927 il partito elesse 15 rappresentanti, e grazie al sostegno del Partito Laburista riusc\u00ec a formare un governo con a capo il proprio leader Gerald Strickland. \nA causa dei contrasti con la Chiesa maltese tuttavia il Governo guidato da Strickland dovette affrontare crescenti difficolt\u00e0. Addirittura, in occasione delle elezioni che si sarebbero dovute tenere nel maggio 1930, Mauro Caruana e Michael Gonzi, rispettivamente vescovo di Malta e vescovo di Gozo, scrissero una lettera pastorale dichiarando che gli elettori del Partito Costituzionale e dei suoi alleati avrebbero commesso peccato mortale punito con l'interdetto. Questo fatto diede il pretesto alle autorit\u00e0 coloniali per sospenedere la Costituzione e quindi le elezioni.\nIl governo Strickland rimase comunque in carica per gli affari correnti fino alle successive elezioni del 1932, in cui fu sconfitto a vantaggio del Partito Nazionalista.\nDopo la guerra.\nAl termine della seconda guerra mondiale, il partito non partecip\u00f2 alle elezioni del 1945 e venne sciolto.\nNel 1950 Robert Galea e Mabel Strickland cercarono di ripristinarlo per partecipare alle elezioni senza per\u00f2 ottenere i risultati auspicati.\nNel 1953 il partito venne nuovamente sconfitto alle elezioni e venne sciolto definitivamente. "}
{"id": "5292753", "revid": "70425090", "url": "https://it.wikipedia.org/wiki?curid=5292753", "title": "Mario Bonavita", "text": ""}
{"id": "5292754", "revid": "2519", "url": "https://it.wikipedia.org/wiki?curid=5292754", "title": "Parco nazionale di Badgingarra", "text": "Il parco nazionale di Badgingarra \u00e8 un parco nazionale dell'Australia Occidentale, situato circa 190\u00a0km a nord di Perth, in prossimit\u00e0 della cittadina di Badgingarra."}
{"id": "5292757", "revid": "767487", "url": "https://it.wikipedia.org/wiki?curid=5292757", "title": "Deutsche Tourenwagen Meisterschaft 1994", "text": "La stagione 1994 del Deutsche Tourenwagen Meisterschaft era l'undicesima stagione del Campionato tedesco Touring. Il campionato si svolgeva in 10 prove ufficiali con gara 1 e gara due, pi\u00f9 due eventi fuori campionato. Il regolamento era uguale a quello del 1993.\nL'Alfa Romeo detentrice dei titoli presentava il modello 155 V6 TI come l'anno precedente, mentre la Mercedes-Benz portava al debutto le nuove Classe C. Intanto la Opel che aveva abbandonato nel 1992 rientra nel campionato con l'Opel Calibra.\nIl campionato piloti fu vinto da Klaus Ludwig con la Mercedes C-Class V6.\nClassifica campionato piloti.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10 ||width=6%|11&gt;\n!width=5%|Punti\n\u2021 Gara fuori campionato."}
{"id": "5292759", "revid": "73843", "url": "https://it.wikipedia.org/wiki?curid=5292759", "title": "NHL Stadium Series", "text": "La Stadium Series \u00e8 un evento a cadenza annuale organizzato dalla National Hockey League (NHL) a partire dal 2014 nel quale alcune partite valide per la stagione regolare vengono disputate all'aperto. La Stadium Series si differenzia da altre gare disputate all'aperto come l'NHL Winter Classic e l'NHL Heritage Classic.\nStoria.\nThe prima edizione della Stadium Series si svolse durante la stagione 2013-2014 e vide partecipare sette franchigie in quattro partite disputate in tre diversi stadi.\nNella stagione 2014-2015 si organizz\u00f2 invece un solo incontro valido per la Stadium Series. Per il 2016 invece furono organizzati altri due incontri."}
{"id": "5292761", "revid": "775372", "url": "https://it.wikipedia.org/wiki?curid=5292761", "title": "Ministri degli affari esteri di Malta", "text": "I ministri degli affari esteri di Malta dal 1965 ad oggi sono i seguenti."}
{"id": "5292763", "revid": "6923", "url": "https://it.wikipedia.org/wiki?curid=5292763", "title": "Bibliografia su Rimini", "text": "Questa voce presenta una parziale bibliografia su Rimini."}
{"id": "5292764", "revid": "1318658", "url": "https://it.wikipedia.org/wiki?curid=5292764", "title": "Hi Scores", "text": "Hi Scores \u00e8 il secondo EP realizzato dal gruppo musicale scozzese Boards of Canada. \nPubblicato inizialmente su vinile nel 1996, \u00e8 stato in seguito ristampato nel 1998, 2002, 2005 e infine 2014. L'edizione del 2014 presenta le tracce in versione rimasterizzata.\nIl disco.\nPubblicato per l'etichetta Skam, l'album include la traccia Turquoise Hexagon Sun, in seguito riproposta nell'album \"Music Has the Right to Children\""}
{"id": "5292765", "revid": "188116", "url": "https://it.wikipedia.org/wiki?curid=5292765", "title": "Giovinetto di Mozia", "text": ""}
{"id": "5292766", "revid": "438678", "url": "https://it.wikipedia.org/wiki?curid=5292766", "title": "Valli Valdesi", "text": ""}
{"id": "5292777", "revid": "1005847", "url": "https://it.wikipedia.org/wiki?curid=5292777", "title": "George William Vella", "text": "Il 5 marzo 2019 \u00e8 stato eletto presidente della Repubblica di Malta, entrando in carica il 4 aprile successivo."}
{"id": "5292779", "revid": "99367223", "url": "https://it.wikipedia.org/wiki?curid=5292779", "title": "Alex Sceberras Trigona", "text": ""}
{"id": "5292782", "revid": "205250", "url": "https://it.wikipedia.org/wiki?curid=5292782", "title": "Stelio Belletti", "text": " Nel 1973 ha fondato il marchio Stelbel.\nCarriera.\nNel settore aeronautico.\nA partire dal secondo dopoguerra, all'et\u00e0 di 13 anni, Stelio Belletti affianca il padre Antenore Belletti nell'officina di Milano, in via Giovanni Antonio Amadeo nel quartiere Ortica, dove viene svolta l'attivit\u00e0 di costruzione e riparazione di fusoliere in tubolari d'acciaio.\nI lavori venivano eseguiti per alcune delle pi\u00f9 importanti aziende aeronautiche del milanese, soprattutto dalla Societ\u00e0 italiana Ernesto Breda dove il padre Antenore Belletti si era formato negli anni precedenti alla guerra.\nIn quegli anni Importanti commesse arrivano anche dalla Fratelli Nardi e dalla Caproni di Taliedo.\nNegli anni 50 inizia il rapporto con la neonata Aviamilano di Mario Vietri, che si rivolge ai Belletti per diversi progetti, spesso tramite l'ingegnere Stelio Frati, che regolarmente commissionava lavori all'officina, soprattutto per la costruzione di prototipi. \nUno dei lavori pi\u00f9 importanti riguarda lo sviluppo di una fusoliera per l'aereo leggero F.8L Falco disegnato dallo stesso Frati. \nGli artigiani inoltre costruirono tutte le fusoliere dell'aereo P.19 sempre della societ\u00e0 Aviamilano e progettato dall'ingegner Ermenegildo Preti.\nL'Officina Belletti, su spinta del settore aeronautico, fu tra le prime aziende in Italia a dotarsi di attrezzature per la saldatura TIG, acquistando verso la met\u00e0 degli anni 60 una delle prime saldatrici Miller ad essere importata in Italia.\nNel settore motociclistico.\nA partire dalla fine degli anni 50 l'Officina Belletti, pur continuando a servire il settore aeronautico, stringe importanti relazioni nel campo delle competizioni motociclistiche, collaborando con continuit\u00e0 con l'Ing. Lino Tonti alla costruzione di telai per motociclette destinate alle competizioni. \nFra le prime realizzazioni ci sono telai per la Paton, l'Officina Belletti costruir\u00e0 regolarmente telai per il marchio milanese fino al 1973. I modelli Paton equipaggiati con telaio Belletti, o da una replica dello stesso, vengono identificati con la sigla BL, come ad esempio accade per il modello BL3-R, tuttora in produzione.\nA partire dai primi anni 60 altri marchi italiani fra cui spiccano, Linto, Puch Frigerio e Guazzoni si affidarono alla famiglia Belletti per la realizzazione di telai speciali e prototipi per moto da competizione.\nUna delle realizzazioni pi\u00f9 significative in campo motociclistico risale al 1967. In quell'anno Mike Hailwood avrebbe preso parte al campionato mondiale in sella alla Honda 500 GP, ma subito dopo i primi test invernali il pilota inizi\u00f2 a lamentarsi delle prestazioni del telaio. Quell'anno i tecnici della casa giapponese erano concentrati sullo sviluppo del motore (che risultava essere fra i pi\u00f9 potenti del campionato) e decisero di non apportare ulteriori modifiche alla ciclistica.\nTramite lo specialista Giuseppe Pattoni il pilota si rivolse in forma privata ai costruttori Stelio e Antenore Belletti per la costruzione di un nuovo telaio, che realizzarono per il pilota britannico un telaio a doppia culla in tubolari d'acciaio in soli 16 giorni.\nLa Honda GP 500 equipaggiata con il nuovo telaio Belletti venne utilizzata per la prima volta alla Mototemporada romagnola nella tappa di Rimini il 14 maggio 1967, gara che il pilota vinse interrompendo la serie positiva di Giacomo Agostini su MV Agusta. Venne anche utilizzata nel campionato del mondo durante le prove sul circuito tedesco di Hockenheim, ma la Honda ne viet\u00f2 l'utilizzo durante la gara e per i gran premi successivi.\nNel 1968 inizi\u00f2 anche la costruzione della serie limitata di telai per equipaggiare la moto da gran premio LinTo 500 GP, tutti i telai di questo modello disegnato dall'amico Lino Tonti furono realizzati dai Belletti.\nLe collaborazioni in campo motociclistico sono proseguite fino all'inizio degli anni 70.\nNel settore ciclistico.\nStelio Belletti si appassiona alla bicicletta da corsa in senso sportivo fin da ragazzo. A partire dai primi anni 70, corre in competizioni locali e amatoriali con ottimi risultati.\nCon la complicit\u00e0 di un momento di stallo nell'attivit\u00e0 dell'Officina di famiglia e anche dall'insoddisfazione nei riguardi dell'ultima bicicletta da corsa acquistata, Stelio Belletti si ciment\u00f2 nella costruzione di telai per bicicletta da competizione a partire dai primi anni 70. I risultati ottenuti lo incoraggiarono a fondare il marchio Stelbel nel 1973.\nAll'epoca l'artigiano fu il primo in Italia a realizzare telai per biciclette con la tecnica di saldatura TIG, imparata e affinata negli anni precedenti grazie al lavoro svolto nel settore aeronautico.\nNel 1975 Stelio Belletti brevett\u00f2 il primo telaio saldato con tecnica di saldatura TIG in Italia e nello stesso anno la nazionale polacca, che correva con biciclette Stelbel, vinse la medaglia d'oro ai campionati del mondo di Mettet nella prova a cronometro a squadre.\nCon la seconda met\u00e0 degli anni 70 l'attivit\u00e0 dell'officina Belletti venne concentrata nella costruzione di telai per ciclo Stelbel, diminuendo gradualmente l'impegno in altri settori.\nAll'inizio degli anni 80 il padre lasci\u00f2 il lavoro in azienda per questioni di et\u00e0 e sotto la guida di Stelio, l'azienda arriv\u00f2 ad impiegare alcuni dipendenti.\nA Stelio Belletti va il merito di aver sempre sperimentato soluzioni particolari per la costruzioni di telai per ciclo. Si ricorda ad esempio che fu tra i primi costruttori a realizzare telai in acciaio inossidabile.\nL'attivit\u00e0 dell'officina continu\u00f2 ininterrottamente fino al 1990, anno di chiusura della stessa.\nSeguirono alcuni anni in cui Belletti collabor\u00f2 con altri marchi italiani alla realizzazione di telai saldati con tecnica TIG e tubazioni in acciaio o alluminio.\nConcluso l'impegno lavorativo, Stelio Belletti ebbe pi\u00f9 tempo per dedicarsi all'attivit\u00e0 sportiva, partecipando a parecchie manifestazioni ciclistiche, impegnandosi anche in prima persona all'organizzazione di eventi dedicati."}
{"id": "5292787", "revid": "188116", "url": "https://it.wikipedia.org/wiki?curid=5292787", "title": "Efebo di Mozia", "text": ""}
{"id": "5292792", "revid": "1005847", "url": "https://it.wikipedia.org/wiki?curid=5292792", "title": "Francis Zammit Dimech", "text": "Biografia.\nDopo essersi laureato in Giurisprudenza all'Universit\u00e0 di Malta nel 1979, nel 1981 viene eletto per la prima volta in Parlamento tra le file del partito nazionalista. \nRieletto nelle successive tornate elettorale ha ricoperto vari incarichi di Governo tra cui quello di Ministro dei Trasporti e Comunicazioni (1992-1994), Ministro dell'Ambiente (1994-1998), Ministro delle Risorse e Infrastrutture (2002-2003) e Ministro del Turismo (2003)."}
{"id": "5292802", "revid": "287204", "url": "https://it.wikipedia.org/wiki?curid=5292802", "title": "Un po' esageri", "text": "Un po' esageri \u00e8 il primo singolo estratto da \"Endkadenz Vol. 1\", sesto album studio del gruppo bergamasco Verdena.\nIl singolo \"Un po' esageri\" \u00e8 stato diffuso in anteprima l'8 gennaio da King Kong su Rai Radio 1 ed \u00e8 stato pubblicato il 9 gennaio per il download digitale.\nI membri del gruppo motivano la scelta di questo brano come singolo affermando \u00ababbiamo scelto come primo singolo \"Un po' esageri\" perch\u00e9 ha la chitarra elettrica mentre nel primo singolo di \"Wow\" era acustica\u00bb riferendosi al singolo del 2011 \"Razzi arpia inferno e fiamme\".\nVideo.\nIl videoclip promozionale del singolo \u00e8 stato pubblicato il 22 gennaio 2015 sul canale ufficiale del gruppo. \u00c8 stato diretto da Alex Infascelli (gi\u00e0 regista di \"Phantastica\" del 2005) con la fotografia di Edoardo Bolli, il montaggio di Consuelo Catucci e la produzione di \"Kinethica\". Le riprese sono avvenute all'inizio di gennaio.\nIl video \u00e8 stato realizzato con la tecnica chroma key. Alberto e Luca Ferrari indossano tute in lycra verdi mentre Roberta Sammarelli indossa una tuta blu (\"una sorta di green screen al contrario\"). Sulle tute colorate sono stati quindi proiettati video, talvolta distorti, dei membri stessi del gruppo mentre si esibiscono.\nIl regista, Alex Infascelli ha dichiarato: \nFormazione.\nDi seguito sono riportati i musicisti e i relativi strumenti che hanno suonato durante le registrazioni dell'album da cui \u00e8 tratto il singolo."}
{"id": "5292808", "revid": "148107", "url": "https://it.wikipedia.org/wiki?curid=5292808", "title": "Cianato di sodio", "text": "Il cianato di sodio (NaOCN) \u00e8 un composto chimico formato dal catione sodio (Na+) e dall'anione cianato (OCN\u2212).\nSi presenta come un solido cristallino bianco che adotta una struttura reticolare cristallina romboedrica centrata sul corpo (sistema cristallino trigonale) a temperatura ambiente.\nPreparazione.\nIl cianato di sodio viene preparato industrialmente dalla reazione dell'urea con il carbonato di sodio a temperatura elevata:\nPu\u00f2 anche essere preparato in laboratorio mediante ossidazione di un cianuro in soluzione acquosa mediante un agente ossidante blando come l'ossido di piombo\nUsi chimici.\nIl cianato di sodio \u00e8 un nucleofilo ideale e queste propriet\u00e0 nucleofile lo rendono un importante contributo alla stereospecificit\u00e0 in alcune reazioni come nella produzione di ossazolidone chirale.\nApplicazioni mediche.\nIl cianato di sodio \u00e8 un reagente utile nella produzione di derivati asimmetrici dell'urea che hanno un range di bioattivit\u00e0 principalmente negli intermedi dell'isocianato arilico. Tali intermedi, cos\u00ec come il cianato di sodio, sono stati usati in medicina come mezzo per controbilanciare gli effetti cancerogeni sul corpo, con effetti sembra benefici sulle persone malate di anemia falciforme, e bloccando alcuni recettori per la melanina che ha mostrato alcuni benefici nel trattamento dell'obesit\u00e0."}
{"id": "5292810", "revid": "1005847", "url": "https://it.wikipedia.org/wiki?curid=5292810", "title": "Michael Frendo", "text": ""}
{"id": "5292812", "revid": "205250", "url": "https://it.wikipedia.org/wiki?curid=5292812", "title": "Guido Carandini", "text": "Biografia.\nIl conte Guido Carandini era il terzo figlio dell'ambasciatore e ministro della Repubblica Nicol\u00f2 Carandini e di Elena Albertini; aveva tre sorelle, Maria, Margherita e Silvia, e un fratello minore, l'archeologo Andrea. Era cugino di Christopher Lee e bisnipote di Giuseppe Giacosa e veniva soprannominato \"Conte Rosso\".\nFu imprenditore agricolo nella grande azienda di famiglia a Torre in Pietra, poco fuori Roma, deputato del Pci dal 1976 al 1982 e docente di storia delle dottrine economiche. Nel 1985, con un articolo su \"Repubblica\", si espresse a favore del cambio del nome del Pci (suscitando le proteste di Giancarlo Pajetta) quattro anni prima che la decisione venisse presa da Achille Occhetto. Tra il 1996 e il 1997 \u00e8 stato alla testa degli allevatori, partecipando alle manifestazioni e ai blocchi stradali sull'Aurelia, che protestavano contro le multe date ai produttori di latte che avevano sforato le quote stabilite dall'Unione europea.\nOpere.\nCollaboratore de \"La Repubblica\", tra le sue opere principali sono da ricordare: "}
{"id": "5292826", "revid": "3115", "url": "https://it.wikipedia.org/wiki?curid=5292826", "title": "Ville Niinist\u00f6", "text": "Biografia.\nNiinist\u00f6 si diplom\u00f2 presso la Kaarinan lukio nel 1995 e consegu\u00ec la laurea in scienze politiche presso l'Universit\u00e0 di Turku nel 2003. Tra il 1999 e il 2000, Niinist\u00f6 fece uno scambio culturale nel Regno Unito presso la University College (School of Slavonic and East European Studies). La tesi del suo master, intitolata \"La missione della superpotenza Russia\", fu usata dagli esperti in politiche estere russe per pensare alla posizione della Russia nel mondo. \u00c8 stata votata dalla commissione \"cum laude approbatur\". Niinist\u00f6 fu segretario dell'Unione degli Studenti dell'Universit\u00e0 di Turku (\"Turun yliopiston ylioppilaskunta\", TYY) tra il 2001 e il 2003.\nDopo essersi laureato, Niinist\u00f6 fu uno studente laureato a tempo pieno (2005-2006) e un ricercatore presso la facolt\u00e0 di scienze politiche dell'Universit\u00e0 di Turku (2004-2005, 2006-2007).\nCarriera politica.\nNiinist\u00f6 si descrive come un verde socialliberale.\nAlle elezioni amministrative del 2004 Niinist\u00f6 venne eletto nel consiglio comunale di Turku con 1515 voti e anche alle elezioni amministrative del 2008 con 1626 voti Tra il 2005 e il 2007 fu anche assessore della citt\u00e0 di Turku. Non si ricandid\u00f2 per le elezioni amministrative del 2012.\nNiinist\u00f6 \u00e8 stato eletto come parlamentare nelle elezioni del 2007, ricevendo 5 182 voti. Fu segretario del gruppo parlamentare verde tra il 2009 e il 2011.\nMinistro dell'Ambiente.\nNiinist\u00f6 divenne Ministro dell'Ambiente durante il governo Katainen unanimemente dal gruppo parlamentare verde e dalla delegazione della Lega Verde in un incontro il 20 giugno 2011. Continu\u00f2 la sua missione anche nel governo Stubb fino al 18 settembre 2014 quando la Lega Verde usc\u00ec dal governo per l'approccio del governo di autorizzare l'apertura di una nuova stazione nucleare a Fennovoima in collaborazione con la compagnia russa Rosatom nei pressi di Pyh\u00e4joki. A causa delle sue dimissioni Niinist\u00f6 \u00e8 stato sostituito il 26 settembre 2014 da Sanni Grahn-Laasonen del Partito di Coalizione Nazionale.\nSegretario della Lega Verde.\nVille Niinist\u00f6 \u00e8 stato eletto segretario della Lega Verde l'11 giugno 2011, prendendo il posto di Anni Sinnem\u00e4ki. Gli succedette Touko Aalto dal 17 giugno 2017.\nVita privata.\nIl padre di Ville Niinist\u00f6 \u00e8 il docente di pedagogia Kari Niinist\u00f6 e lo zio \u00e8 il Presidente della Repubblica finlandese Sauli Niinist\u00f6. Ville Niinist\u00f6 tra il 2004 e il 2012 \u00e8 stato sposato con la parlamentare svedese nonch\u00e9 segretaria del partito Milj\u00f6partiet de Gr\u00f6na Maria Wetterstrand, da cui ha avuto due bambini.\nCritiche.\nNel marzo 2013 Niinist\u00f6 scont\u00f2 18 giorni di pena per aver guidato un'auto a 139\u00a0km/h su una strada dove il limite massimo era di 100\u00a0km/h.. Ha dovuto inoltre pagare una multa da \u20ac per aver guidato una macchina con targa svedese e non aver pagato le tasse di importazione."}
{"id": "5292828", "revid": "767487", "url": "https://it.wikipedia.org/wiki?curid=5292828", "title": "Crimes of the Future", "text": "Crimes of the Future \u00e8 un film del 1970 diretto da David Cronenberg.\nCome il precedente \"Stereo\", il film non ha dialoghi, l'unica voce \u00e8 quella narrante (Adrian Tripod) che racconta ci\u00f2 che si svolge sullo schermo. Il film \u00e8 ambientato nel 1997 ed \u00e8 il secondo lungometraggio del regista canadese, nel quale si possono gi\u00e0 riscontrare i temi tipici della sua produzione.\nCronenberg, oltre alla regia, ha firmato anche la sceneggiatura, il montaggio, la fotografia e la produzione per la Emergent Films.\nTrama.\nIl dottor Adrian Tripod, proprietario della clinica dermatologica House of Skin, \u00e8 un allievo del dermatologo Antoine Rouge, scomparso in seguito allo scoppio di una catastrofica epidemia che egli ha imprevedibilmente scatenato nel tentativo di curare le patologie derivate dall'eccessivo uso dei cosmetici. Tale epidemia - la \"malattia di Rouge\" - ha ucciso l'intera popolazione di donne in et\u00e0 post-puberale.\nTripod si associa a varie organizzazioni, tra cui la Metaphysical Import-Export e la Oceanic Podiatry Group, incontrando vari individui e gruppi di uomini che cercano di adattarsi a un mondo senza femmine. Uno di loro parodia il parto, rigenerando continuamente gli organi asportati dal proprio corpo. Alla fine Tripod si imbatte in un gruppo di pedofili che, in possesso di una bambina di cinque anni, lo spingono ad accoppiarsi con lei. Il film si conclude con il protagonista che, lasciato da solo con la bambina, percepisce la presenza di Antoine Rouge."}
{"id": "5292834", "revid": "287204", "url": "https://it.wikipedia.org/wiki?curid=5292834", "title": "Villa Fantappi\u00e8", "text": "Villa Fantappi\u00e8 \u00e8 una dimora storica italiana, situata a Scandicci, in provincia di Firenze in via San Martino alla Palma.\nStoria.\nLa villa era di propriet\u00e0 della famiglia Frescobaldi, nel corso degli anni pass\u00f2 a vari proprietari quali i Federighi, gli Assirelli, per ritornare successivamente ai Frescobaldi. Nel 1736 appartenne ai Sereni. \u00c8 conosciuta altres\u00ec come Villa La Torre, dall'omonima struttura che si erge lungo il corpo centrale dell'edificio. Presenta un cancello in stile liberty con un bel giardino.\nLa villa comprende anche una cappella con lo stemma della famiglia originaria che possedette l'immobile."}
{"id": "5292839", "revid": "1305772", "url": "https://it.wikipedia.org/wiki?curid=5292839", "title": "DTM 1994 - Avus", "text": "L'ottavo appuntamento del campionato Deutsche Tourenwagen Meisterschaft 1994 si svolse sul circuito stradale dell'AVUS il 4 settembre 1994.\nLa pole position fu conquistata da Kurt Thiim con la Mercedes-Benz W202. In questa gara ha fatto il suo debutto nel DTM Stefano Modena al volante dell'Alfa Romeo 155 V6 TI del team Alfa Corse; al suo esordio ha ottenuto il successo in entrambe le prove.\nGara 1.\nAl via parte bene Thiim ma alla prima curva \u00e8 Asch a girare per primo davanti a Thiim, Modena, Ludwig, Van Ommen e Larini. All'uscita della Kurve 4 Nissen urta Winter che va in testacoda, la sua Opel non riesce a rallentare e va a sbattere violentemente contro le barriere. Nell'impatto si sprigionano le fiamme con la vettura ferma a bordo pista. I soccorsi sono immediati, fortunatamente John Winter esce velocemente dai rottami della sua macchina senza danni. La gara viene subito fermata per poter pulire la pista dai rottami. \nAlla seconda partenza Thiim parte decisamente meglio e gira per primo al tornantino seguito da Ludwig, Modena Van Ommen e Asch. I primi giri sono relativamente tranquilli con il solo Asch che riesce a passare Van Ommen e Modena. Dietro \u00e8 battaglia tra Larini e Van Ommen All'8\u00ba giro Modena supera Asch al curvone e si porta in terza posizione mentre Larini riesce a superare Van Ommen portandosi in 5\u00aa posizione. Modena \u00e8 il pi\u00f9 veloce in pista e in pochi giri si porta alle spalle di Ludwig. Al 12\u00ba giro all'uscita della chicane riesce a passare il tedesco salendo in seconda piazza e iniziando a rimontare su Thiim che aveva un discreto vantaggio. Nelle posizioni di rincalzo Nannini cerca di passare Van Ommen all'esterno ma il tedesco allarga la traiettoria urtando Nannini che \u00e8 in seguito costretto ai box a causa del cofano anteriore che si \u00e8 staccato e si muove pericolosamente. \nAl 20\u00ba giro Modena riesce a passare Thiim al tornantino portandosi al comando della gara. Al 23\u00ba giro Schneider \u00e8 costretto al ritiro a causa della rottura del motore. Larini favorito da poca zavorra (solo 6Kg) riesce a passare Ludwig e Asch e sale al terzo posto. Un altro incidente coinvolge Goepel con la BMW M3 che va a urtare le barriere senza conseguenze. Stefano Modena vince davanti a Thiim, Larini, Ludwig, Asch, Van Ommen, Lohr, Rosberg, Francia, Danner.\nGara 2.\nAl via Modena si porta al comando seguito da Larini e Asch ma in accelerazione Asch supera Larini portandosi al secondo posto. Al giro successivo sul rettilineo Thiim supera Larini mentre Rosberg si ritira con la macchina in fiamme e si ferma in un punto pericoloso. I commissari spengono subito le fiamme ma la macchina \u00e8 in una posizione pericolosa e la direzione gara decide di far intervenire la safety car. \nRientrata la safety car, Asch e Thiim superano sul rettilineo Stefano Modena, con Thiim che porta all'esterno Modena con una manovra molto al limite. Al 18\u00ba giro Modena supera Thiim al tornantino e si porta in seconda posizione, mentre Larini cerca il sorpasso su Ellen Lohr ma arriva troppo lungo. Modena \u00e8 velocissimo e attacca anche Asch al curvone ma il tedesco resiste, nelle retrovie Danner arriva lungo e manda in testacoda il leader del campionato Ludwig. Modena attacca nuovamente Asch alla staccata del tornantino e riesce a passare. La gara non vede nessun cambiamento nelle posizioni di testa. Modena vince senza problemi davanti ad Asch, Thiim, Van Ommen, Nannini, Larini, Francia, Ludwig, Nissen, Alzen."}
{"id": "5292843", "revid": "28592", "url": "https://it.wikipedia.org/wiki?curid=5292843", "title": "Domik Petra", "text": ""}
{"id": "5292855", "revid": "767487", "url": "https://it.wikipedia.org/wiki?curid=5292855", "title": "Last Summer (film 2013)", "text": "Last Summer \u00e8 un film del 2013, scritto e diretto da Mark Thiedeman.\nTrama.\nLuke \u00e8 un adolescente dislessico. Non va bene a scuola e comprende che passer\u00e0 tutta la vita nel suo piccolo paesino. Questo non lo spaventa, tranne per il fatto di doversi separare dal suo ragazzo: Jonah. I due si conoscono da quando avevano entrambi quattro anni. I genitori sanno la verit\u00e0 e l'accettano. I due passano l'ultima estate insieme, tra compiti di recupero e tante fotografie, prima che il destino li divida."}
{"id": "5292864", "revid": "1305772", "url": "https://it.wikipedia.org/wiki?curid=5292864", "title": "Mosby", "text": ""}
{"id": "5292867", "revid": "70426595", "url": "https://it.wikipedia.org/wiki?curid=5292867", "title": "Ludovico il Balbo", "text": ""}
{"id": "5292868", "revid": "1702319", "url": "https://it.wikipedia.org/wiki?curid=5292868", "title": "La Valletta Brianza", "text": "La Valletta Brianza (\"La Valetta\" in dialetto brianzolo, : ) \u00e8 un comune italiano di abitanti della provincia di Lecco in Lombardia.\nStoria.\nIl comune \u00e8 stato istituito dalla fusione dei comuni di Perego e Rovagnate; l'iter ha previsto nei due enti un referendum consultivo, tenutosi il 30 novembre 2014, sul quale la maggioranza dei votanti di Rovagnate (75%) e Perego (58%) ha optato per il s\u00ec al nuovo Comune e alla sua nuova denominazione.\nIl comune di La Valletta Brianza \u00e8 stato istituito con la legge regionale 27 gennaio 2015 n. 1 con decorrenza dal 30 gennaio 2015. Fa parte dell'Unione dei comuni della Valletta.\nIl territorio \u00e8 localizzato nel Meratese (Brianza lecchese)."}
{"id": "5292871", "revid": "1086846", "url": "https://it.wikipedia.org/wiki?curid=5292871", "title": "Calcio Monza 1981-1982", "text": "Questa voce raccoglie le informazioni riguardanti il Calcio Monza nelle competizioni ufficiali della stagione 1981-1982\nStagione.\nNella stagione 1981-1982 il Monza si \u00e8 riscattato ritornando in Serie B. \nSulla panchina del Monza viene confermato Franco Fontana. Ceduti alla i gioielli Daniele Massaro e Paolo Monelli, si punta in attacco su una coppia inedita.\nArrivano Giuseppe Galluzzo prelevato dal , che vince con 19 reti la classifica dei marcatori del girone, e Loris Pradella preso dall', autore di 17 reti di cui 5 in coppa e 12 in campionato. \nCon 52 reti segnate, la squadra biancorossa dispone del miglior attacco del campionato.\nIn Coppa Italia di Serie C il Monza vince il girone 4 di qualificazione superando e . Nei sedicesimi di finale cede nel doppio confronto con il .\nOrganigramma societario.\nArea direttiva\nArea organizzativa\nArea tecnica"}
{"id": "5292877", "revid": "1318658", "url": "https://it.wikipedia.org/wiki?curid=5292877", "title": "Aquarius (Boards of Canada)", "text": "Aquarius \u00e8 il terzo EP realizzato dal gruppo musicale scozzese Boards of Canada. \nSi tratta di uno dei pi\u00f9 brevi album pubblicati dal gruppo.\nIl disco.\nL'album contiene due tracce, e come \"Hi Scores\" \u00e8 stato pubblicato per l'etichetta Skam.\nLa prima traccia, che d\u00e0 il nome all'album, contiene un campionamento dal musical Hair."}
{"id": "5292881", "revid": "930552", "url": "https://it.wikipedia.org/wiki?curid=5292881", "title": "Segunda Divisi\u00f3n (Cile)", "text": "La Segunda Divisi\u00f3n Profesional \u00e8 la terza categoria del Campionato cileno di calcio. \u00c8 organizzato dall'Associazione Nazionale Calcio Professionistico (ANFP), appartenente alla Federcalcio del Cile.\nFormula.\nAttualmente 11 squadre compongono questa categoria, l'campioni promozioni dirette in Primera B, mentre l'ultima classificata retrocede in Tercera Divisi\u00f3n."}
{"id": "5292897", "revid": "712828", "url": "https://it.wikipedia.org/wiki?curid=5292897", "title": "Spedizione britannica all'Everest del 1921", "text": "La spedizione britannica all'Everest del 1921 \u00e8 stata la prima di una serie di spedizioni aventi come scopo l'esplorazione geografica e l'ascensione del monte Everest. Al tempo il Nepal era chiuso agli stranieri, per cui qualunque approccio avrebbe potuto essere possibile solo dal Tibet, sul lato settentrionale della montagna. La spedizione scopr\u00ec una possibile via d'accesso da est attraverso il ghiacciaio presente alla testata della valle di Kharta e l'attraversamento del passo di Lhakpa La, a nord-est del massiccio; da qui fu necessario scendere sulla lingua orientale del ghiacciaio Rongbuk, prima di salire nuovamente al Colle Nord. Quest'ultimo fu raggiunto per la prima volta nella storia ma, non essendo riuscita a proseguire oltre, la spedizione dovette alla fine rinunciare.\nInizialmente le esplorazioni coinvolsero il versante settentrionale del massiccio e permisero di scoprire il corpo principale del ghiacciaio Rongbuk, giungendo per\u00f2 alla conclusione che non esistessero vie praticabili per la cima. La ricognizione, infatti, non riusc\u00ec inizialmente a scoprire il collegamento tra la lingua orientale del ghiacciaio, nella quale si era giustamente individuata la chiave della salita, e il corpo principale; l'errore di valutazione fu riconosciuto solo pi\u00f9 tardi, quando l'intero gruppo si era ormai spostato in un'altra valle, dalla quale l'accesso era ancora pi\u00f9 complicato.\nNonostante la mancata ascensione, la spedizione ebbe enormi meriti nel campo della ricognizione del terreno, stabilendo l'esistenza di una possibile via di salita che, partendo dal corpo principale del ghiacciaio Rongbuk, attraverso la lingua orientale di questo giungeva fino al Colle Nord, da dove si sarebbe potuto seguire per cresta fino in vetta. L'anno successivo, una seconda spedizione sal\u00ec proprio questa via e riusc\u00ec a superare il colle, anche se non raggiunse la cima.\nLa spedizione del 1921 fu guidata da Charles Howard-Bury; uno dei suoi componenti fu il giovane George Mallory, che divenne poi il principale promotore dei successivi tentativi britannici. Howard-Bury scrisse un resoconto della spedizione, \"Mount Everest, the Reconnaissance, 1921\", alla cui stesura partecip\u00f2 anche Mallory, scrivendo sei capitoli.\nContesto storico.\nNel 1856, nel pieno dell'enorme campagna topografica del Great Trigonometrical Survey, si riusc\u00ec a calcolare che la montagna pi\u00f9 alta del mondo non era il Kangchenjunga, come creduto fino ad allora, ma una montagna nominata fino ad allora \u201cPicco XV\u201d, che misurava 8840\u00a0m (29002\u00a0ft); si dovette per\u00f2 aspettare il 1907, in occasione del cinquantesimo anniversario della fondazione dell'Alpine Club, perch\u00e9 i britannici cominciassero a stilare un piano per esplorare l'Everest. Il generale Charles Bruce, futuro presidente del sodalizio, era l'uomo a capo del progetto, possibile grazie alla spedizione britannica in Tibet compiuta qualche anno prima da Francis Younghusband e al conseguente trattato firmato nel 1904. Sfortunatamente, il segretario di Stato per l'India John Morley si oppose a una spedizione estranea ad esigenze di \u201calta politica imperiale\u201d. Dopo alcune proroghe di origine politica la prima guerra mondiale arriv\u00f2 a spazzare via quelle che John Buchan defin\u00ec \u201cattraenti fantasie\u201d.\nL'approvazione del segretario di Stato arriv\u00f2 nel 1920, permettendo cos\u00ec al colonnello Charles Howard-Bury di partire in missione diplomatica e riuscire a guadagnarsi il favore del vicer\u00e9 d'India, Lord Reading. All'epoca il Nepal era chiuso agli stranieri; la spedizione nei piani avrebbe dovuto quindi marciare attraverso il Sikkim. Il rappresentante del vicer\u00e9 nel territorio, Sir Charles Bell, si era spostato nel frattempo a Lhasa, dove aveva stabilito buone relazioni con il Dalai Lama, che garant\u00ec un passaporto ai componenti.\nNel gennaio del 1921 fu istituito un comitato, il \"Mount Everest Committee\", formato dall'Alpine Club e dalla Royal Geographical Society (al cui vertice si era insediato Younghusband) con lo scopo di coordinare e finanziare la spedizione. Nonostante un iniziale entusiasmo per l'eventualit\u00e0 di una salita alla cima, l'obbiettivo principale fu fissato nella ricognizione dell'area.\nI componenti della spedizione e la partenza.\nGli impegni militari di Bruce gli impedirono di partecipare, perci\u00f2 Howard-Bury fu scelto come leader, non tanto per le sue abilit\u00e0 alpinistiche, ma perch\u00e9 ritenuto la persona pi\u00f9 capace di appianare i problemi nel momento in cui questi si sarebbero manifestati: alla fine si trattava di una missione di esplorazione e, al tempo, la minore distanza dalla montagna raggiunta da parte di un esploratore era stata di 97\u00a0km. La spedizione part\u00ec nell'aprile del 1921. La squadra di scalatori era composta da due esperti alpinisti, Harold Raeburn e Alexander Kellas, e da due componenti pi\u00f9 giovani, George Mallory e Guy Bullock, entrambi ex allievi del Winchester College senza alcuna esperienza di Himalaya. Sandy Wollaston era naturalista e medico, Alexander Heron il geologo, Henry Morshead ed Edward Wheeler erano i cartografi; a completare il gruppo erano stati reclutati nove soldati.\nLa spedizione, che aveva raccolto Sherpa, Bhutia e altri portatori, oltre che un grande quantitativo di materiale, cominci\u00f2 il 18 maggio 1921 da Darjeeling la lunga marcia di 480\u00a0km verso l'Everest. La via seguita fu quella di attraversare il Sikkim e scavalcare lo spartiacque dell'Himalaya al passo di Tang La, raggiungendo cos\u00ec l'altopiano del Tibet. Durante la marcia il clima cambi\u00f2 da caldo e umido con piogge fitte e frequenti a freddo, secco e ventoso. Howard-Bury e Mallory ebbero alcuni alterchi; quest'ultimo accus\u00f2 nei suoi scritti il capo spedizione di essere un tiranno e una persona con un altissimo senso di disprezzo e di odio per il prossimo. Lasciando la strada di Lhasa per spostarsi verso ovest, la spedizione raggiunse Khampa Dzong; qui, il 6 giugno, Kellas mor\u00ec improvvisamente per un attacco di cuore e Raeburn, malato, fu costretto a tornare verso il Sikkim. Il gruppo risal\u00ec la valle del fiume Arun verso ovest, e a Shiling riusc\u00ec per la prima volta a vedere l'Everest cos\u00ec bene da cominciare a tracciarne la topografia. Oltrepassato il forte di Shelkar Dzong, raggiunse infine Tingri, localit\u00e0 scelta come base per le esplorazioni del versante settentrionale del massiccio.\nEsplorazione del versante settentrionale.\nDa Tingri si sarebbero potute imboccare diverse valli in direzione dell'Everest e il 23 giugno Mallory e Bullock partirono diretti verso sud con sedici tra Sherpa e portatori; due giorni pi\u00f9 tardi, nei pressi della localit\u00e0 di Chobuk, raggiunsero l'imbocco della valle di Rongbuk e furono in grado di vedere l'Everest. Sedici chilometri pi\u00f9 avanti raggiunsero il margine del ghiacciaio, a quei tempi molto pi\u00f9 esteso, vicino al quale posero il campo base, appena oltre il monastero, che Mallory chiam\u00f2 nei suoi appunti \"Ch\u00f6yling\". Abituati ai ghiacciai delle Alpi, trovarono numerose difficolt\u00e0 a superare alcuni seracchi di 15\u00a0m e indietreggiarono alla fine una volta giunti a 5600\u00a0m, all'affluenza della lingua occidentale nel corpo centrale del ghiacciaio.\nIl ghiacciaio Rongbuk.\nDopo essersi riposati per sei giorni allo scopo di acclimatarsi alla quota, stabilirono un campo avanzato a 5300\u00a0m. il 1\u00ba luglio Mallory con cinque Sherpa si diresse verso la testa del ghiacciaio, vicino alla parete nord dell'Everest, e alla quota di 5800\u00a0m fu in grado di vedere la parte occidentale del Colle Nord. Apparentemente non gli sembrava esserci una via soddisfacente per raggiungerlo, ma sopra di esso, verso la cima, gli sembrava esistesse una via fattibile. La cresta occidentale della montagna non gli sembr\u00f2 percorribile dalla sua posizione, cos\u00ec decise di esplorare la lingua occidentale del ghiacciaio Rongbuk.\nIl ghiacciaio Rongbuk occidentale.\nLa topografia del versante occidentale \u00e8 molto complessa; perci\u00f2 il 5 luglio Mallory e Bullock scalarono i 6900\u00a0m del Ri Ring per avere una migliore prospettiva. Furono cos\u00ec in grado di esaminare la parete nord e la cresta settentrionale sovrastante il Colle Nord, e ritennero quest'ultima fattibile. Tuttavia si fecero l'impressione sbagliata che un'ulteriore cresta partisse dal Picco Nord per allungarsi fino al fiume Arun. Pensarono quindi che la salita al versante orientale del Colle Nord non fosse possibile dal ghiacciaio Rongbuk, ignorando che la lingua glaciale presente su quel versante in realt\u00e0 si univa pi\u00f9 in basso al corpo principale; infatti, nel punto in cui si uniscono, appena pi\u00f9 in alto del monastero, \u00e8 visibile solo una piccola parte di tale lingua. Guardando pi\u00f9 ad ovest, due vie sembrarono pi\u00f9 promettenti: una attraverso il Lho La, alla testata del ghiacciaio Rongbuk, e una attraverso il Nup La, un colle posto tra le cime del Pumori e del Lingtren. La speranza era quella che una valle a sud di questi colli potesse fornire una via verso la cima. Mallory scal\u00f2 una vetta che chiam\u00f2 \"Island Peak\" (Lingtrennup), da dove cerc\u00f2 di fotografare il Changtse, l'Everest e il Lhotse, quest'ultimo appena visibile. Alla fine raggiunsero il Nup La, spostandosi ancora pi\u00f9 ad ovest attraverso il ghiacciaio Pumori, e il 19 luglio furono in grado di scorgere pi\u00f9 in basso il Western Cwm e il ghiacciaio Khumbu. Non furono capaci di scorgere il Colle Sud ma il Khumbu sembr\u00f2 loro terribilmente ripido e frammentato, e i 460\u00a0m di salto dal colle su cui si trovavano furono ritenuti un \u201cprecipizio senza speranza\u201d. Ogni tentativo da quel lato avrebbe dovuto quindi essere effettuato attraverso il Nepal da una differente spedizione.\nI campi furono tolti il 20 luglio senza che si fosse riuscita a stabilire una via di salita, ma rimase da esplorare la possibilit\u00e0 di raggiungere il Colle Nord da est. Prima di intraprendere questa ricognizione, Mallory e Bullock cominciarono a cercare il punto, a loro sconosciuto, nel quale sfociava il ghiacciaio Rongbuk orientale. Sfortunatamente dovettero interrompere presto questa loro ricognizione, dal momento che si accorsero che tutte le fotografie che aveva scattato Mallory erano inutilizzabili, a causa del fatto che aveva montato a rovescio le lastre fotografiche. Le fotografie costituivano una parte fondamentale della ricognizione, perci\u00f2 per due giorni Mallory e Bullock si premurarono di scattarne di nuovo il pi\u00f9 possibile. In questa occasione Mallory sal\u00ec ancora sull\"Island Peak\" e Bullock riusc\u00ec a fotografare la seraccata del Khumbu dal Lho La. Il 25 luglio i due si ricongiunsero con il gruppo di Howard-Bury a Chobuk.\nI rilievi di Morshead e Wheeler e le altre attivit\u00e0.\nDurante questo periodo Morshead e Wheeler rilevarono 31000\u00a0km\u00b2 di territorio fino ad allora sconosciuto, disegnando una mappa in scala 1:250000 e aggiornando le carte topografiche del Sikkim. Wheeler inoltre fece un'ulteriore ricognizione fotografica di altri 1600\u00a0km\u00b2 di area nei pressi dell'Everest, compilando una mappa in scala 1:63360. Wollaston collezion\u00f2 e identific\u00f2 piante, uccelli ed animali, mentre Heron si produsse in una serie di ricerche geologiche su un'area di 21000\u00a0km\u00b2 e stil\u00f2 una mappa geologica. La relazione di queste attivit\u00e0 \u00e8 riportata nel libro di Howard-Bury, insieme con una descrizione dell'attrezzatura scientifica e delle macchine fotografiche impiegate. Wheeler, Heron e Howard-Bury raggiunsero il Nangpa La, ad ovest dell'Everest e sul confine con il Nepal. Morshead e Wollaston attraversarono il confine al Lapche La spingendosi a sud nel villaggio di Lapche; poi si spostarono ancora pi\u00f9 ad ovest e raggiunsero la localit\u00e0 di Nyalam. I rilevamenti geografici e geologici si spinsero a nord fino al fiume Tsangpo.\nHoward-Bury si spinse verso oriente per trovare un posto adatto per un futuro campo base. Incapace di attraversare un affluente del fiume Arun giunse infine nella regione di Kharta, dove nessuno gli seppe indicare da dove nascessero i corsi d'acqua locali. Howard-Bury suppose che provenissero dall'Everest e ritenne di aver trovato un ottimo posto per un campo base, se fosse stato necessario. Quindi torn\u00f2 per effettuare ulteriori esplorazioni e per organizzare lo spostamento dell'intera spedizione a Kharta il 29 luglio.\nEsplorazione del versante orientale.\nDalla valle di Kharta a quella di Kama.\nSospettando che il fiume che scorreva a Kharta nascesse sul Colle Nord, Mallory e Bullock cominciarono a risalirlo il 2 agosto. Il giorno successivo alcuni abitanti riferirono che a provenire dal Chomolungma era un altro fiume. I due scavalcarono un passo a 5500\u00a0m per raggiungere la valle del fiume Kama, che scorre parallelo ma pi\u00f9 a sud del Kharta; si trovarono cos\u00ec vicini al Makalu, che si elevava ancora pi\u00f9 a sud rispetto a loro. Davanti a Mallory e Bullock, verso ovest, si trovavano il Lhotse e l'Everest; i due risalirono il ghiacciaio Kangshung, al cospetto della parete est del massiccio, chiamata anch'essa Kangshung. Mallory si trov\u00f2 cos\u00ec circondato da tre delle pi\u00f9 alte montagne del Pianeta; nei suoi appunti annot\u00f2 la magnificenza del paesaggio in cui si trovava. Valutarono immediatamente che la scalata della parete Kangshung era impossibile. Mallory scrisse che \u201caltri uomini, meno saggi, potrebbero tentare questa via se volessero, ma, chiaramente, non era cosa per noi.\nMallory e Bullock compresero che avrebbero dovuto tornare nella valle di Kharta; prima di farlo salirono il 7 agosto ai 6520\u00a0m del Kartse, dal quale poterono esaminare il Colle Nord e la parete est. Si chiesero se il ghiacciaio alla testa della valle fosse lo stesso che scendeva dal Colle Nord o se quel ghiacciaio sboccasse ancora pi\u00f9 a settentrione; giudicarono inoltre troppo difficile la cresta nord-est. Il Colle Nord e la cresta nord sopra di esso sembravano l'unica via possibile. I due scesero dal Kartse al fiume Kama, e di qui tornarono alla valle di Kharta.\nIl ritorno alla valle di Kharta.\nMallory si ammal\u00f2, lasciando Bullock procedere verso ovest il 13 agosto. Tuttavia, un messaggero torn\u00f2 presto per dire a Mallory che Bullock aveva osservato che il ghiacciaio terminava in un alto passo montano. Avrebbe esplorato oltre, ma sembrava che la lingua di ghiaccio che scendeva dal Colle Nord non scendesse ad est. Bullock torn\u00f2, e Howard-Bury ricevette una lettera da Wheeler che gli esponeva i risultati dei suoi rilievi: il ghiacciaio che scendeva dal versante orientale del Colle Nord girava verso settentrione e confluiva nel corpo principale del ghiacciaio Rongbuk. Non c'era pi\u00f9 tempo per tornare a Rongbuk, che ora sembrava chiaramente la via pi\u00f9 semplice per arrivare al Colle Nord; decisero cos\u00ec che la migliore cosa da fare fosse di trovare un passaggio per una forcella che Bullock aveva avvistato, che chiamarono Lhakpa La (\u201cPasso ventoso\u201d), per scoprire se il colle fosse raggiungibile da l\u00ec. Le condizioni meteorologiche erano pessime e il ghiacciaio infido, ma alla fine raggiunsero i 6800\u00a0m del Lhakpa La il 18 agosto. Mallory stabil\u00ec che la via era percorribile e in tal modo la ricognizione fu conclusa; tornarono al campo base per i rimanenti 10 giorni.\nIl Colle Nord.\nMentre Mallory e Bullock riposavano, un campo base avanzato a 5300\u00a0m e un'ulteriore campo II a 6100\u00a0m furono allestiti sul ghiacciaio alla testata della valle di Kharta, entrambi lasciati momentaneamente vuoti. Il piano prevedeva l'allestimento di un campo III sul Lhakpa La, di un campo IV sul Colle Nord e di un altro campo vicino alla cima, sottovalutando, come si \u00e8 rivelato in seguito, le difficolt\u00e0 della montagna. Si dovette aspettare per un mese il termine dei monsoni, e il 31 agosto l'intera squadra si mosse per raggiungere il campo base; Raeburn, che era inaspettatamente tornato, riusc\u00ec a raggiungere il resto del gruppo.\nFurono costretti a rimanere al campo base fino al 20 settembre, aspettando un miglioramento del tempo, poi Mallory, Bullock, Morshead e Wheeler raggiunsero il Lhakpa La. Non si era tenuto in conto che non si sarebbe potuto arrivare al Colle Nord senza un campo intermedio, per cui tornarono presto al campo II in cerca di ulteriori approvvigionamenti; tutta la squadra, escluso Raeburn, con 26 Sherpa part\u00ec quindi per il campo III. Il mattino seguente Mallory, Bullock e Wheeler, con tre Sherpa, scesero verso il ghiacciaio Rongbuk orientale, mentre il resto dei componenti torn\u00f2 indietro. Dopo una notte molto difficile sul ghiacciaio a causa del freddo e del vento il giorno successivo, 24 settembre, vide il gruppo raggiungere il Colle Nord, ma senza portare con s\u00e9 alcun carico. Il terreno del colle si prestava all'allestimento di un campo, ma il vento era impetuoso e non sarebbe stato possibile alcun progresso. Discesero quindi al ghiacciaio, dove Mallory e Bullock calcolarono che se non fossero stati capaci di stabilire un campo non avrebbero nemmeno avuto la possibilit\u00e0 di sopravvivere ad un bivacco a pi\u00f9 di 7000\u00a0m, In pi\u00f9, le tempeste si facevano sempre pi\u00f9 forti. Il 25 settembre il gruppo fu costretto a salire nuovamente il Lhakpa La e il 26 settembre l'intera spedizione tolse i campi per tornare a Kharta. Da l\u00ec raggiunsero il 25 ottobre Darjeeling senza problemi.\nEventi successivi.\nPrima che la spedizione avesse abbandonato il Tibet, il Mount Everest Committee si riun\u00ec e decise che un tentativo di salire alla cima sarebbe stato effettuato nel 1922 con una nuova spedizione guidata dal generale Bruce. La via individuata attraverso il ghiacciaio Rongbuk orientale e il Colle Nord fu ritenuta quella da seguire, ma si ritenne anche di dover fornire gli scalatori di bombole d'ossigeno. La spedizione fu comunque ritenuta un successo dal pubblico e dagli esperti, e una grande massa partecip\u00f2 alla cerimonia di bentornato organizzata alla Queen's Hall di Londra dall'Alpine Club e dalla Royal Geographical Society. Howard-Bury divenne una celebrit\u00e0. Parlando dal palco riguardo ad un futuro tentativo di salita alla cima, Mallory dichiar\u00f2 di essere molto lontano da una stima ottimistica di successo; aggiunse che \u201cun gruppo di due persone che arrivano in cima, ciascuna cos\u00ec stremata da non potere aiutare l'altra, potrebbero portare una buona tiratura alla stampa ma attirerebbero la censura di ogni ragionevole giudizio.\u201d\nMallory avrebbe voluto lasciare l'insegnamento e diventare alpinista e scrittore. Quando scrisse i suoi capitoli per il resoconto della spedizione di Howard-Bury, uscito nel 1922, si aspettava di essere ricompensato monetariamente; tuttavia nel 1923, tre mesi prima di partire per la spedizione del 1924, non aveva ricevuto ancora alcun pagamento. Quando fece pressione sul \"Mount Everest Committee\" gli fu risposto da quest'ultimo che non sarebbe stato pagato, ma che tuttavia era stato pienamente apprezzato il valore dei suoi contributi.\nMallory scomparve nel 1924 nel tentativo di compiere l'ascesa all'Everest; i suoi resti furono ritrovati nel 1999 I diari della spedizione scritti da Bullock furono pubblicati nel 1962."}
{"id": "5292906", "revid": "729019", "url": "https://it.wikipedia.org/wiki?curid=5292906", "title": "Pseudomiopia", "text": "La pseudomiopia \u00e8 una temporanea e anomala condizione rifrattiva dell'occhio, assimilabile per sintomi e caratteristiche ad una \nmiopia, ovvero un eccesso di potenza che porta il sistema ottico a focalizzare le immagini in un range di spazio che precede la retina, non riuscendo cos\u00ec a garantire una visione nitida per oggetti distanti. Tale condizione \u00e8 dovuta ad uno spasmo del muscolo ciliare, la cui funzione \u00e8 di accomodare, ovvero modificare la geometria del cristallino e conseguentemente il potere dello stesso.\nCaratteristiche.\nIl disturbo, caratteristico di soggetti giovani, si manifesta come una difficolt\u00e0 temporanea nella visione da lontano, gli scenari distanti appaiono infatti sfocati, con un abbassamento del visus e conseguente astenopia. Questo disturbo compare generalmente in seguito ad uno sforzo accomodativo notevole, come una lettura prolungata e ravvicinata (minore di 30 centimetri) da un libro o un monitor, che stressa il muscolo ciliare al punto che, distogliendo lo sguardo e puntando oggetti lontani, questo persiste in uno stato di contrazione temporaneo (inerzia accomodativa). Pu\u00f2 avere origine biologica o funzionale, la prima \u00e8 legata alla sovrastimolazione del sistema nervoso parasimpatico a causa di traumi o farmaci, la seconda \u00e8 legata allo stile di vita, in particolare cattive abitudini visuo-posturali. L'assetto che l'occhio assume in condizione di spasmo accomodativo non garantisce la visione da lontano, poich\u00e9 induce il cristallino a fornire una potenza eccessiva al sistema visivo, tipica della visione da vicino.\nDifferenze tra miopia e pseudomiopia.\nNella miopia la sfocatura dell'immagine \u00e8 costante, ed \u00e8 dovuta alla lunghezza anteroposteriore eccessiva del bulbo oculare o ad un potere refrattivo dei mezzi ottici maggiore della norma, pi\u00f9 in generale quando la potenza ottica e la lunghezza assiale dell'occhio non sono tarati in modo tale che le immagini possano cadere a fuoco sulla retina, in questo caso l'entit\u00e0 \u00e8 compresa fra le 0 e le 30 diottrie. Il soggetto con pseudomiopia pu\u00f2 essere anche un emmetrope (cio\u00e8 non presentare difetti di rifrazione) fin quando non compare lo spasmo e la perdita del visus, questa sfocatura non \u00e8 costante ma varia in funzione del tempo, con un'entit\u00e0 compresa fra le 0 e le 6 diottrie. Tale condizione pu\u00f2 preludere ad un futuro sviluppo di miopia vera e propria, come un adattamento funzionale alla visione prossimale."}
{"id": "5292928", "revid": "830939", "url": "https://it.wikipedia.org/wiki?curid=5292928", "title": "Giulio Foscolo", "text": "Biografia.\nNato Costantino Angelo Foscolo, all'atto della cresima fece aggiungere ai due nomi di battesimo quello di Giulio e con tale nome si qualific\u00f2 per tutta la vita. Sempre con il nome di Giulio fu registrato negli stati di servizio dell'Esercito Cisalpino e di quello Austriaco. Il fratello Ugo, per\u00f2, finch\u00e9 visse continu\u00f2 a chiamarlo con i nomi originari.\n\"\u201cAlla mia prima lezione in Pavia sono venuti da Milano molti uomini dotti e persone di governo ed anche Angiolo con il suo generale\u2026..Angiolo stava benissimo\u201d\"\n Anche la sorella Rubina seguit\u00f2 ad usare i nomi di battesimo. Intorno al 1800 Giulio raggiunge Ugo a Milano ed \u00e8 lo stesso Ugo ad occuparsi direttamente della sua educazione\n\"\u201cDa quattro anni mia madre mi confid\u00f2 questo deposito sacro\u2026\u2026. \u00c8 colto, coraggioso e bello. Elesse lo stato delle armi senza brigare favori\u201d\"\nNel 1804 quindi Giulio fa gi\u00e0 parte dell'Esercito Cisalpino; nel 1810 \u00e8 promosso ufficiale in un reggimento di cavalleria di stanza a Vigevano. Nel 1811 \u00e8 trasferito a Lodi alla Scuola di Equitazione Militare, dove, nel 1812, viene promosso capitano. Nel 1813 Giulio Foscolo ha un altro avanzamento e diviene direttore della Scuola d'Equitazione di Lodi. Il 4 giugno del 1814 Ugo confessa che andrebbe volentieri a Lodi dal fratello\n\"\u201ca stare in villeggiatura con lui perch\u00e9 egli \u00e8 piacevolmente alloggiato e mena bellissima vita\u201d\"\nIn realt\u00e0 la situazione \u00e8 gi\u00e0 compromessa: pochi giorni prima il generale Bellegarde aveva assunto la reggenza della Lombardia per conto dell'Imperatore d' Austria e l'esercito del dissolto Regno d\u2019Italia viene smobilitato, molti ufficiali vengono licenziati ed altri trasferiti insieme ai graduati nelle regioni periferiche dell'Impero austriaco. La situazione di Giulio \u00e8 particolare. Nel novembre del 1814 \u00e8 ancora direttore della Scuola d'Equitazione di Lodi e riceve la visita dello stesso Bellegarde, come testimonia Ugo\n\"\u201c\u2026.ebbe visita alla sua scuola dal maresciallo Bellegarde il quale ne fu contento\u201d\"\nNon sappiamo se il generale Bellegarde, nel noto tentativo di convincere Ugo Foscolo ad abbandonare le convinzioni anti-austriache, abbia per un certo periodo rinviato ogni decisione sul futuro ruolo di Giulio nell'esercito imperiale. Il 31 marzo del 1815 diviene obbligatorio per gli ufficiali il giuramento di fedelt\u00e0 all'imperatore ed \u00e8 evidente che Giulio, rimanendo nell'esercito, compie, a quel punto, una scelta diversa da quella di Ugo. Il 2 maggio del 1815 Giulio si presenta a rapporto dal Bellegarde e gli domanda di essere trasferito allo stabilimento degli stalloni di Mantova o in alternativa di essere collocato in pensione in base al regolamento della Scuola d'Equitazione di Lodi. Probabilmente Giulio ha qualche filo diretto: non doveva essere semplice per un qualsiasi capitano ottenere un incontro privato con il Vicer\u00e9. Bellegarde \u00e8 interessato a sapere il punto di vista di Giulio sulla fuga all'estero del fratello e alle sue domande Giulio risponde\n\"perch\u00e9 volle andare in paese dove poter liberamente scrivere in difesa del suo proprio onore empiamente lacerato in questi ultimi tempi...\"\nAl che il Bellegarde replica:\n\"Non fece bene, egli ha moltissimo ingegno, ma la sua testa riscaldandosi facilmente non gli fa scorgere i suoi veri interessi; io aveva domandato per lui un impiego conveniente a' suoi talenti e alla sua situazione, e la risposta favorevole venne due giorni dopo la sua partenza. D'altronde io procurai di trattarlo meglio che ho potuto e saputo, ma egli non corrispose a dovere\"\nLe richieste non sortiscono effetto ed il 6 di ottobre del 1815 Giulio prende servizio in Ungheria. La situazione \u00e8 ben diversa da quella di Lodi.\n \"Il paese in cui sono \u00e8 situato in una vasta pianura, e signoreggiato costantemente da venti orribili, e da terramuoti non indifferenti, esso trovasi una giornata lontano da Buda e Pest, tre da Presburgo, e quattro da Vienna. Quando piove, non si esce pi\u00f9 di casa se non se a cavallo; alloggio in casa di contadini d'ottimo cuore, e mi fo' intendere a segni; ho un'ordinanza che parla quattro lingue fuorch\u00e9 l'italiana e la francese\u2026\"\n \"Non ti posso descrivere la neve, il freddo e l'orror delle strade; i contadini che conducevano la mia vettura mi hanno ribaltato due volte in meno di una mezz'ora, e per fare una stazione cio\u00e8 dieci miglia d'Italia, vi ho impiegate ott'ore; ma non \u00e0 maraviglia, perch\u00e9 se tu vedessi le strade di questa capitale ch'\u00e8 la prima dell'impero, dopo quella di Vienna, ti metteresti, certamente, le mani a' capelli. Niuno esce di casa senza zoccoli, a meno ch'ei non voglia nuotare, ad uso de' porci, nel fango...questa sera dunque giunsi qui non troppo contento della mia nuova stazione perch\u00e9 non trovai neppure in casa de' contadini una stanza sola discretamente propria per alloggiarmi; da' nobili non si pu\u00f2 alloggiare essendo questi esenti dalle loro leggi inviolabili; altra classe di persone non trovasi; ond'io alloggio in una cattivissima osteria, rimettendo la cura a domani di alloggiarmi un po' meglio, se ci\u00f2 sar\u00e0 possibile.\"\nEvidentemente la situazione non \u00e8 delle migliori e Giulio nel marzo del 1816 fa domanda di essere messo a riposo per motivi di salute. La domanda \u00e8 accolta il mese successivo e nel luglio dello stesso anno Giulio rientra a Venezia, dove vivono la madre e la sorella. Nell'agosto del 1816 Giulio \u00e8 a Milano da dove scrive al fratello rivelandogli di essere innamorato di una giovane ungherese, ma che il matrimonio non \u00e8 possibile perch\u00e9 la famiglia Foscolo non ha una nobilt\u00e0 certificata.\n\"...anche \"se la nobilt\u00e0, di cui siamo decorati dall'opinione pubblica e dalle nostre stesse virt\u00f9, \u00e8 ben migliore che la comunicataci per caso da illustri antenati\"\"\nNella lettera Giulio accenna ai suoi continui problemi di salute all'uretere: una patologia che l\u2019accompagner\u00e0 per tutta la vita. Nel 1817 Giulio scrive al fratello per comunicargli la brutta notizia della morte della madre, Diamantina Spathis, e per avvisarlo che prima o poi riprender\u00e0 servizio in Ungheria, date le ristrettezze economiche. Giulio inoltre comunica ad Ugo che continuer\u00e0 a provvedere al mantenimento della sorella, allo stesso modo di come aveva fatto, fino a quel giorno, per la madre. Nel 1818 Giulio infatti \u00e8 di nuovo in Ungheria con l'incarico di comandante di squadrone. Dal 1818 al 1822 ogni corrispondenza con il fratello si interrompe. Sappiamo solo che Giulio in quel lasso di tempo continua ad interessarsi della sorella ed a spedirle del denaro per le sue necessit\u00e0 e per quelle del nipotino. Il 15 gennaio del 1822 Giulio riprende la penna.\n\"Carissimo Ugo! \u2014 Oggi \u00e8, dopo quattro anni, il primo giorno che sento da Rubina che tu ti sei ricordato di lei, di me, e degli amici che hai lasciati in Italia. Che tu ti sia totalmente dimenticato di me, lo trovo naturale, perch\u00e9 posso darmene pace, ma che tu ti ricorda a s\u00ec lunghi intervalli di lei, mi duole nel pi\u00f9 vivo del cuore. Io l'ajuto per quanto posso, e regolarmente, ma quello che ho, \u00e8 assai poco, e appena mi basta per vivere col decoro che conviensi al mio carattere, che sdegna i favori pecuniarj de' suoi simili, e che teme l'avvilimento pi\u00f9 della morte stessa. Per\u00f2 essa ricever\u00e0 finch\u00e9 avr\u00f2 vita 24 zecchini annui, risorsa che le sar\u00e0 assicurata anche dopo la mia morte\u2026\"\nLa lettera prosegue affrontando altri argomenti inerenti ai cavalli: Giulio \u00e8 evidentemente un professionista appassionato del suo lavoro:\n\"\u2026da qualche mese, sono a Vienna col reggimento Italiano, che fa servizio alla corte. Ho prodotto spesso il mio squadrone a S. Maest\u00e0 l'Imperatore, e a' generali della capitale, e le mie fatiche equestri, furono sempre coronate col pi\u00f9 felice esito. Ad istanza de' pi\u00f9 istruiti generali austriaci, scrissi varie rifflessioni sul modo di ben galoppare i cavalli della cavalleria leggera, e queste rifflessioni furono inserite in un'opera periodica che sorte a Vienna tutti i mesi, intitolata = milit\u00e4rische Zeitschrift = Esse trovarono l'universale approvazione, quantunque attacchino liberamente degli antichi pregiudizj. Oltre di ci\u00f2 ho immaginato una lezione militare d'equitazione, nella quale pi\u00f9 soldati si battono, mentre galoppano i loro cavalli, ed essa serve mirabilmente a rendere destri, uomini, e cavalli. L'anno scorso al campo di Pest, e quest'anno a Vienna, ho esercitata in questo modo innanzi S.M., e tutti i generali, sia austriaci, che forestieri, una parte del mio squadrone. Il metodo piacque, poich\u00e9 i miei soldati furono regalati generosamente, per me si scrisse un ordine dell'armata ad onor mio, e si ordin\u00f2 agli altri Reggimenti di seguirlo. Alla fine d'Aprile il Reggimento partir\u00e0 da Vienna per recarsi in qualche altra parte dell'Impero, intanto amerei che tu mi scrivessi, se in Inghilterra si trovano delle razze di cavalli composte di stalloni, e cavalle Arabe\u2026\"\nLa lettera non ha il tono malinconico delle precedenti e termina cos\u00ec:\n\"Dimmi anche per curiosit\u00e0 il prezzo de' belli, e bravi cavalli inglesi in Londra. Scrivimi di quando in quando, e indirizzami le tue lettere cos\u00ec: A M.r le Capitaine Jules de Foscolo Commandant du premier escadron du Regiment Nostitz chevaux l\u00e9g\u00e8rs No 7. Vienna. Amami, e sono il tuo aff.mo ecc\"\n Giulio sembra aver abbandonato per sempre le pianure ungheresi per la capitale dell'Impero, sembra essere ritornato a vivere in un ambiente a lui congeniale dove le sue qualit\u00e0 di istruttore di cavalleria sono pienamente apprezzate. Nell'agosto dello stesso anno Giulio per\u00f2 \u00e8 trasferito in Boemia.\n\"Mio fratello l'Angiolo doveva per i quindici del corrente partire da Vienna per portarsi in Boemia. Sopra tutto scrivimi come ti trovi in salute. Addio. Tua sorella ecc\"\nD'ora innanzi le lettere riprenderanno il tono consueto. La corrispondenza dirada e l'ultima lettera di Giulio ad Ugo \u00e8 del 1826. Giulio scrive da Gross Blanitz in Moravia dove \u00e8 di stanza con il suo reggimento e dove, probabilmente, \u00e8 sempre rimasto dal 1822.\n\"Dopo sett'anni rividi l'Italia, Rubina e suo figlio\u2026\u2026\u2026Vivi dunque tranquillo, in quanto a loro io mi sono addossato e provveder\u00f2 a tutti i loro bisogni, finch\u00e9 Pasquale potr\u00e0 sostenere sua madre e finch\u00e9 al cielo piacer\u00e0 di concedermi questa vita, che mi \u00e8 cara soltanto perch\u00e9 riesce ad essere utile ad esseri virtuosi e digraziati\u2026\"\n Nella lettera Giulio afferma di riuscire ad interrompere di tanto in tanto la sua permanenza nei deserti della Moravia con dei viaggi in Italia. Nel 1830 Giulio ha un avanzamento di grado. Per pi\u00f9 di diciotto anni era rimasto capitano e in quell'anno viene promosso maggiore. Nel 1832 diventer\u00e0 tenente colonnello. Nel 1835 Giulio \u00e8 a Milano da dove scrive la celebre lettera a Giuseppe Pecchio contestandogli, pagina per pagina, la biografia che aveva scritto su di Ugo.\n\"Tutti gli uomini hanno difetti e debolezze. \u2014 Lo storico che scrive per istruire i suoi simili deve rilevare anche la parte brutta del suo personaggio, io ne convengo, ma \u00e8 egli perci\u00f2 necessario di servirsi di similitudini abbiette, triviali e ridicole? \u00c8 egli necessario perdersi in racconti veri o falsi che, non servendo n\u00e9 alla storia n\u00e9 a salutare esempio per gli altri, palesano soltanto il desiderio di erigere con ci\u00f2 un monumento di vergogna a colui, la cui memoria si pretende di onorare e di fare amare?\"\nNel 1836 Giulio \u00e8 di nuovo in Ungheria da dove scrive al nipote Pasquale Molena: la salute si \u00e8 aggravata, ai problemi all'uretere che l'hanno sempre accompagnato dovuti a una forma cronica di gonorrea (che lui chiama catarro vescicale), si sono aggiunte le emorroidi, patologia particolarmente fastidiosa per chi deve montare per ore a cavallo. Due mesi prima Giulio aveva scritto all' amico Camillo Ugoni\n \"...la cavalleria austriaca \u00e8 stazionata quasi tutta in campagna, uno squadrone assai lontano dall'altro: spesso occupa un reggimento la periferia di duecento miglia italiane\u2026.la vita che conduco in questi villaggi \u00e8 uniforme e confortata da pochi piaceri: studio per allontanare la noia \u2026\"\nNel 1837 Giulio \u00e8 a Soroksar dove rester\u00e0 fino alla morte e scrive al nipote di aver avuto un peggioramento, per fortuna transitorio, nelle sue condizioni di salute. La penultima lettera di Giulio \u00e8 del 15 febbraio del 1838 dove, rivolgendosi sempre al nipote, si sofferma sulle sue pessime condizioni di vita\n\"..\".noi abbiamo in questi paesi un inverno orrido, freddo, e la neve cade in tanta quantit\u00e0 che rende la comunicazione tra un paese e l'altro difficilissima e spesso impraticabile...\"\"\nAnche l'ultima lettera \u00e8 indirizzata a Pasquale Molena ed \u00e8 del 2 giugno. In essa non si rilevano segnali particolari della volont\u00e0 di suicidarsi anche se, come tutte le altre lettere, la missiva \u00e8 pervasa da un'aria di malinconia\n\" \"\u2026.la salute potrebbe essere migliore, non \u00e8 per\u00f2 cattivissima. Io non vi do alcun motivo per cui bisogna rimettersi alla volont\u00e0 del Signore\"\nQuaranta giorni dopo, il dieci luglio, Giulio si uccide. Come riferisce il nipote, si spara un colpo di pistola alla testa stando seduto alla sua scrivania.\nQuesto \u00e8 il certificato di morte redatto dal parroco militare Emericius Port:\n\"Anno millesimo octingentesimo trigesimo octavo die decima julii in statione Soroksar in Hunharia P.I. Dominus Julius de Foscolo subcolonnellus in legione equestri n\u00b07 Chevaux lager Comitis Nostitz, natus in Venetia (sic) in Italia, religionis romano catholicae, coelebs, anno rum 51, S.S. Sacramentis non pro visus, se ipsum occidit atque die 11 julii 1838 in coemiterio Soroksariensi per R.D. Franciscum Nell parochum loci sepultus est. Quas testimoniales manu propria subscrivo et sigillo parochiali munio\"\"\nGiulio, le cui condizioni economiche non erano poi cos\u00ec malmesse, lasci\u00f2 alla sorella l'usufrutto di un capitale di lire seimila. Alla morte di Rubina, avvenuta nel 1867, ne divennero beneficiarie due fondazioni militari."}
{"id": "5292930", "revid": "37401", "url": "https://it.wikipedia.org/wiki?curid=5292930", "title": "Clodio Macro", "text": ""}
{"id": "5292933", "revid": "767487", "url": "https://it.wikipedia.org/wiki?curid=5292933", "title": "Toufic Ali", "text": "Carriera.\nNazionale.\nHa esordito in nazionale nel 2011."}
{"id": "5292934", "revid": "37401", "url": "https://it.wikipedia.org/wiki?curid=5292934", "title": "Storia Augusta", "text": ""}
{"id": "5292935", "revid": "303585", "url": "https://it.wikipedia.org/wiki?curid=5292935", "title": "Autostrada A1 (Algeria)", "text": "L'autostrada A1, chiamata anche l'autostrada dell'ovest (), \u00e8 una delle pi\u00f9 importanti autostrade dell'Algeria. Ha una lunghezza di 558\u00a0km e collega la capitale Algeri con la parte occidentale del paese fino a raggiungere il confine con il Marocco. Il primo tratto \u00e8 stato inaugurato nel 2008, esteso nel 2010.\nPer la sua maggior parte, la A1 \u00e8 parte integrante dei pi\u00f9 ampi tracciati internazionali della Transmaghrebina, della TAH1 Cairo-Dakar ed in piccola parte anche della TAH2 Transahariana.\nTabella percorso.\n\"La numerazione degli svincoli ha inizio sulla A2 dall'est e continua dalla 2a tangenziale di Algeri.\"\"In grassetto le altre autostrade interconnesse.\""}
{"id": "5292941", "revid": "767487", "url": "https://it.wikipedia.org/wiki?curid=5292941", "title": "Raed Fares", "text": "Carriera.\nNazionale.\nHa esordito in Nazionale nel 2010."}
{"id": "5292942", "revid": "547992", "url": "https://it.wikipedia.org/wiki?curid=5292942", "title": "Arturo Bocciardo", "text": "Biografia.\nFiglio di Sebastiano, che nel 1861 ha fondato le ben note concerie Bocciardo di Genova, cresce nel periodo della scalata familiare ai vertici dell'alta borghesia industriale cittadina, dalla quale assimila le future capacit\u00e0 sia tecniche che direttive. Compie gli studi superiori e universitari a Torino, dove nel 1904 consegue la laurea in ingegneria e si perfeziona nelle costruzioni elettromeccaniche. L'appartenenza ad una famiglia rinomata nell'ambiente industriale facilita le sue prime esperienze sul campo e gi\u00e0 nel 1907 assume la direzione della San Giorgio, impresa ben nota nel campo della costruzione di autovetture e di rotabili ferroviari. La sua nomina \u00e8 stata voluta da Attilio Odero, fondatore degli omonimi cantieri navali, per affrontare una crisi legata ad un calo del mercato automobilistico e un aumento dei dazi doganali con l'Inghilterra. Bocciardo da subito prova delle sue indubbie capacit\u00e0 con una completa riorganizzazione che mantiene il settore ancora produttivo delle costruzioni ferrotranviarie nella sede di Pistoia ed avvia a Genova quello della meccanica di precisione (strumenti ottici e di misurazione) e delle apparecchiature elettromeccaniche per le navi.\nLa scelta si rivela vincente di li a pochi anni, quando con lo scoppio della guerra la San Giorgio si specializza nella produzione di telemetri e strumenti di mira per artiglieria occupando lo spazio lasciato libero sul mercato dalla concorrenza tedesca, scomparsa in quanto paese belligerante. La San Giorgio pu\u00f2 approfittare delle tecnologie concorrenti senza tema di ricorsi e si distingue per l'elevata professionalit\u00e0 delle sue maestranze.\nL'attivit\u00e0 di fornitore delle forze armate gli vale nel 1918 la nomina a direttore generale del \"servizio materiali metallici\" del Ministero delle Armi e delle Munizioni. Il servizio, cui viene chiamato dal sottosegretario di Stato Cesare Nava, si occupa di controllare la produzione siderurgica nazionale e partecipa al comitato interalleato per la ripartizione delle materie prime necessarie a tale industria. Dopo l'armistizio viene nominato da Nitti Segretario generale della \"Giunta Esecutiva del Comitato Interministeriale per la liquidazione delle forniture di guerra\", compito che porta a termine nel novembre del 1919. In entrambi gli incarichi Bocciardo si trova pi\u00f9 volte al centro di polemiche per un presunto orientamento a favore o contro determinate imprese, ad esempio favorevole verso il gruppo Terni-Ilva degli Odero a danno dell'Ansaldo del gruppo Perrone. Le polemiche non vanno per\u00f2 oltre le ipotesi, e nessun rilievo ufficiale viene mosso al suo operato.\nNel 1920 chiede ed ottiene di poter tornare alla propria attivit\u00e0, chiamato da Odero ad assumere l'incarico di amministratore delegato delle acciaierie di Terni, uscite piuttosto malconce dal periodo della guerra. Il venir meno delle commesse militari e la crisi economica post-bellica hanno ridotto notevolmente la produzione ed avviato una congiuntura sfavorevole a causa del contenzioso col governo per i sopraprofitti di guerra e i crediti che l'azienda avanza per le forniture militari, col risultato che gran parte degli impianti sono inattivi e le maestranze senza lavoro. Con Bocciardo arrivano alla Terni le garanzie economiche della Banca Commerciale Italiana, di cui gode la fiducia e che gi\u00e0 aveva consentito a suo tempo l'ingresso di Odero e Giuseppe Orlando, garanzie fondamentali per i consistenti investimenti economici che vengono messi in cantiere.\nIl piano prevede di unificare le due grandi industrie della Valnerina, la \"Societ\u00e0 degli Alti Forni e Fonderie di Terni\" e la Societ\u00e0 Italiana per il Carburo di Calcio Acetilene ed altri Gas. Quest'ultima \u00e8 andata incontro ad un graduale declino per il calo della domanda di acetilene per l'illuminazione, conseguente alla concorrenza della ben pi\u00f9 pratica ed economica energia elettrica, ci\u00f2 che rende sempre meno produttiva la spesa di mantenimento di un grande impianto industriale, e con la societ\u00e0 finirebbero a rischio le sue centrali idroelettriche, le concessioni per la derivazione delle acque del Velino e del Nera e la linea tranviaria extraurbana per Terni. Con la nuova ragione sociale \"Terni, Societ\u00e0 per l'Industria e l'Elettricit\u00e0\" nasce una nuova azienda dove la siderurgia \u00e8 l'attivit\u00e0 principale, con due grandi centrali idroelettriche capaci di sviluppare oltre Kw di energia, tre laghi artificiali capaci di di m\u00b3 d'acqua, due stabilimenti attivi nella chimica industriale e 3\u00a0200 dipendenti nel solo primo anno di attivit\u00e0.\nNel piano sono compresi l'attivazione di un cementificio a Spoleto (1923), la costruzione di una diga mobile sul Velino per sfruttare come bacino di invaso il lago di Piediluco e la firma di apposite convenzioni per la fornitura esclusiva di elettricit\u00e0 ai comuni circostanti.\nPi\u00f9 o meno contemporaneamente, nel 1922, Bocciardo viene nominato presidente dell'Ilva, l'altro grande polo siderurgico italiano al quale la Terni (direttamente ed attraverso la \"Societ\u00e0 siderurgica di Savona\"), aveva a suo tempo dato vita assieme ai gruppi \"Elba\" e \"Bondi\" per la costruzione dello stabilimento di Bagnoli, previsto dal piano di industrializzazione di Napoli voluto dal ministro Nitti. Nel periodo della guerra, per sfruttare le opportunit\u00e0 offerte dalle commesse belliche, l'Ilva ha assunto partecipazioni o addirittura assorbito numerose piccole aziende dal settore minerario a quello elettrico, dalla navigazione al settore meccanico e cantieristico, contraendo debiti per centinaia di milioni che ad ostilit\u00e0 cessate non \u00e8 stata in grado di onorare per la crisi del dopoguerra. Il principale creditore del gruppo, la banca commerciale, lo chiama a risolvere una situazione ormai insostenibile, col 95% del capitale andato in fumo e l'azienda ad un passo dalla dichiarazione di fallimento.\nIl nuovo presidente ritiene che l'Ilva debba tornare alla sua originaria attivit\u00e0 nella siderurgia, ci\u00f2 che porta alla cessione di tutte le partecipazioni inutili a tale attivit\u00e0 e ad una trattativa con Giorgio Falck, proprietario delle acciaierie omonime, che porta ad un nulla di fatto quando J\u00f3sef Leopold Toepliz, presidente della Banca Commerciale, la blocca per i maggiori vantaggi che ne avrebbe ricavato il Credito Italiano. L'unica altra strada \u00e8 la ricapitalizzazione dell'azienda, strada tutt'altro che facile dal momento che l'azionista di maggioranza vanta crediti per decine di milioni ed ovviamente nessuno investe in una impresa indebitata. Bocciardo, fino ad allora politicamente neutrale, non pu\u00f2 far altro che avvicinarsi agli esponenti del fascismo ternano che, specie dopo le tormentate elezioni del 6 aprile 1924, era andato espandendosi a macchia d'olio. Passata la crisi Matteotti e ridotti i partiti diversi dal PNF (1925), la parziale ripresa dell'attivit\u00e0 produttiva, attuata con non pochi sacrifici, lo mette in buona luce con Benito Mussolini, gi\u00e0 favorevolmente colpito dai buoni risultati ottenuti dal partito e dal regime nella zona. Una buona luce che gli consente di ottenere dal Duce la destituzione del podest\u00e0 di Terni e deputato del collegio, il conte Elia Rossi Passavanti, e di riottenere il controllo dei bacini fluviali del Velino e del Nera in tempo per l'istituzione della provincia di Terni (1927).\nCon la fornitura elettrica garantita dai propri impianti e la produzione siderurgica che torna poco alla volta a buoni livelli Bocciardo pu\u00f2 infatti presentare a Mussolini quella che chiama la \"fabbrica totale\", cio\u00e8 l'intera provincia che si identifica e da lavoro alla sua principale industria. Entusiasta di questa vasta adesione al fascismo in tuta operaia anzich\u00e9 in camicia nera Mussolini favorisce il piano di riassetto aziendale, portato a compimento nel 1928, col quale la Terni giunge al massimo della sua espansione prima della crisi degli anni '30.\nSeguendo lo schema ideato per la prima volta da Ulrich Geisser Bocciardo ne fa la capofila di una rete di societ\u00e0 collegate, alcune create appositamente per i problemi di finanziamento del gruppo, oltre che azionista di riferimento di numerose imprese. L'elenco - probabilmente parziale - si desume dalle cariche cui Bocciardo deve rinunciare nel 1932: vicepresidente della Societ\u00e0 Odero-Terni-Orlando (che riunisce le attivit\u00e0 di cantieristica navale), dell'Istituto di Credito Industriale, dell'Istituto Ligure Mobiliare Finanziario; presidente della Societ\u00e0 Idroelettrica ligure-piacentina, della Societ\u00e0 anonima Industriale Interamna, della Societ\u00e0 Lavelli prodotti magnesiaci e refrattari, della Societ\u00e0 anonima per la utilizzazione delle forze idrauliche della Dalmazia, della Societ\u00e0 italiana di ricerche industriali, della Societ\u00e0 carburo di calcio e ferroleghe (Consorzio); consigliere del Consorzio Mobiliare Finanziario (Comofin), della Societ\u00e0 Finanziaria Industriale Italiana (Sofindit), della Societ\u00e0 Magona d'Italia, nonch\u00e9 dei consorzi per la vendita dei prodotti siderurgici e della calciocianamide.\nLa Terni aumenta il fatturato con la distribuzione dell'energia elettrica prodotta in eccesso a imprese minori ma la costruzione di una rete capillare di distribuzione per le abitazioni private viene meno con le conseguenze della crisi economica del 1929, che in Italia iniziano a manifestarsi gi\u00e0 a met\u00e0 del 1930. La Banca Commerciale Italiana controlla in tale anno il 20% del valore di tutte le societ\u00e0 per azioni italiane, il suo presidente siede personalmente nei 32 pi\u00f9 importanti consigli di amministrazione e il valore del suo portafoglio supera il miliardo di lire. La caduta a domino delle borse europee a seguito di quella d'oltreoceano provoca una pesante crisi di liquidit\u00e0 quando diventa impossibile monetizzare i pacchetti azionari, al punto che la BCI si trova indebitata con la Banca d'Italia (ripetutamente intervenuta con robuste iniezioni di liquidit\u00e0), per poco meno di tre miliardi di lire. Il governatore della banca centrale, Bonaldo Stringher, avverte che la situazione non \u00e8 pi\u00f9 sostenibile e che l'istituto deve chiedere ufficialmente il salvataggio da parte dello Stato. Mancando qualsiasi altra alternativa Toepliz si rivolge al governo ma ci\u00f2 significa la fine del \"suo\" impero industriale. Mussolini vuole infatti nazionalizzare le grandi imprese e costringe la BCI a conferire tutte le sue partecipazioni alla Societ\u00e0 Finanziaria Industriale Italiana, una societ\u00e0 a prevalente capitale pubblico che da parte sua le amministra in via transitoria, essendosi gi\u00e0 deciso di dare vita all'IRI.\nBocciardo accetta il cambiamento obtorto collo, non senza tentare di mantenere nell'ambito dell'iniziativa privata almeno la Terni, ma la situazione economica \u00e8 tale da non consentire - ammesso che ci siano imprenditori disposti a contrariare la volont\u00e0 del governo - un apporto di liquidit\u00e0 sufficiente almeno a coprire la quota lasciata scoperta dalla banca.\nNel nuovo abito di presidente di un'impresa pubblica, per contro, l'ingegnere genovese si trova stretto tra i suoi doveri verso la minoranza rimasta privata e il doveroso ossequio alle disposizioni superiori, che pure non manca di discutere o addirittura contestare quando ritiene vadano a danno dei piccoli azionisti. Le indubbie capacit\u00e0 tecniche, unite alla stima personale di Benito Mussolini e all'influenza che pu\u00f2 vantare nelle organizzazioni di categoria, gli danno anzi ampio spazio di manovra nella situazione di grave incertezza del decennio, dove il legame tra banca e industria \u00e8 arrivato ad un punto di non ritorno e la seconda ha sempre pi\u00f9 difficolt\u00e0 a procacciarsi il sostentamento della prima. Al contrario dei grandi \"capitani\" d'industria, quelli che dirigono dalla posizione di proprietario o grande azionista, viene nominato senatore per la tutela degli interessi del settore, di cui si \u00e8 dimostrato abile stratega quando, in una serie di incontri ai primi del 1933, riesce a convincere Mussolini a cambiare parzialmente idea sullo scorporo delle aziende che passano allo Stato; con l'appoggio del ministro delle Finanze e del Tesoro persuade infatti Mussolini a mantenere l'unit\u00e0 di organizzazione delle imprese, scorporandole sulla base dei loro interessi produttivi prima che in vista dei costi di gestione che dovranno essere sostenuti dall'IRI. Bocciardo porta il caso della siderurgia (argomento cui il Duce \u00e8 oltremodo sensibile per le implicazioni belliche), la cui separazione della chimica e della produzione di energia elettrica porterebbe al collasso economico dei gruppi interessati, che non hanno invece uno specifico interesse a mantenere la cantieristica navale e le imprese finanziarie.\nL'attivit\u00e0 politica cui non \u00e8 comunque estraneo - sia come fascista genovese della prima ora che nel consiglio comunale della sua citt\u00e0 - non muta il suo primario interesse per la direzione delle industrie, cui continua a dedicarsi in misura prevalente limitando i suoi doveri parlamentari all'aula e alla commissione dell'economia corporativa e dell'autarchia alla normale amministrazione. Dei suoi dieci anni di attivit\u00e0 parlamentare si ricordano infatti pochi discorsi politici, tutti sul tema dell'intervento pubblico nel settore industriale, e un solo discorso tecnico (pronunciato nel 1936), sull'uso dell'elettricit\u00e0 al posto del carbone nella siderurgia, sulla produzione dei fertilizzanti azotati e sullo smembramento oculato della Terni. Concordato con Benito Mussolini \u00e8 una sorta di manifesto programmatico delle linee guida nazionali nel settore (cd \"piano autarchico\" per la siderurgia\"), delle quali viene messo a capo con la presidenza della Finsider, la societ\u00e0 del Gruppo IRI incaricata del coordinamento e dello sviluppo della siderurgia.\nLa sua attivit\u00e0 conosce una brusca interruzione col proclama Badoglio dell'8 settembre 1943, che annuncia l'armistizio. Gi\u00e0 in difficolt\u00e0 dalla caduta del regime (25 luglio 1943), rifiuta di aderire alla Repubblica Sociale Italiana e combatte una lunga e dura battaglia per difendere gli impianti industriali di Terni dalla depredazione tedesca. Il governo fantoccio di Mussolini e lo stesso Duce sono ora un nemico dal momento che, contro ogni interesse nazionale, esercitano forti pressioni affinch\u00e9 gli industriali italiani cedano i macchinari per consentirne l'invio e l'utilizzo in Germania. I reiterati rifiuti alle richieste dell'ing. Roth, Sonderf\u00fchrer del comando tedesco di Terni, e di un certo dott. K\u00fcttner, incaricato per la produzione di ferro e acciaio in Italia dal Ministero tedesco per gli approvvigionamenti, portano al sequestro del gruppo e all'esautorazione della dirigenza. Una sua ulteriore protesta per lo smontaggio degli impianti nel frattempo avviato, indirizzata al rappresentante italiano di Albert Speer, gli vale la formale accusa di sabotaggio, alla quale risponde dando disposizione alle imprese del gruppo (i cantieri Odero-Terni-Orlando, l'Ilva e le Acciaierie di Cornigliano), di opporsi a qualsiasi tentativo di asportazione.\nAiutato dai continui bombardamenti sulla rete ferroviaria, che rendendo difficoltosi i trasporti portano a continui rinvii delle operazioni di smontaggio, riesce a salvare quasi l'intero patrimonio tecnico del gruppo, giunto con poche sottrazioni e numerosi danni alla capitolazione tedesca. Questa decisa opposizione gli evita l'arresto all'indomani della liberazione ma non il procedimento dell'Alta corte di giustizia per le sanzioni contro il fascismo, dal cui procedimento esce comunque assolto e confermato nella carica di senatore fino alle elezioni del 1946, alle quali non si presenta candidato.\nTornato definitivamente a vita privata, provato dalle esperienze del periodo bellico ed ormai in avanti con gli anni, abbandona tutte le cariche del gruppo Terni e negli ultimi anni della sua vita si limita a dirigere l'impresa di famiglia di Genova, citt\u00e0 dove muore nel 1959 all'et\u00e0 di 82 anni.\nArchivio.\nLa documentazione prodotta da Arturo Bocciardo in qualit\u00e0 di amministratore delegato delle acciaierie di Terni (dal 1920) e di presidente dell'Ilva (dal 1922) \u00e8 conservata rispettivamente nel fondo \"Acciai speciali Terni spa\" conservato dalla societ\u00e0 Acciai speciali Terni spa nel proprio archivio storico, formalmente istituito, e nel fondo \"Ilva\" presso la Fondazione Ansaldo (Gruppo Finmeccanica)."}
{"id": "5292943", "revid": "599013", "url": "https://it.wikipedia.org/wiki?curid=5292943", "title": "Hussam Abu Saleh", "text": "Carriera.\nClub.\nHa giocato nel campionato israeliano e palestinese.\nNazionale.\nHa esordito in Nazionale nel 2010."}
{"id": "5292946", "revid": "287204", "url": "https://it.wikipedia.org/wiki?curid=5292946", "title": "Arte riminese", "text": "Lo sviluppo delle arti figurative a Rimini fu sempre condizionato in larga misura da apporti esterni, cui si devono opere assai rappresentative: l'assenza di una cultura artistica locale realmente attiva e autonoma spiega bene questo fenomeno, protrattosi nei secoli pur con alcune rare eccezioni. La dispersione e la distruzione di molte testimonianze d'arte, dovute specialmente ai bombardamenti della seconda guerra mondiale, non sempre consentono una lettura unitaria della storia artistica locale.\nPittura e scultura.\nIn et\u00e0 romana Rimini fu un centro artistico importante, tanto per la presenza di ricche e pregevoli opere di importazione, quanto per lo sviluppo in loco di officine e scuole specializzate nella produzione di ceramiche, terrecotte architettoniche, bronzi artistici e mosaici.\nLa scultura, che raggiunse un elevato livello qualitativo per il modellato e la vivacit\u00e0 nell'uso del chiaroscuro, fu improntata a una certa influenza ellenistica. In pittura i principali temi decorativi, conosciuti attraverso rari e frammentari affreschi policromi a ornamento delle \"domus\" di Palazzo Arpesella e del chirurgo, furono in gran parte motivi vegetali e animali, imitazioni di cassettonati, scene di paesaggio e candelabre.\nFu specialmente l'arte del mosaico, documentata da un gran numero di pavimenti musivi, a raggiungere altissimi livelli tecnici. Mentre i mosaici pi\u00f9 antichi, fino alla met\u00e0 del I secolo d.C., erano concepiti come campi monocromi bianchi e neri, ornati da fasce perimetrali e disegni decorativi di piccole dimensioni, dal II secolo si diffusero anche grandi figurazioni. Nell'et\u00e0 dei Severi e per tutta la tarda antichit\u00e0 i mosaici riminesi furono caratterizzati da un accentuato uso del colore, scene con animali e divinit\u00e0 esotiche e fasce a motivi naturalistici, entro ricche e fastose cornici.\nL'alto medioevo fu un lungo periodo di decadenza: le testimonianze artistiche di questi secoli sono estremamente rare, ad eccezione di frammenti architettonici e sculture in pietra provenienti dal grande portale della chiesa di San Francesco e da altri edifici cittadini.\nIntorno al 1310 Giotto dipinse gli affreschi e il \"Crocifisso\" su tavola della chiesa di San Francesco: opere importantissime che furono determinanti per lo sviluppo della Scuola riminese del Trecento, espressione artistica autonoma e di alto livello. A tale scuola appartennero il Maestro dell'Arengo, Giovanni Baronzio, Neri, Giovanni, Giuliano e Francesco da Rimini, che eseguirono grandi cicli affrescati e crocifissi a Rimini, nelle Marche e nel Veneto.\nAlla met\u00e0 del Quattrocento Sigismondo Pandolfo Malatesta, per il monumento che doveva rendere immortale il suo nome, il Tempio Malatestiano, chiam\u00f2 Agostino di Duccio e Piero della Francesca, il cui affresco, \"Sigismondo Pandolfo Malatesta in preghiera davanti a San Sigismondo\", insieme al ritratto su tavola del signore custodito al Louvre, rappresenta una tappa fondamentale nel percorso stilistico del maestro toscano. Nella seconda met\u00e0 del secolo giunsero a Rimini, sempre su commissione malatestiana, le opere di Giovanni Bellini (\"Piet\u00e0\") e Domenico Ghirlandaio (\"Pala d'altare dei Santi Vincenzo Ferreri, San Sebastiano e San Rocco\").\nIntorno alla met\u00e0 del XVI secolo una certa influenza della pittura veneta si ritrova sia nei grandi dipinti di Giorgio Vasari (l\"'Adorazione dei Magi\" per la chiesa abbaziale di San Fortunato e le \"Stimmate di San Francesco\" per il Tempio Malatestiano) che nelle tele di Paolo Veronese per la chiesa di San Giuliano, che dovettero suscitare un notevole interesse tra gli artisti riminesi.\nLa pittura barocca assunse spiccati accenti naturalistici nei dipinti di Guido Cagnacci e Giovan Francesco Nagli, detto il Centino, che si distinguono per le ricerche formali sull'uso della luce. Assai numerose furono nel XVIII secolo le opere venete, romane e bolognesi importate dagli ordini religiosi o eseguite in loco, come gli affreschi di Vittorio Maria Bigari e gli stucchi rococ\u00f2 di Ferdinando Bibiena per la chiesa di Sant'Agostino. Per tutto l'Ottocento l'arte riminese assunse un tono accademico e tradizionalista e rimase tale fino alla prima met\u00e0 del secolo successivo.\nOpere rappresentative dell'arte riminese del Novecento sono le sculture informali di Elio Morri e Arnaldo Pomodoro (autore del monumento funebre a Federico Fellini), le illustrazioni per grandi firme della moda di Ren\u00e9 Gruau, la street art di Eron; da ricordare inoltre i manifesti balneari di noti grafici e pittori italiani e stranieri, tra cui Adolfo Busi, Marcello Dudovich e Milton Glaser.\nArchitettura.\nI monumenti pi\u00f9 grandiosi e rappresentativi dell'antichit\u00e0 a Rimini, l'Arco d'Augusto e il Ponte di Tiberio, assunti a emblema stesso della citt\u00e0, furono costruiti per iniziativa dall'imperatore Augusto. Entrambi gli edifici, espressione di gusti e significati non locali, ma propri dell'arte romana \u201ccentrale\u201d, furono ammirati e studiati per la chiarezza del loro linguaggio e divennero fonte di ispirazione per l'architettura rinascimentale.\nGrandi edifici pubblici e importanti luoghi collettivi (anfiteatro, teatro, foro, terme) sorsero nella prima et\u00e0 imperiale secondo forme architettoniche e modelli ormai consolidati. I caratteri tipologici dell'edilizia residenziale di et\u00e0 imperiale non hanno riscontri nelle regioni della Gallia Cisalpina, tanto per la complessit\u00e0 planimetrica, quanto per la ricchezza di ambienti di rappresentanza e la presenza di vasche ornamentali, comuni a tutte le abitazioni. Le condizioni climatiche non consentirono tuttavia, come nelle \"domus\" pompeiane, un grande sviluppo di spazi aperti quali atri, cortili e peristili, che risultano assai rari.\nAssai scarse sono le testimonianze artistiche dell'Alto medioevo, che fu a Rimini un lungo periodo di decadenza; i pi\u00f9 significativi sviluppi in architettura sono da ricercarsi nei primi luoghi di culto cristiani (basilica di San Gaudenzo, chiesa di San Michele in Foro, chiesa dei Santi Andrea e Donato), dei quali rimangono poche rovine.\nCon l'istituzione del libero comune sorsero in fasi distinte le sedi del potere civile, Palazzo dell'Arengo e Palazzo del Podest\u00e0, che nonostante i restauri del 1919-23 hanno mantenuto integra la loro struttura originaria, sostanzialmente analoga a quella dei broletti dell'Italia settentrionale.\nLe pi\u00f9 importanti testimonianze dell'architettura ecclesiastica medievale, ad eccezione della chiesa di Sant'Agostino, l'unica che conserva l'originaria struttura e i caratteri gotici (slancio verticale, alti finestroni ogivali), sono andate perdute a causa di trasformazioni e demolizioni, che non risparmiarono neppure la Cattedrale, dedicata a Santa Colomba e distrutta nel XIX secolo.\nNella prima met\u00e0 del Quattrocento, in un periodo di prosperit\u00e0 economica e di grande rinnovamento artistico e culturale, il signore di Rimini, Sigismondo Pandolfo Malatesta, le cui ambizioni di mecenatismo furono di certo finalizzate ad accrescere il suo prestigio, promosse la costruzione di opere architettoniche di assoluto rilievo.\nLeon Battista Alberti, uno dei pi\u00f9 colti e raffinati umanisti, architetto, filosofo, letterato e teorico dell'arte, fu l'autore dell'esemplare recupero del linguaggio classico nella fabbrica del Tempio Malatestiano. L'ambizioso progetto, rimasto incompiuto, prevedeva la trasformazione della chiesa di San Francesco, che secondo una tradizione ormai consolidata era divenuta luogo di sepoltura dei Malatesta, in un monumento celebrativo alla memoria del signore, della sua amante Isotta degli Atti e dei pi\u00f9 illustri poeti e letterati della corte malatestiana.\nAlberti progett\u00f2 una facciata rigorosamente all'antica, riprendendo non le forme del tempio classico ma quelle dell'arco trionfale; tutto l'involucro esterno fu concepito indipendentemente dalla fabbrica preesistente, il cui interno, affidato a Matteo de' Pasti fu realizzato secondo un gusto gotico.\nUn linguaggio tradizionale, forse pi\u00f9 apprezzato da Sigismondo Pandolfo Malatesta e dalla sua corte, \u00e8 una caratteristica comune anche a Castel Sismondo, antecedente di un decennio rispetto al Tempio, per l'irregolarit\u00e0 dell'impianto, l'uso dell'arco a sesto acuto, gli inserti ceramici e gli intonaci verdi e rossi (i colori malatestiani) che dovevano rivestire le cortine murarie.\nDopo la caduta dei Malatesta, perduto il ruolo di capitale, non si ebbero pi\u00f9 grandi opere di architettura a Rimini; nel XVI e XVII secolo le pi\u00f9 significative furono le chiese di San Giuliano e di San Girolamo, il tempietto di Sant'Antonio, la fontana della Pigna, i palazzi Garampi e Gambalunga.\nL'architettura barocca sfugg\u00ec agli eccessi e ai fasti propri di questo stile e mantenne un carattere pi\u00f9 sobrio e controllato, al pari delle coeve opere bolognesi.\nUn vivace rinnovamento si ebbe nel Settecento con il bolognese Alfonso Torreggiani (Collegio dei Gesuiti) e con il riminese Giovan Francesco Buonamici, cui si devono la Torre dell'Orologio, la Pescheria, il Faro, la distrutta piazzetta dell'Episcopio e specialmente la chiesa di San Bernardino, di una raffinatezza ed una chiarezza compositiva che non hanno riscontro in altri edifici cittadini di questo secolo. Le opere neoclassiche pi\u00f9 significative furono realizzate tutte da architetti forestieri: Giuseppe Valadier (Palazzo Valloni), Giuseppe Achilli (Convento degli Agostiniani) e Luigi Poletti (Teatro comunale).\nTra la fine del XIX secolo e gli inizi del XX, secondo il nuovo gusto borghese per lo storicismo eclettico ed il linguaggio dell'Art Nouveau, sorsero grandi alberghi, villini e stabilimenti per l'alta societ\u00e0, concepiti come volumi tradizionali ma arricchiti da decorazioni floreali e motivi esotici.\nNel complesso scenario dell'architettura contemporanea, in cui convivono, anche per le caratteristiche proprie della citt\u00e0 balneare \u2013 soggetta ad un continuo rinnovamento \u2013 espressioni tra loro molto differenti, spiccano le opere di Paolo Portoghesi, Massimiliano Fuksas, Mario Cucinella, Ron Arad, studio GMP (Gerkan, Marg und Partner) e i grandi progetti per la spiaggia e il nuovo lungomare di Norman Foster e Jean Nouvel."}
{"id": "5292957", "revid": "110157", "url": "https://it.wikipedia.org/wiki?curid=5292957", "title": "Museo diocesano (Amalfi)", "text": "Il Museo diocesano di Amalfi si trova accanto al duomo in salita Episcopio. Esso \u00e8 parte integrante del complesso monumentale cattedralizio e l'accesso avviene attraverso il chiostro del Paradiso.\nStoria e descrizione.\nInaugurato il 1\u00ba luglio 1995, conserva, valorizza e promuove la conoscenza di pregevoli reperti della storia religiosa della diocesi, proveniente dalla cattedrale di sant'Andrea apostolo e dal territorio diocesano. Il museo \u00e8 allestito nella basilica del Crocifisso e nell'adiacente chiostro del Paradiso.\nLa basilica del Crocifisso.\nLa basilica venne costruita nel IX secolo, probabilmente prima dell'833, sui resti di una chiesa paleocristiana del VI secolo e venne dedicata alla Madonna Assunta e ai santi Cosma e Damiano: entrambi gli edifici di culto svolsero consecutivamente la funzione di cattedrale.\nQuando a partire dal 987 fu costruita la nuova cattedrale, le due chiese, entrambe a tre navate, furono unite e formarono cos\u00ec un'unica chiesa in stile romanico a sei navate (gi\u00e0 dal 1176 l'attuale basilica del Crocifisso \u00e8 menzionata come semplice navata della cattedrale). A partire dal 1266 le navate si ridussero a cinque a seguito dell'abbattimento della navata sinistra della chiesa pi\u00f9 antica per consentire la costruzione del chiostro del Paradiso.\nNel periodo successivo alla controriforma, la chiesa, che nel frattempo era stata rivestita da marmi e da stucchi in stile barocco, torn\u00f2 ad essere distinta rispetto alla cattedrale ed assunse l'attuale dedicazione al Santissimo Crocifisso a seguito della presenza di un crocifisso ligneo trecentesco sull'altare maggiore (ancora oggi il crocifisso si trova nell'abside).\nLa separazione delle due chiese caus\u00f2 alla basilica la perdita o comunque la riduzione della navata destra che prima fungeva da passaggio tra le due visto che su entrambi i lati del nuovo muro divisorio vennero realizzate cappelle.\nA partire dal 1931 venne intrapreso un restauro in stile volto ad eliminare la veste seicentesca dell'edificio riportando cos\u00ec in evidenza parti della originaria struttura medievale.\nIn una nicchia che si apre nella parete sinistra della navata maggiore, a pavimento, si trova l'organo a canne Serassi \"opus 716\", costruito nel 1871 per la cripta della cattedrale di Sant'Andrea; dispone di 16 registri ed \u00e8 a trasmissione integralmente meccanica.\nIl chiostro del Paradiso.\nIl chiostro venne edificato tra il 1266 e il 1268 dall'arcivescovo Filippo Augustariccio (1258 - 1291 circa), come cimitero nobiliare ed infatti col termine paradiso nel medioevo si indicava proprio un luogo di sepoltura con chiostro circondato da un porticato vicino ad una importante chiesa (nello specifico il Duomo di Amalfi).\nDopo essere caduto pressoch\u00e9 in abbandono nel XVII secolo, venne restaurato nel 1908 ed aperto al pubblico.\nEsso \u00e8 costituito da un quadriportico con archi a sesto acuto intrecciati, tipici dell'arte arabo-normanna, e sorretti da sessanta coppie di colonnine binate con capitelli a stampella. Sul lato meridionale del portico sono presenti sei cappelle funerarie affrescate realizzate tra la fine del '200 e gli inizi del secolo successivo.\nOrganizzazione.\nL'itinerario museale si sviluppa in quattro sezioni espositive: \nSezione I - Chiostro.\nLungo le gallerie del chiostro, sono conservate opere provenienti dalla cattedrale, tra cui spiccano:\nSezione II - Dipinti murali.\nLa sezione presenta, nel chiostro e nella Basilica, i dipinti murali ad affresco gi\u00e0 precedentemente in loco, databili tra il XIII e il XIV secolo, raffiguranti:\nSezione III - Tesoro del Duomo.\nNell'aula dell'antica basilica sono esposti preziosi oggetti liturgici e paramenti sacri, appartenenti al \"Tesoro del Duomo\", tra i quali si segnalano: \nSezione IV - Dipinti e sculture.\nLa sezione conserva pregevoli dipinti e sculture, tra i quali si notano: "}
{"id": "5292958", "revid": "372624", "url": "https://it.wikipedia.org/wiki?curid=5292958", "title": "Rito di fertilit\u00e0", "text": "Un rito di fertilit\u00e0 \u00e8 un rituale religioso che rimette in scena, sia in atto che simbolicamente, atti sessuali e/o processi riproduttivi: \"l'intossicazione sessuale \u00e8 una componente tipica dei riti delle varie divinit\u00e0 della fertilit\u00e0 che controllano la riproduzione dell'essere umano, degli animali e delle piante\".\nEssi possono inoltre comportare il sacrificio di un animale primordiale, che dev'essere immolato per la causa della fertilit\u00e0 universale o, addirittura, per rendere possibile la creazione del mondo; mentre non vi sono d'altra parte prove inerenti l'ipotesi che il culto preistorico della Dea o Grande Madre-Terra in forma di riti della fertilit\u00e0 includesse o fosse collegato al sacrificio umano.\nTipiche divinit\u00e0 attinenti a rituali della fertilit\u00e0 sono nell'antico Egitto gli D\u00e9i Khnum (con testa di capra), Sobek (con testa di coccodrillo) e Min (rappresentato in stato di perenne erezione, spesso associato con immagini di mais). Ma anche molte altre divinit\u00e0 egizie quali ad esempio Osiride, Iside e Ptah sono caratterizzati essenzialmente dal loro potere di rigenerazione e creazione della vita.\nAllo stesso modo i babilonesi avevano le D\u00e9e Inanna e I\u0161tar, mentre i sumeri onoravano Dumuzi. Tra i fenici e i cananei erano invece Baal, Adone e Tammuz a svolgere una tale funzione, e per un certo periodo il filisteo Dagon fu una tipica divinit\u00e0 della fertilit\u00e0. Nella mitologia greca vi sono Pan, Era, Afrodite e Demetra che hanno un ruolo preminente di fertilit\u00e0, in Frigia s'impone il culto di Attis. La mitologia norrena ha Freyr e Freyja i quali sono stati particolarmente associati alla fertilit\u00e0.\nCaratteristiche.\nUn Rito di fertilit\u00e0 pu\u00f2 verificarsi come una delle forme espressive dei cicli stagionali-calendariali, in qualit\u00e0 di rito di passaggio per oltrepassare felicemente un determinato periodo dell'esistenza (ad esempio quello che dall'infanzia conduce all'et\u00e0 adulta), o come rituale ad hoc. Comunemente i rituali di fertilit\u00e0 sono incorporati all'interno di movimenti religiosi di ordine pi\u00f9 grande o di altre istituzioni sociali.\nLa pittura rupestre, che mostra animali sul punto di accoppiarsi, \u00e8 servita a rappresentare riti di fertilit\u00e0 magici, accade che tali riti siano anche una forma di magia simpatica in cui le forze della natura sono pronte per esser influenzate dall'esempio seguito/messo in atto nel rito. A volte le cerimonie hanno lo scopo di assicurare la fecondit\u00e0 della terra o di un gruppo di donne e pu\u00f2 comportare qualche forma di rituale sessuale o adorazione dell'organo sessuale maschile in stato di erezione (atto quindi alla generazione) attraverso il simbolismo fallico.\nVariet\u00e0 geografiche.\nAntica Grecia.\nCentrale nei riti di fertilit\u00e0 della Grecia classica fu la figura della Dea Demetra, Signora della fertilit\u00e0 naturale. I suoi riti celebravano la processione delle stagioni, il mistero della nascita delle pante e dei frutti, sempre ritornanti all'interno del loro ciclo annuale comprendente nascita-vita-morte ed infine rinascita.\nLa maggior parte delle festivit\u00e0 riservate alle donne erano collegate in qualche modo al corretto funzionamento dell'apparato generativo femminile, grazie al quale - quando \u00e8 fertile - si propaga la vita: la donna come essere fertile permette in tal modo, per trasposizione simpatica, la promozione della fertilit\u00e0 delle colture e diviene pertanto protettrice simbolica dell'agricoltura.\nA causa del suo legame con la vendemmia, per\u00f2, non \u00e8 sorprendente vedere strettamente associato a Demetra e Persefone-Kore (all'interno dei misteri eleusini) il dio del vino Dioniso; anch'egli rappresentato come essere uno dei grandi portatori di forza vitale nel mondo.\nFenicia.\nGli antichi Fenici eseguivano uno speciale sacrificio all'inizio della stagione dei raccolti, verso settembre, con l'intento di risvegliare lo spirito della vite; mentre il rito di fertilit\u00e0 eseguito durante l'inverno aveva lo scopo di ripristinare lo spirito temporaneamente appassito della pianta vinifera ed all'interno di esso era incluso anche il sacrificio di un capretto da cucinare nel latte di sua madre. La sua variante presente nella religione cananea \u00e8 stata condannata e formalmente proibita dalla legge mosaica.\nLa morte di Adone, uno spirito della vegetazione che si manifesta nel seme della pianta di mais, veniva rappresentata nella pi\u00f9 bella e caratteristica tra le feste fenicie, che veniva celebrata subito dopo il tempo del raccolto.\nCelti.\nLa festivit\u00e0 di Beltane segna il passaggio dalla stagione fredda a quella calda, dall'oscurit\u00e0 alla luminosit\u00e0 del mondo. In ambito di folclore occidentale rimane come Albero di maggio.\nRito della fertilit\u00e0 era quello di scivolare su una pietra della fertilit\u00e0, chiamata anche \"scivolo della fertilit\u00e0\" o \"scivolo delle donne\".\nAustralia.\n\u00c9mile Durkheim ha esplorato gli usi cerimoniali degli australiani aborigeni, svolti per assicurare la prosperit\u00e0 delle specie animali o vegetali che servono il clan nella loro qualit\u00e0 di totem. Tali cerimonie prendono la forma sia di oblazioni, che possono o meno essere sanguinose, che di riti consistenti in movimenti e grida il cui scopo \u00e8 quello di imitare i diversi aspetti ed atteggiamenti degli animali la cui riproduzione \u00e8 desiderata.\nDurkheim ha concluso che i riti, in particolare quelli che si ripetono a cadenza periodica, chiedono niente pi\u00f9 che la prosecuzione del corso normale della Natura; non \u00e8 pertanto affatto sorprendente il fatto che in genere il risultato sia esattamente quello voluto.\nArabia.\nSecondo Ibn Ishaq, il primo biografo del profeta Maometto, afferma che la Ka\u02bfba era precedentemente all'apparizione dell'Islam sede e luogo di riposo di una divinit\u00e0 femminile, la cui circumambulatio veniva spesso eseguita dai pellegrini maschi - e a volte anche femmine - nudi. Il tutto all'interno di un culto associato con divinit\u00e0 della fertilit\u00e0.\nAlcuni hanno notato l'evidente somiglianza della cornice d'argento in cui \u00e8 racchiusa la Pietra Nera all'apparato genitale femminile esterni, ossia all'imene.\nGiappone.\nLa danza erotica di Ama-no-Uzume messa in scena nella mitologia giapponese per ottenere la ricomparsa del sole, \u00e8 probabilmente un residuo di antichi riti di fertilit\u00e0.\nSviluppi contemporanei.\nIn occidente, uno dei casi nati nel '700 e resistiti fino ad oggi, all'interno dell'ambito cattolico, \u00e8 quello della cosiddetta \"sedia della fertilit\u00e0\" nella chiesa di Santa Maria Francesca delle Cinque Piaghe a Napoli. All'interno del convento contiguo alla chiesa si trova difatti una sedia ritenuta miracolosa dai fedeli perch\u00e9 capace, a lor dire, di migliorare la condizione di fertilit\u00e0 delle donne che vi siedono sopra. Secondo la leggenda, la sedia era proprio quella dove solitamente Maria Francesca sedeva per riposare e trovare sollievo mentre avvertiva i dolori della Passione. Oggi chi vuol chiedere una grazia alla santa, vi si siede e le rivolge una preghiera. Questo rituale \u00e8 particolarmente seguito dalle donne sterili che desiderano il concepimento di un figlio. Nella casa-convento \u00e8 custodita un'ampia collezione di ex-voto in argento che rappresentano neonati.\nLo scrittore Frederick A. Kreuzinger suggeriva che \"al cuore del mito scientifico si trovano riti della fertilit\u00e0 che assicurano la continua fecondit\u00e0 dell'innovazione tecnologica\".\nEric Berne sottolinea che il vocabolario di psicologia, psicoanalisi e scienze sociali pu\u00f2 essere utilizzato anche come un intellettuale La sagra della primavera dove la psiche smembrata e sofferente della vittima, rimasta sparsa sul pavimento, viene infine fatta tornare insieme e riunita per poter esser cos\u00ec pi\u00f9 fertile di prima.\nLetteratura.\nIl motivo presente in \"Sir Gawain e il Cavaliere Verde\", l'uomo verde che dev'essere decapitato, data fin dai tempi antichi ed \u00e8 associato ad un rito di fertilit\u00e0, che era quello di garantire la morte rituale dell'uomo verde ed una fiorente rinascita primaverile delle colture.\nIl poeta inglese Thomas Stearns Eliot nel suo poema intitolato \"La terra desolata\" evoca con nostalgia una societ\u00e0 classica fondata sulle prassi rituali in cui i partecipanti ai riti di fertilit\u00e0 mimano la caduta ed il ritorno dei cicli naturali della vita di tutti gli essei viventi; un tempo in cui si mantiene il naturale ritmo delle stagioni della vita tramite la danza rituale."}
{"id": "5292959", "revid": "1310927", "url": "https://it.wikipedia.org/wiki?curid=5292959", "title": "Ahmed Harbi", "text": "Carriera.\nClub.\nHa giocato nel campionato israeliano e palestinese.\nNazionale.\nHa esordito in Nazionale nel 2010."}
{"id": "5292961", "revid": "767487", "url": "https://it.wikipedia.org/wiki?curid=5292961", "title": "Haytham Dheeb", "text": "Carriera.\nNazionale.\nHa esordito in Nazionale nel 2011."}
{"id": "5292965", "revid": "1573940", "url": "https://it.wikipedia.org/wiki?curid=5292965", "title": "Remember (manhua)", "text": "Remember () \u00e8 un manhua di Benjamin. Il volume raccoglie due storie brevi a fumetti, dai toni drammatici e permeate dal tema del ricordo; entrambe le storie nonostante le ambientazioni ben diverse condividono l'epilogo tragico e il punto di vista di un osservatore interno al racconto se non addirittura co-protagonista. L'opera \u00e8 stata pubblicata negli Stati Uniti da Tokyopop nel 2010.\nTrama.\n\"No One Can Fly No One Can Remember\".\nYu Xin, impiegata per una casa editrice di fumetti, si imbatte in un rissoso cosplayer che ad una fiera aggredisce il suo capo. La ragazza rimane affascinata dal giovane che scopre essere un fumettista indipendente, i cui lavori vengono puntualmente presentati alle redazioni delle riviste e poi respinti con l'etichetta di \u201ccontenuti inappropriati\u201d. Il fumettista, nonostante le attenzioni della ragazza - che inizia di sua iniziativa una relazione anche romantica col \u201cribelle\u201d - , tratta Yu Xin burberamente rimproverandole l'entusiasmo e l'ingenuit\u00e0 delle storie che la ragazza, tornata dopo anni di inattivit\u00e0 a fare fumetti, pone nei suoi manhua.\nUn giorno Yu Xin, dopo aver passato la notte dal fumettista, non torna pi\u00f9 a trovarlo: sua madre ha chiesto per lei un'assenza dal lavoro per malattia e di lei si sa solo che ha sviluppato dei disturbi psichici.\nYu Xin ricompare inaspettatamente nella vita del fumettista solo per scoprire che lui non l'ha neanche cercata e che l'ha rimpiazzata presto con la compagnia saltuaria di altre ragazze. Ferita, scappa da lui.\nQuando il ragazzo trova il coraggio di chiamarla con la scusa di aver dimenticato da lui il suo ombrello, lei si presenta con il suo nuovo ragazzo, il suo futuro marito. Prima di dire addio al giovane artista, lo bacia e con pacatezza gli dice che con l'addio ai fumetti e a lui \u00e8 tornato il tempo di ricominciare la vita normale che aveva e che aveva interrotto per venirgli dietro.\nIl fumettista rimane molto colpito dalle parole della ragazza e nei giorni successivi ne sente dolorosamente la mancanza. Quando il suo nuovo lavoro viene nuovamente rifiutato, decide di pubblicarlo da s\u00e9, esponendolo come graffiti sulle facciate dei palazzi. La frase di Yu Xin fumettista lo accompagna: \u201ci fumetti sono fatti per mostrare i sogni\u201d.\n\"That Year. That Summer.\".\nIn un collegio di studi di Belle Arti, un giovane studente osserva il suo curioso compagno di studi: un ragazzo di campagna, giunto in citt\u00e0 per ambizione e passione per il disegno. Il ragazzo inurbato si dimostra per\u00f2 di fatto una asociale, incapace di qualsiasi interazione umana e solo la compassione del giovane lo porta a resistere ai pesanti scherzi e violenze dei bulli borghesi.\nSenza volerlo, quando i compagni di stanza del giovane vessato lo trovano in lacrime con un taccuino da disegno strappato \u2013 il suo bene pi\u00f9 prezioso \u2013 ecco che la goccia che fa traboccare il vaso porta i due dormitori maschili ad una vera faida. Ma il giovane artista \u00e8 ormai impazzito e, preso da squilibri psichici, inizia a sentire delle voci. Star\u00e0 all'amico e alla ragazza di lui, Lili, a portare quiete al tormentato che infine, preso in custodia dal padre, torna in campagna."}
{"id": "5292966", "revid": "1547726", "url": "https://it.wikipedia.org/wiki?curid=5292966", "title": "Clay Remini", "text": "Biografia.\nAttivo nel campo della radio, \u00e8 cresciuto ad Arnolds Park Iowa USA e poi a Milano dove ha intrapreso l'attivit\u00e0 di arrangiatore e autore componendo musiche per la radio e la televisione.\nIl debutto per\u00f2 avviene nel 1976 come disc jokey, a Superradio, successivamente a Radio 105 dove conduce un programma serale, Day by Day per passare a Radio Peter Flowers nell'80 dove si affermer\u00e0 come direttore di produzione, ideatore di palinsesto e conduttore di un programma notturno in lingua inglese.\nHa ideato numerosi jingles per stazioni radiofoniche d'Italia: Radio 105, Radio Peter Flowers, RTL 102,5, Radio Milano International e successivamente R101, Radio Montecarlo, RDS, Rai Radio 2, BBC Radio 1, NRJ, Virgin Radio Italia, Radio Kiss Kiss e numerose radio Americane. Clay Remini, ha partecipato alla creazione di spot pubblicitari: da Perlana a Sammontana, Pepsi, Kodak, Mulino Bianco etc.\nNel 1986 ha fondato la casa di produzione ZERODIBI'."}
{"id": "5292967", "revid": "767487", "url": "https://it.wikipedia.org/wiki?curid=5292967", "title": "Mousa Abu Jazar", "text": "Carriera.\nNazionale.\nHa esordito in Nazionale nel 2011."}
{"id": "5292968", "revid": "6923", "url": "https://it.wikipedia.org/wiki?curid=5292968", "title": "Associazione Calcio Udinese 1948-1949", "text": "Questa voce raccoglie le informazioni riguardanti l'Associazione Calcio Udinese nelle competizioni ufficiali della stagione 1948-1949."}
{"id": "5292981", "revid": "101807190", "url": "https://it.wikipedia.org/wiki?curid=5292981", "title": "Associazione Sportiva Libertas Trieste 1948-1949", "text": "Questa voce raccoglie le informazioni riguardanti l'Associazione Sportiva Libertas Trieste nelle competizioni ufficiali della stagione 1948-1949."}
{"id": "5292982", "revid": "767487", "url": "https://it.wikipedia.org/wiki?curid=5292982", "title": "Hesham Salhe", "text": "Carriera.\nNazionale.\nHa esordito in Nazionale nel 2013."}
{"id": "5292992", "revid": "84184", "url": "https://it.wikipedia.org/wiki?curid=5292992", "title": "Urbanistica di Rimini", "text": "L'et\u00e0 romana.\nLa pianta di Rimini presenta ancora oggi gli elementi costitutivi della citt\u00e0 romana, il cui impianto \u00e8 leggibile nella regolarit\u00e0 dei tracciati viari del centro storico. L'impianto urbano della citt\u00e0 antica, la cui ampiezza fu determinata dai due precisi limiti geografici rappresentati dai corsi del Marecchia a nord-ovest e dell'Ausa a sud-est, era organizzato intorno a due assi principali: il decumano massimo (l'attuale Corso d'Augusto) e il cardo massimo (l'attuale Via Giuseppe Garibaldi \u2013 Via Quattro novembre), alla cui intersezione, in corrispondenza dell'odierna Piazza Tre Martiri, si apriva il foro.\nLa prima cinta muraria, caratterizzata da un andamento per gran parte semicircolare, fu quella costruita all'epoca stessa della fondazione romana; il territorio chiuso da tale fortificazione non fu mai completamente urbanizzato, ma arriv\u00f2 ad ospitare una popolazione di diecimila abitanti.\nVerso la fine del III secolo d.C., per difendersi dalle scorrerie degli alemanni, la citt\u00e0 fu cinta da nuove mura, che ricalcavano il tracciato delle fortificazioni preesistenti ad eccezione del settore nord-orientale, dove si inoltravano verso il mare per includere al loro interno l'anfiteatro e il porto.\nIl Medioevo.\nNonostante la contrazione urbana avvenuta in et\u00e0 altomedievale, nella storia di Rimini i limiti difensivi della citt\u00e0 non furono mai arretrati: per secoli rimasero coincidenti con le vecchie mura risalenti all'et\u00e0 aureliana.\nL'impianto della citt\u00e0 medievale, che trasform\u00f2 quello romano ampliandone leggermente la cinta muraria a partire dall'et\u00e0 comunale, \u00e8 riconoscibile nell'andamento sinuoso, irregolare e concentrico rispetto all'area dell'antico foro dei tracciati viari dei rioni Montecavallo e Pomposo (vie Aurelio Bertola e Alessandro Serpieri, Vicolo Cima, Via Santa Chiara, Via Maurizio Bufalini). Nel settore nord-orientale del centro (vie Ducale e Santa Maria al Mare) \u00e8 leggibile invece l'ampliamento della citt\u00e0 seguito alla costruzione del nuovo porto, resosi necessario dopo che una violenta piena del Marecchia provoc\u00f2 lo spostamento dell'alveo del fiume verso nord.\nL'et\u00e0 moderna.\nI mutamenti verificatisi tra il XV e il XIX secolo non comportarono modifiche sostanziali all'impianto ormai consolidato della citt\u00e0. Le vaste aree libere parzialmente coltivate a orti che esistevano nel tessuto urbano furono rimarginate solo tra la met\u00e0 dell'Ottocento e i primi anni del Novecento.\nNel 1825 l'immigrazione e soprattutto la necessit\u00e0 di localizzare fuori dalla cinta muraria le attivit\u00e0 produttive portarono alla formazione, lungo le tre direttrici per l'entroterra, dell'attuale borgo Mazzini. Tale sobborgo si aggiunse a quelli di San Giuliano e San Giovanni, esistenti rispettivamente almeno dall'XI e XVI secolo, anche se pi\u00f9 volte ricostruiti.\nSe si esclude la costruzione dello stabilimento balneare (1843) e dei primi villini a mare (1870), collegati direttamente alla citt\u00e0 storica attraverso il nuovo Viale Principe Amedeo, solo dall'inizio del Novecento la citt\u00e0 conobbe una prima espansione esterna alla cinta muraria, verso la stazione ferroviaria e lungo Viale Tripoli.\nIl XX secolo.\nL'espansione urbana divenne pi\u00f9 rapida ed intensa tra gli anni venti e trenta del Novecento, quando avvenne il raccordo della citt\u00e0 turistica con la citt\u00e0 antica, la cui storica separazione rimase legata alla presenza della linea ferroviaria. I terreni agricoli compresi tra il mare e la ferrovia, lungo la direttrice litoranea, furono in gran parte edificati in seguito al forte sviluppo turistico.\nNel secondo dopoguerra l'espansione di Rimini avvenne prevalentemente tramite lottizzazioni isolate di piccoli proprietari agricoli, piuttosto che attraverso un disegno complessivo e partecipato della forma urbana: ci\u00f2 fu dovuto anche all'assenza di un piano regolatore (che fu approvato solo nel 1965). L'unico strumento urbanistico vigente fino a tale data fu il Piano di Ricostruzione del 1945, la cui scarsa attenzione alla tipologia edilizia e alla morfologia del tessuto urbano port\u00f2 in molti casi all'attuazione di interventi che, pur rispettando il perimetro degli antichi isolati, ne alterarono in modo significativo la volumetria.\nTra il 1962 e il 1986 furono progettati e realizzati i maggiori complessi di edilizia economica e popolare (III PEEP Celle, IV PEEP Marecchiese e V PEEP Ausa), entro i nuovi limiti urbani rappresentati dall'autostrada posta a ridosso della citt\u00e0, dalla circonvallazione e dal deviatore del Marecchia. L'espansione delle nuove periferie e la definitiva saturazione della fascia a mare della linea ferroviaria portarono ad una saldatura dell'area urbana con le frazioni litoranee e gli altri centri della Riviera romagnola, che si configura oggi come una conurbazione costiera estesa per oltre 50\u00a0km."}
{"id": "5292999", "revid": "253269", "url": "https://it.wikipedia.org/wiki?curid=5292999", "title": "Alana de la Garza", "text": "Biografia.\nNata a Columbus in Ohio da genitori statunitensi di origine messicana (padre) e irlandese (madre), cresce a El Paso in Texas dove si fa notare con alcuni premi in concorsi di bellezza locali (Miss Texas Teen USA). Dopo alcune esperienze di studio e lavoro fuori dal mondo del cinema, si trasferisce a New York.\nIl primo ruolo di rilievo \u00e8 nella \"soap opera\" \"La valle dei pini\", dove de la Garza interpreta Rosa Santos: ha anche piccoli ruoli non continuativi nei primi anni duemila, in serie televisive quali \"JAG - Avvocati in divisa\", \"Las Vegas\", \"Due uomini e mezzo\", \"Streghe\".\nAttiva in prevalenza sul piccolo schermo, ottiene un primo ruolo principale (dopo quello di Rosa Santos) in \"The Mountain\" (2005) che dura solo una stagione.\nEntra nel folto \"cast\" di \"Law &amp; Order\", dove tra il 2006 e il 2010 ricopre il ruolo dell'assistente al procuratore distrettuale Connie Rubirosa per 85 episodi e nello \"spin off\" \"\" per altri 8 episodi.\nNel 2013 \u00e8 coprotagonista della sfortunata serie \"Do No Harm\", sospesa dopo soli due episodi; nel 2014 \u00e8 il detective Jo Martinez in \"Forever\", dov'\u00e8 coprotagonista al fianco di Ioan Gruffudd.\nNella serie televisiva \"\" interpreta Marisol Delko, moglie del detective Horatio Caine.\nNel 2019 interpreta Isobelle Castillo nelle serie TV \"FBI\" e \"\".\nVita privata.\nSposata dal 2008 con lo scrittore Michael Roberts, dopo un lungo fidanzamento, Alana de la Garza ha un figlio Kieran Thomas e una figlia Liv Elena.\nDoppiatrici italiane.\nNelle versioni in italiano dei suoi lavori, Alana de la Garza \u00e8 stata doppiata da:"}
{"id": "5293010", "revid": "716642", "url": "https://it.wikipedia.org/wiki?curid=5293010", "title": "Associazione Calcio Bolzano 1948-1949", "text": "Questa voce raccoglie le informazioni riguardanti l'Associazione Calcio Bolzano nelle competizioni ufficiali della stagione 1948-1949."}
{"id": "5293019", "revid": "88740", "url": "https://it.wikipedia.org/wiki?curid=5293019", "title": "Santa Maria dei Mongoli", "text": "Santa Maria dei mongoli, (nome completo , \"Theotokos di tutti i santi\", o ; in turco anche \"Kanl\u0131 Kilise \"\"chiesa sanguinante\"), \u00e8 una chiesa ortodossa di Istanbul. \u00c8 l'unica chiesa bizantina di Costantinopoli a non essere mai stata convertita in una moschea, rimanendo sempre aperta al culto greco-ortodosso.\nUbicazione.\nLa chiesa, che di solito non \u00e8 aperta al pubblico e si trova dietro un alto muro, si trova nel distretto di Fatih, nel quartiere di Fener. \u00c8 ubicata lungo \"Tevkii Cafer Mektebi Sokak\", alla sommit\u00e0 di un pendio che domina il Corno d'Oro, e vicino all`imponente edificio del collegio greco ortodosso di Fener.\nStoria.\nAll'inizio del VII secolo, la principessa Sopatra (figlia dell'imperatore bizantino Maurizio), e la sua amica Eustolia fecero edificare un convento di suore sul pendio della quinta collina di Costantinopoli. Il terreno, che fu conferito dall'imperatore, si trovava a nord della Cisterna di Aspare ed era stato utilizzato fino ad allora come un cimitero. L'edificio era dedicato a Santa Eustolia. Nel corso dell'XI secolo venne aggiunto un monastero. Esso era dedicato a Tutti i Santi, ed aveva uno stretto rapporto con il monastero della Grande lavra, sul monte Athos. Durante la dominazione latina dopo la quarta crociata, il monastero scomparve.\nNel 1261, dopo la riconquista della citt\u00e0 da parte dei Bizantini, Isacco Ducas, il suocero di Giorgio Acropolite e zio materno di Michele VIII Paleologo, ricostru\u00ec un semplice monastero a un piano, dedicato alla Theot\u00f3kos Panaghiotissa. Nel 1266, l'edificio fu ampliato, e un pittore, di nome Modestos, lo decor\u00f2.\nNel 1281, Maria Paleologina, figlia illegittima dell`imperatore Michele VIII e vedova di Abaqa, Khan dell`Ilkhanato mongolo, ritorn\u00f2 a Costantinopoli dopo un'assenza di 15 anni. Si dice che lei stessa abbia ricostruito il convento e la chiesa (che poi assunse la forma odierna), tanto da meritare il titolo di Kt\u0113torissa (\"fondatrice\") di quel complesso, e che si ritirasse li` fino alla sua morte. Da quel momento, il convento e la chiesa ottennero la denominazione di Mouchli\u014dtissa (\"dei Mongoli\" in greco). Dopo la sua morte il convento decadde, perch\u00e9 i suoi eredi utilizzarono le propriet\u00e0 del monastero per i loro scopi, avendo anche acceso un mutuo su di loro. Infine le suore intentarono una causa con gli eredi prima di fronte all'imperatore, e quindi dinanzi al Patriarca. Essi presentarono come prova del loro diritto una crisobolla imperiale attestante l'acquisto del convento da Maria Paleologina, ma il documento venne ritenuto falso, dopo di che il Patriarcato restaur\u00f2 i diritti delle suore. Il monastero rimase in uso fino alla fine dell'Impero, poi venne abbandonato.\nIl 29 maggio 1453, il giorno della caduta di Costantinopoli, i dintorni dell'edificio videro l'ultima disperata resistenza dei Greci contro gli ottomani invasori. A causa di ci\u00f2, la Chiesa ottenne il nome turco \"Kanli Kilise\" (\"Chiesa del Sangue\"), e la strada che conduce ad essa dal Corno d'Oro \u00e8 ancora chiamato la Salita dell'Alfiere (in turco \"Sancaktar Yokusu\"), in onore di un alfiere ottomano che trov\u00f2 la sua morte combattendo qui.\nLa tradizione vuole che il Sultano Maometto II assegnasse la chiesa alla madre di Christodoulos, l'architetto greco della moschea di Fatih, in riconoscimento del suo lavoro. La concessione venne confermata da Bayazid II, in riconoscimento dei servizi del nipote di Christodoulos, il quale aveva costruito la moschea che porta il nome del sultano.\nSotto i sultani Selim I e Ahmed II ci furono due tentativi ottomani di convertire la chiesa in una moschea (l'ultimo, perseguito dal Gran Visir Ali K\u00f6pr\u00fcl\u00fc alla fine del XVII secolo, venne vanificato da Dimitrie Cantemir) e, grazie ai firmani di Mehmed II e Bayazid II, la chiesa rimase una parrocchia della comunit\u00e0 greca. Cos\u00ec, Santa Maria dei Mongoli \u00e8 una tra le poche chiese bizantine di Istanbul la cui antica dedica non \u00e8 mai stata dimenticata.\nDanneggiato pi\u00f9 volte (nel 1633, 1640 e 1729), dagli incendi che devastarono Fener, l'edificio venne riparato e ampliato, perdendo del tutto la sua eleganza primitiva. Alla fine del XIX secolo, una piccola scuola venne costruita vicino ad esso, e nel 1892 fu aggiunto un piccolo campanile. Nel 1955, la chiesa fu danneggiata durante il Pogrom anti-greco d'Istanbul, e da allora \u00e8 stata restaurata.\nDescrizione.\nIl complesso si trova dietro un alto muro, e non \u00e8 normalmente aperto al pubblico. Anche se \u00e8 sempre rimasto in mani greche, l'edificio \u00e8 stato modificato molto pi\u00f9 pesantemente di quelli convertiti in moschee. Essa ha, o aveva originariamente, una pianta a tetraconch con una cupola centrale racchiusa da una torre, che lo rende un unicum nell'architettura bizantina di Costantinopoli e su una scala molto pi\u00f9 piccola anticipa sorprendentemente quella di molti grandi moschee ottomane.\nLa cupola poggia su una croce formata da quattro mezze cupole. Il nartece ha tre campate, di cui quella centrale \u00e8 coperta da una volta a botte. Sul lato sud, la chiesa \u00e8 stata demolita e ricostruita, e la met\u00e0 della cupola mer\u0131d\u0131onale e la navata a sud del nartece sono state rimosse e sostituite da tre navate. L'interno \u00e8 stato spogliato della decorazione originale, ma \u00e8 pieno di icone e altri ornamenti, rendendo un esame della chiesa molto difficile.\nSulla parete orientale vi \u00e8 una grande rappresentazione del Giudizio universale, forse dipinta da Modestos nel 1266. Inoltre, degni di nota sono una icona a mosaico dell`XI secolo raffigurante la Theotokos, e quattro icone risalenti al XIII e XIV secolo.\nSotto la chiesa sono visibili scavi e un passaggio sotterraneo che si dice raggiungere Hagia Sophia (anche se i due edifici sono a diversi chilometri di distanza). Nonostante la sua importanza storica, la chiesa non \u00e8 mai stata studiata a fondo da un punto di vista architettonico."}
{"id": "5293020", "revid": "125954478", "url": "https://it.wikipedia.org/wiki?curid=5293020", "title": "Supercoppa del Cile", "text": "La Supercopa de Chile \u00e8 un trofeo a partita unica che si disputa in Cile tra la squadra vincitrice della Copa Chile e la vincitrice del campionato d'Apertura della Primera Divisi\u00f3n. La prima edizione del torneo si \u00e8 tenuta nel 2013.\nStoria.\nLa Supercopa \u00e8 stata istituita dalla Federazione calcistica del Cile nell'luglio 2013, e richiama le analoghe competizioni che si tengono in Europa (come la Supercoppa italiana, la Supercopa de Espa\u00f1a o la DFL-Supercup). La ANFP ha stabilito che la Supercopa si dovr\u00e0 disputare annualmente a maggio o a luglio."}
{"id": "5293023", "revid": "907190", "url": "https://it.wikipedia.org/wiki?curid=5293023", "title": "Santa Rachele", "text": ""}
{"id": "5293034", "revid": "836193", "url": "https://it.wikipedia.org/wiki?curid=5293034", "title": "Trentino Trasporti Esercizio", "text": ""}
{"id": "5293035", "revid": "83531", "url": "https://it.wikipedia.org/wiki?curid=5293035", "title": "Unione Sportiva Centese 1948-1949", "text": "Questa voce raccoglie le informazioni riguardanti l'Unione Sportiva Centese nelle competizioni ufficiali della stagione 1948-1949."}
{"id": "5293036", "revid": "836193", "url": "https://it.wikipedia.org/wiki?curid=5293036", "title": "Trentino trasporti", "text": ""}
{"id": "5293058", "revid": "599013", "url": "https://it.wikipedia.org/wiki?curid=5293058", "title": "Alofa Alofa", "text": "Biografia.\nNato ad Auckland, in Nuova Zelanda, Alofa, ultimo di quattro fratelli, crebbe in Australia fin dall'et\u00e0 di quattro anni, in quanto i suoi genitori, entrambi ministri di una chiesa cristiana samoana, si erano ivi trasferiti per il loro ufficio.\nLa prima esperienza professionale di Alofa fu nel rugby a 13 nei Sydney Roosters, ma nonostante fosse in rosa non debutt\u00f2 mai in prima squadra.\nNel 2012 pass\u00f2 al 15 nelle file del West Harbour, anch'esso di Sydney.\nNel 2014 entr\u00f2 nella \"franchise\" di Super Rugby degli , con cui vinse il torneo, il primo assoluto per la squadra.\nA tale data aveva, tuttavia, gi\u00e0 firmato un contratto con la squadra francese del a partire dal 2014-15.\nIdoneo a giocare sia per la per diritto di nascita che per l', suo Paese di cittadinanza, ha scelto invece , Paese d'origine dei suoi genitori, per cui ha debuttato a novembre 2014 contro il ."}
{"id": "5293065", "revid": "101834494", "url": "https://it.wikipedia.org/wiki?curid=5293065", "title": "Omegna Sportiva 1948-1949", "text": "Questa voce raccoglie le informazioni riguardanti l'Omegna Sportiva nelle competizioni ufficiali della stagione 1948-1949."}
{"id": "5293066", "revid": "599013", "url": "https://it.wikipedia.org/wiki?curid=5293066", "title": "Italo Toscani", "text": "Biografia.\nSuo padre era Algiso Toscani, buon calciatore degli anni quaranta.\nCarriera.\nHa esordito con i ducali in Serie B il 28 aprile 1974 nella partita Arezzo-Parma (0-0), con il Parma ha giocato sei stagioni tre delle quali in Serie B, disputando 103 partite."}
{"id": "5293072", "revid": "287204", "url": "https://it.wikipedia.org/wiki?curid=5293072", "title": "Giuseppe Rachel", "text": "Fu uno dei primi musicisti sardi provenienti da ambienti colti a volersi interessare delle tradizioni musicali della sua terra. Fra le altre cose music\u00f2 la canzone No potho reposare, divenuta patrimonio identitario della musica tradizionale sarda.\nBiografia.\nNato a Cagliari, era il quinto figlio di una famiglia di musicisti parmensi, di origini nizzarde che, verso il 1750, si era trasferita in Emilia e successivamente in Sardegna, verso i primi anni del XIX secolo. Giuseppe da giovane si era trasferito a Verona, dove era stato direttore di una banda musicale. Dopo pochi anni rientr\u00f2 in Sardegna, e fu primo flauto nell'Orchestra del Teatro Civico di Cagliari e Sassari, si trasfer\u00ec dapprima a Tempio Pausania dove ebbe come allievo Bernardo De Muro, e poco tempo dopo a Nuoro, dove nel 1906 vinse un concorso come direttore della banda musicale.\nA Nuoro insegna anche canto alle scuole magistrali e scrive composizioni per ottavino. Music\u00f2 alcune poesie di Salvatore Sini come No potho reposare e \"Muttos\". \nNegli anni '30 a Nuoro dirigeva un complesso, denominato \"Corpo musicale filarmonico\", con una sezione canora di voci miste, affidata a Tomaso Madrigali, organista della chiesa delle Grazie."}
{"id": "5293073", "revid": "93556", "url": "https://it.wikipedia.org/wiki?curid=5293073", "title": "Ritratto equestre di Maria Amalia di Sassonia", "text": "Il Ritratto equestre di Maria Amalia di Sassonia \u00e8 un dipinto olio su tela di Francesco Liani, realizzato nella met\u00e0 del XVIII secolo e conservato all'interno del Museo nazionale di Capodimonte, a Napoli.\nStoria e descrizione.\nIl ritratto \u00e8 stato eseguito durante la met\u00e0 del XVIII secolo, negli ultimi anni in cui la regina Maria Amalia di Sassonia e suo marito Carlo di Borbone, di cui si conserva un ritratto simile a quello della consorte nella stessa sala, regnano a Napoli prima del trasferimento in Spagna. La tela \u00e8 esposta nella sala 34 del Museo nazionale di Capodimonte, nella zona dell'Appartamento Reale della reggia di Capodimonte.\nIl dipinto \u00e8 insolito per il periodo in cui \u00e8 stato realizzato: ha un'impronta fortemente spagnola e la regina viene raffigurata su un cavallo rampante, privo di sella, vestita con abiti maschili, quasi a ricordare il dipinto del padre Augusto III di Polonia, realizzato da Louis Silvestre II. La donna appare piuttosto appesantita dagli anni, ma di cui traspare la sua personalit\u00e0 forte, motivo per il quale era rispettata a corte, oltre ad avere una certa influenza sulle decisioni del marito; sullo sfondo dell'opera alcuni cavalieri, probabilmente a seguito di battuta di caccia."}
{"id": "5293079", "revid": "205250", "url": "https://it.wikipedia.org/wiki?curid=5293079", "title": "Alessandro Nicosia", "text": "Biografia.\nNasce a Catania il 27 marzo 1953.\nSi trasferisce con la famiglia a Roma nel 1964, dove consegue la Maturit\u00e0 classica al Liceo Mameli e la Laurea in Giurisprudenza presso l\u2019Universit\u00e0 degli Studi di Roma \u201cLa Sapienza\u201d.\nSiciliano d\u2019origine ma romano d\u2019adozione, \u00e8 sposato e ha due figlie.\nAttivo fin dagli anni universitari nel panorama artistico e istituzionale di Roma, \u00e8 proprio nella Capitale che nasce e si sviluppa il suo percorso manageriale alla guida di diverse societ\u00e0, alcune delle quali da lui fondate e tutte accomunate dalla medesima missione, ovvero la divulgazione e la fruizione al grande pubblico di grandi eventi culturali.\nPer il suo impegno nella sua attivit\u00e0 imprenditoriale, nel 2003 \u00e8 stato insignito dall\u2019allora Presidente Carlo Azeglio Ciampi dell\u2019onorificenza di Commendatore al merito della Repubblica Italiana.\nSu incarico del Ministro degli Affari Esteri e del Ministro per i Beni e le Attivit\u00e0 Culturali ha diretto il Museo nazionale dell\u2019Emigrazione Italiana (Complesso Monumentale del Vittoriano) dal 2009 al 2016.\nPrincipali attivit\u00e0.\nTra le mostre curate ed organizzate da Alessandro Nicosia dedicate all'arte europea dell'Ottocento e del Novecento, vanno ricordate esposizioni come \"Michelangelo e la Sistina\", organizzata al Braccio di Carlo Magno in Vaticano e definita da papa Giovanni Paolo II una manifestazione \u00abdi cos\u00ec alto profilo artistico e culturale\u00bb, e \"Il mondo di Snoopy\" del 1992, in occasione della quale Nicosia organizza un incontro tra il creatore dei Peanuts, Charles M. Schulz, e Federico Fellini. Il legame con il regista e con tutta la famiglia Fellini porta all'organizzazione di una serie di eventi organizzati in esclusiva in Italia e all'estero, anche nel \"Guggenheim Museum\" di New York.\nMolteplici sono anche le mostre dedicate a noti personaggi italiani (come, per esempio, Luciano Pavarotti, Sophia Loren e Alberto Sordi), alle vittime della Shoah (2008-2013) e ai 150 anni dell'Unit\u00e0 d'Italia (2011).\nTra le attivit\u00e0 organizzate da Alessandro Nicosia all'estero si ricordano quelle svolte al Pergamon Museum di Berlino (\"Pinakes\"), ad Hannover (\"Expo 2000\"), al Guggenheim Museum di New York (\"Fellini!\"), all'Ambasciata d'Italia a Washington (\"Regioni e Testimonianze\" e \"Garibaldi e l'America\") e alla New York Public Library (\"Oriana Fallaci. Intervista con la storia\")."}
{"id": "5293082", "revid": "287204", "url": "https://it.wikipedia.org/wiki?curid=5293082", "title": "Isacco di Monteluco", "text": "Biografia.\nNotizie su Isacco sono contenute ne \"I dialoghi\" di papa Gregorio Magno e in tre \"Leggendari\" d'origine monastica del XII e XIII secolo.\nIl papa viene a conoscenza della storia di Isacco direttamente dai racconti di due religiosi che lo avevano conosciuto di persona: la vergine spoletina Gregoria e l'amico abate Eleuterio; anche se non cita mai \"Monteluco\" nel suo scritto, una solida e concorde tradizione induce a ritenere che sia proprio questo il luogo scelto da Isacco per condurre vita da anacoreta. \nIntorno all'anno 528, Isacco, un monaco anacoreta della Siria probabilmente in fuga dalla persecuzione dell'imperatore Anastasio I Dicoro, arriva a Spoleto al tempo in cui l'Italia era dominata dai Goti. \nSecondo la tradizione, Isacco si reca a pregare nella chiesa di San Pietro, a quel tempo cattedrale di Spoleto. Vi rimane in mistica solitudine per tre giorni consecutivi; il sagrestano, indispettito e sospettoso per la lunga permanenza dell'ignoto pellegrino, lo scaccia in malo modo; subito dopo viene colto da pazzia; ritorna in s\u00e9 solo grazie all'intervento di Isacco che lo libera dallo spirito maligno. \nLa notizia di tale prodigio si diffonde fra i cittadini che si adoperano in ogni modo per offrire al monaco doni e ospitalit\u00e0, ma lui, rifiutando ogni possesso, si allontana dalla citt\u00e0 in cerca di un luogo naturale di isolamento e di preghiera, dove costruire un \"umile rifugio\". \nSi ritira in solitudine e preghiera sulle pendici del Monteluco ricche di grotte e anfratti; la sua fama di \"uomo di santa vita\" attira molti altri penitenti che occupano celle e grotte naturali sparse per la montagna e in breve quei luoghi naturali sparsi per la montagna si trasformano in uno sterminato monastero. Si sviluppa cos\u00ec una forma di vita abbastanza frequente in Oriente, ma raramente adottata in Occidente. \nNon \u00e8 chiaro il passaggio di Isacco da monaco anacoreta a monaco cenobita; Gregorio Magno si limita a definire il \"modesto abitacolo\" di Isacco la cellula iniziale dell'abbazia di San Giuliano.\n\u00c8 possibile che, dopo un periodo di eremitismo, Isacco abbia accettato in dono un terreno da parte di Gregoria, una vergine da lui stesso investita dell'abito monastico contro il volere della famiglia. Decise di fondarvi un monastero e una piccola chiesetta dedicata a san Giuliano, che fossero di riferimento per la colonia eremitica.\nQuesto cambiamento probabilmente suggerisce al monaco di adottare una spiritualit\u00e0 e una struttura monastica pi\u00f9 confacenti al carattere occidentale. L'istituzione procede ispirandosi alle tradizioni anacoretiche della Siria: liberi anacoreti si raccolsero intorno a Isacco, maestro spirituale saggio ed esperto, e praticarono l'isolamento, l'austerit\u00e0, il lavoro manuale e la preghiera, tutto in mancanza di una regola vera e propria. Oltre al lavoro o a rendite personali, altro mezzo di sostentamento sono le offerte libere di benefattori. L'accesso al monte era proibito alle donne.\nDopo la sua morte, avvenuta intorno all'anno 552, fu sepolto al suo interno dove rimarr\u00e0 per circa mille anni. I successori (Marziale, Gino, Egidio) adottarono la regola benedettina e la stessa abbazia passer\u00e0 poi dai benedettini ai cassinesi e quindi ai cluniacensi, rimanendo punto di riferimento per gli eremiti.\nCulto.\nNei secoli VIII e IX, nei pressi dell'arco di Druso, a Isacco e Marziale viene dedicato un oratorio, poi trasformato nei secoli XI e XII in cripta, tuttora situata sotto la chiesa di Sant'Ansano. \nLe spoglie di Isacco vennero trasferite nella cripta a lui dedicata intorno all'anno 1500 dai Canonici lateranensi, che abbandonarono il monastero di San Giuliano, ormai in estrema decadenza. Tuttora sono l\u00ec custodite all'interno di un antico sarcofago, copia dell'originale che \u00e8 nel Museo nazionale del Ducato di Spoleto. \nNel Martirologio Romano \u00e8 cos\u00ec ricordato alla data dell'11 aprile: \"A Spoleto in Umbria, sant'Isacco, monaco, di origine siriana e fondatore del monastero di Monteluco, le cui virt\u00f9 sono ricordate dal papa san Gregorio Magno\"."}
{"id": "5293090", "revid": "70429197", "url": "https://it.wikipedia.org/wiki?curid=5293090", "title": "Isacco da Monteluco", "text": ""}
{"id": "5293094", "revid": "70429955", "url": "https://it.wikipedia.org/wiki?curid=5293094", "title": "Sant'Isacco da Monteluco", "text": ""}
{"id": "5293098", "revid": "385977", "url": "https://it.wikipedia.org/wiki?curid=5293098", "title": "My Little Pony - Equestria Girls - Friendship Games", "text": "My Little Pony - Equestria Girls - Friendship Games \u00e8 un lungometraggio animato musicale sceneggiato da Josh Haber, diretto da Ishi Rudell e prodotto da Hasbro Studios e DHX Media/Vancouver. Il film \u00e8 uno spin-off della serie animata televisiva \"My Little Pony - L'amicizia \u00e8 magica\". Sequel di \"Equestria Girls - Rainbow Rocks\" (2014) e terzo capitolo della serie \"Equestria Girls\", il film \u00e8 stato trasmesso sul canale statunitense Discovery Family in prima TV il 26 settembre 2015. Un sequel del film intitolato \"Equestria Girls - Legend of Everfree\" \u00e8 stato distribuito sul servizio di streaming Netflix negli Stati Uniti il 1\u00ba ottobre 2016. \nCome gli altri due film della serie, il film ripropone le protagoniste della serie \"My Little Pony - L'amicizia \u00e8 magica\", normalmente pony, in versione umanizzata e alunne della \"Canterlot High School\".\nTrama.\nGli studenti della Canterlot High School si preparano per i \"Friendship Games\" (\"giochi dell'amicizia\" o Chroniathlon nel doppiaggio italiano), un evento sportivo che si tiene quadriennalmente tra il team della loro scuola, i Canterlot Wondercolts, e gli Shadowbolts della Crystal Prep Academy. I giochi hanno lo scopo di portare armonia tra le due scuole, ma gli studenti della Canterlot High non vedono di buon occhio quelli della Crystal Prep a causa della loro poca sportivit\u00e0 e del loro record imbattuto di vittorie. La preside Celestia e la vicepreside Luna avvertono Sunset Shimmer e le sue amiche di non utilizzare la magia di Equestria durante la competizione, incaricando Sunset di comprendere che cosa attivi la trasformazione in pony delle altre in momenti apparentemente casuali. Nel frattempo la versione umana di Twilight Sparkle, una studentessa della Crystal Prep costantemente emarginata dagli altri studenti, \u00e8 immersa in un programma di studio incentrato sulle strane attivit\u00e0 magiche che coinvolgono la Canterlot High. Quando la preside della Crystal Prep, Abacus Cinch, la minaccia di porre fine ai suoi studi speciali qualora si fosse rifiutata di partecipare ai giochi, Twilight accetta suo malgrado.\nTwilight incontra Sunset e le sue amiche alla Canterlot High, guidata da un dispositivo simile a un pendente che aveva costruito per rilevare e contenere l'energia magica che circonda la scuola. Ciascuna della amiche di Sunset dimostra la propria amicizia a Twilight e agli studenti della Crystal Prep, assumendo la propria forma pony durante il processo. Tuttavia, il pendente di Twilight assorbe inavvertitamente la loro magia quando vi viene esposto. Il pendente blocca inoltre il portale tra il mondo umano ed Equestria, impedendo a Sunset di contattare la versione pony di Twilight per chiederle consigli, e fornisce a Spike, il cucciolo di Twilight, l'abilit\u00e0 di parlare. Durante una delle competizioni dei giochi, una staffetta a tre eventi, Twilight fa cadere per sbaglio il pendente, creando un varco per Equestria da cui iniziano a fuoriuscire piante carnivore. A pericolo scampato, Sunset rimprovera Twilight per aver interferito con la magia, facendola scappare in lacrime.\nCinch accusa la Canterlot High di aver barato a causa di quegli avvenimenti magici, e assieme agli Shadowbolts convince Twilight a liberare la magia accumulata dal suo pendente per usarla contro i Wondercolts nell'evento finale. La magia corrompe Twilight, che si trasforma in \"Midnight Sparkle\", una sinistra creatura angelica e inizia ad aprire altri varchi per Equestria, mettendo cos\u00ec in pericolo il mondo umano. Mentre Wondercolts e Shadowbolts collaborano per salvare i compagni di scuola, Sunset capisce che la fonte del potere magico delle amiche deriva dal comportarsi in modo fedele a s\u00e9 stesse. Quindi, adopera il pendente per combinare la magia delle amiche e diventare \"Daydream Shimmer\", una versione angelica di se stessa, richiudendo i varchi e facendo tornare Twilight alla normalit\u00e0. Cinch accetta suo malgrado di dichiarare il pareggio tra le due scuole, sapendo che nessuno avrebbe creduto al proprio resoconto degli eventi magici della Canterlot High. Twilight decide di restare alla Canterlot High, dove viene prontamente accettata come nuova amica da Sunset e dalle altre.\nIn una scena prima dei titoli di coda, la Twilight di Equestria appare attraverso l'ormai riattivato portale mentre le sue amiche umane si trovano l\u00ec attorno. Si scusa per la sua assenza, spiegando di essere stata coinvolta in un incidente che comprendeva un viaggio nel tempo, per poi rimanere a bocca aperta nel vedere davanti a s\u00e9 il proprio doppione.\nCast originale.\nRebecca Shoichet, Kazumi Evans e Shannon Chan-Kent forniscono la voce cantata di Twilight, Rarity e Pinkie Pie, rispettivamente.\nCanzoni.\nCome per i due film precedenti, le canzoni sono state composte da Daniel Ingram con i testi scritti in collaborazione con lo screenwriter Josh Haber (con l'eccezione di \"The Friendship Games\" e \"Acadeca\", scritte da Ingram soltanto). Anche se non era elencata tra i crediti andati in onda su Discovery Family, anche \"What More Is Out There?\" \u00e8 inclusa nel film, mentre viceversa, anche se elencata nei crediti, \"Right There in Front of Me\" non compare nel film trasmesso su Discovery. Essa verr\u00e0 usata durante i titoli di coda nella versione DVD e Blu-ray del film. La canzone \"Dance Magic\" non \u00e8 invece correlata al film.\nProduzione.\nIl primo ad alludere alla presenza di un terzo capitolo della serie \u00e8 stato il codirettore di \"Rainbow Rocks\" Ishi Rudell, il 12 dicembre 2014.\nIl 29 gennaio 2015, il distributore australiano di home video Beyond Home Entertainment ha comunicato tramite Facebook di avere ottenuto i diritti per distribuire la quarta e quinta stagione di \"L'amicizia \u00e8 magica\", nonch\u00e9 i film \"Rainbow Rocks\" e il \u00abterzo film di \"Equestria Girls\"\u00bb. Un'ulteriore conferma \u00e8 stata data durante la presentazione degli investitori Hasbro durante la New York Toy Fair del 2015.\nDistribuzione.\nCinema.\nIl film ha debuttato al cinema esclusivamente all'Angelika Film Center a New York il 17 settembre 2015. William Anderson, Ashleigh Ball, G.M. Berrow, Josh Haber, Daniel Ingram, Brian Lenard, Andrea Libman, Ishi Rudell, Rebecca Shoichet, Tara Strong e Cathy Weseluck erano presenti tra il pubblico. Tra gli spettatori c'erano anche Sarah Michelle Gellar di \"Buffy l'ammazzavampiri\", il comico Jim Gaffigan, Kristen Taekman di \"The Real Housewives of New York\", Padma Lakshmi di \"Top Chef\", il presentatore di \"America's Got Talent\" Nick Cannon, l'ex-running back dei New York Giants Tiki Barber, il fotografo di moda Nigel Barker, Drea de Matteo di \"Sons of Anarchy\" e la guru del fitness Tracy Anderson.\n\"Equestria Girls - Friendship Games\" \u00e8 stato inoltre proiettato nei cinema del Regno Unito il 23 ottobre 2015.\nTelevisione.\nIl 1\u00ba luglio 2015, USA Today ha pubblicato il primo trailer del film, assieme alla notizia che il film sarebbe andato in onda su Discovery Family il 26 settembre 2015. Otto giorni dopo, il 9 luglio, un secondo trailer \u00e8 stato proiettato durante il Comic-Con di San Diego del 2015. La sua messa in onda in Italia \u00e8 avvenuta il 7 novembre 2015 su Cartoonito.\nHome video.\nIl programma per la distribuzione di \"Equestria Girls - Friendship Games\" comprende DVD, Blu-ray e digital download, nonch\u00e9 un cofanetto che include i due film precedenti (DVD Regione 1) previsto per il 13 ottobre 2015. Tra i contenuti speciali di DVD e Blu-ray ci saranno una scena rimossa di un'esibizione musicale, un commentario audio, brani karaoke e i cortometraggi animati. Primal Screen distribuir\u00e0 un DVD nella Regione 2 il 2 novembre 2015, con lo stesso contenuto della controparte della Regione 1 pi\u00f9 alcuni linguaggi addizionali.\nPromozione.\nLibro.\nUn adattamento di \"Friendship Games\" sotto forma di libro, scritto da Perdita Finn, \u00e8 stato mostrato alla New York Toy Fair del 2015 e la sua pubblicazione \u00e8 avvenuta il 6 ottobre 2015.\nVideo musicale live action.\nIl 14 agosto 2015 Hasbro ha pubblicato sul suo sito un video musicale live action che mostra le protagoniste di Equestria Girls competere con Twilight Sparkle della Crystal Prep.\nIn rete.\nCortometraggi.\nCome nel caso di \"Rainbow Rocks\", una serie di cortometraggi animati basati su \"Friendship Games\" \u00e8 stata pubblicata in vista del debutto televisivo del film. Il 27 luglio 2015, Rudell ha scritto su Twitter che la pubblicazione sarebbe avvenuta \u00abnei tre mesi [successivi]\u00bb. Quattro giorni dopo, il 31 luglio, la pagina Facebook di \"My Little Pony\" ha pubblicato istruzioni per partecipare alla \u00abFriendship Games Fantasy League\u00bb, suggerendo che i corti sarebbero stati pubblicati ogni sabato da agosto a met\u00e0 settembre 2015. Come per i corti del film precedente, anche questi sono stati doppiati in italiano e pubblicati sul canale YouTube di Hasbro.\nGiochi.\nIl 4 agosto 2015 \u00e8 stato pubblicato sul sito web \"Equestria Girls\" di Hasbro un gioco intitolato \"Archery Game\" (\"gioco del tiro con l'arco\").\nEsclusive del San Diego Comic-Con.\nAl Comic-Con di San Diego sono stati distribuiti gratuitamente distintivi di \"Friendship Games\".\nColonna sonora.\nLa colonna sonora del film \u00e8 stata pubblicata il 17 settembre 2015 su iTunes e il 18 settembre 2015 su Amazon.com. Le prime tre tracce, \"Friendship Through the Ages\", \"My Past Is Not Today\" e \"Life Is a Runway\", erano gi\u00e0 state pubblicate in precedenza sul canale YouTube di Hasbro il 31 marzo 2015 (e in seguito ripubblicate sullo stesso canale il 2 aprile 2015).\nGiocattoli.\nLa distribuzione di bambole dei Wondercolt e degli Shadowbolt \u00e8 prevista per il tardo 2015 in due variet\u00e0: \"School Spirit\" classico e \"Sporty Style\" deluxe. Nell'assortimento Sporty Style, Fluttershy e Applejack dei Wondercolt e Sour Sweet e Twilight Sparkle degli Shadowbolt sono dotate di un arco e una faretra. Rainbow Dash e Sunset Shimmer dei Wondercolt e Indigo Zap e Sugarcoat degli Shadowbolt sono munite di caschi da motociclista e occhiali protettivi. Pinkie Pie e Rarity dei Wondercolt e Lemon Zest e Sunny Flare degli Shadowbolt sono provviste di pattini a rotelle. Una moto da cross giocattolo \u00e8 prevista per la distribuzione entro fine 2015.\nCritica.\nDaniel Alvarez di \"Unleash the Fanboy\" ha elogiato la performance di Sunset Shimmer, le canzoni del film, l'\u00abepico climax\u00bb e i \u00abpersonaggi fantastici\u00bb; ma ha criticato la preside Cinch definendola il \u00abpeggiore degli antagonisti\u00bb.\nSequel.\nLa produzione di un seguito intitolato \"My Little Pony - Equestria Girls - Legend of Everfree\" \u00e8 stata confermata dal dirigente Hasbro Stephen Davis il 3 ottobre 2015. Il primo trailer ufficiale del film \u00e8 stato pubblicato tramite YouTube il 1\u00ba agosto 2016.\nIl film \u00e8 andato in onda in Brasile in prima Tv assoluta il 24 settembre 2016 ed \u00e8 stato pubblicato su Netflix il 1\u00ba ottobre 2016."}
{"id": "5293101", "revid": "287204", "url": "https://it.wikipedia.org/wiki?curid=5293101", "title": "Stelbel", "text": "Stelbel (acronimo di Stelio Belletti) \u00e8 un marchio italiano di telai per biciclette da corsa, creato nel 1973 da Stelio Belletti.\nStoria.\nGli inizi.\nA partire dal secondo dopoguerra Stelio Belletti affianca il padre Antenore nell'officina di famiglia nel quartiere Ortica a Milano in via Giovanni Antonio Amadeo. L'attivit\u00e0 era specializzata nel settore meccanico della costruzioni di telai e strutture in tubazioni metalliche. L'Officina Belletti durante gli anni 50 e 60 vanta collaborazioni di rilievo con importanti aziende italiane del settore aeronautico e motociclistico\n\u00c8 fra le prime aziende in Italia a dotarsi di un macchinario per la saldatura TIG.\nFondazione del marchio.\nStelio Belletti \u00e8 da sempre grande appassionato di ciclismo e fin da ragazzo corre in squadre amatoriali locali.\nA partire dai primi anni 70, forte dell'esperienza maturata come saldatore e costruttore di telai per motociclette da corsa e fusoliere di aeroplani, si cimenta nella realizzazione di telai per bicicletta, unendo le tubazioni in acciaio con saldatura TIG, tecnica del tutto nuova per il settore ciclistico.\nIncoraggiato dal padre e dai risultati ottenuti, nella primavera del 1973 decise di fondare il marchio Stelbel, identificando cos\u00ec la propria produzione di telai per biciclette da competizione, separandola dall'attivit\u00e0 dell'officina di famiglia. La sede produttiva era localizzata in provincia di Milano, nel paese di Rodano, frazione Lucino, Via Alessandro Manzoni 1.\nIl primo brevetto Stelbel.\nSfruttando le conoscenze acquisite in campo meccanico come costruttore e saldatore, e l'esperienza in campo ciclistico da corridore, Stelio lavor\u00f2 alla realizzazione di un modello di telaio per bicicletta da corsa che racchiudesse tutte le evoluzioni tecnologiche da lui sperimentate negli anni. \nQuesto modello di telaio per ciclo, denominato \u201cIntegrale\u201d, venne brevettato nel 1975.\nIl titolo del brevetto recita: \"Telaio per bicicletta particolarmente da competizione con almeno parte dei tubi costituenti uniti direttamente fra loro per saldatura\".\nLa descrizione del brevetto illustra dettagliatamente come l'unione fra le tubazioni che costituiscono il telaio avvenga con tecnica di saldatura TIG ad elettrodo infusibile in tungsteno e atmosfera di gas Argon.\nLa vittoria ai mondiali di ciclismo del 1975.\nNell'agosto del 1975, si sono disputati a Mettet e Yvoir, in Belgio, i campionati mondiali di ciclismo su strada. Per quell'occasione la nazionale polacca venne fornita con biciclette Stelbel costruite appositamente per l'evento. Era l'esordio dei prodotti di Stelio Belletti in una competizione di livello internazionale.\nPer la prova di cronometro a squadre, il telaista consegn\u00f2 6 telai (4 ufficiali pi\u00f9 altri 2 di riserva), ed altri 6 telai per la prova di Corsa su strada in linea.\nCorrendo su telai Stelbel il quartetto polacco composto dai corridori Tadeusz Mytnik, Mieczys\u0142aw Nowicki, Ryszard Szurkowski e Stanis\u0142aw Szozda vinse la prova di cronometro a squadre ottenendo la medaglia d'oro.\nLa seconda met\u00e0 degli anni 70.\nForte dei risultati ottenuti, Stelio Belletti rinunci\u00f2 completamente all'impegno in altri settori concentrandosi sulla sola costruzione di telai per bicicletta da competizione. \nIn questi anni vennero realizzati telai sempre pi\u00f9 evoluti e rifiniti, sia nella tecnica che nell'estetica. Venne particolarmente sviluppato il concetto di forcella con testa autocostruita, un segno distintivo della produzione Stelbel, che prevedeva la costruzione artigianale di quel particolare, senza l'ausilio di componenti prefabbricati.\nViene fatta risalire al 1979 la costruzione dei primi modelli chiamati Strada, che concludono l'epoca della serie di modelli chiamati \u201cIntegrale\u201d.\nGli anni 80.\nNegli anni 80 la richiesta per i prodotti Stelbel crebbe ulteriormente, nuovi modelli vennero aggiunti alla gamma e l'azienda assunse i primi dipendenti.\nVenne dedicato un impegno particolare nella costruzione di telai destinati alle prove a cronometro, con l'utilizzo di soluzioni all'epoca ritenute aerodinamiche e di grande impatto estetico. \nSono gli anni della generazione di modelli Dynamic (con caratteristiche aerodinamiche) e del modello sperimentale chiamato Punta dell\u2019Est che presentava una forma del telaio atipica per l'epoca.\nIl modello Punta dell\u2019Est \u00e8 stato l'attrazione principale dell'esposizione Stelbel presenta alla fiera del ciclo di Milano del 1985.\nPresso lo stand campeggiava lo slogan:\n\"Stelbel\u201d - \"Telai saldati Argon T.I.G. senza giunzioni.\"\nIl classico disegno della forcella con testa autocostruita venne aggiornato pi\u00f9 volte nel corso di questa decade, ma rimase comunque uno dei segni pi\u00f9 distintivi di tutta la produzione Stelbel.\nRisalgono al 1983-1984 i primi esperimenti sulla costruzione di telai in acciaio inossidabile. Le tubazioni nei diametri e spessori adeguati per il settore ciclistico non erano disponibili sul mercato, e vennero pertanto realizzate su misura da una trafileria della provincia di Milano.\nA partire dal 1983 viene adottata una numerazione seriale dei telai, 5 numeri consecutivi erano punzonati sotto la bussola del movimento centrale, dove i primi 2 numeri indicavano l'anno di costruzione.\nIl numero seriale del telaio non va confuso con le misure principali del telaio, anch'esse punzonate sulla bussola del movimento centrale gi\u00e0 a partire dalla met\u00e0 degli anni 70.\nLa chiusura nel 1990.\nL'evoluzione dei modelli di telaio Stelbel \u00e8 continuata senza sosta fino al 1990, arrivando a sperimentare la costruzione di telai in alluminio e producendo le prime mountain bike in Italia. In quell'anno, problemi di natura privata costrinsero Stelio Belletti alla chiusura dell'attivit\u00e0 senza particolare preavviso."}
{"id": "5293116", "revid": "767487", "url": "https://it.wikipedia.org/wiki?curid=5293116", "title": "Isabella (cantante)", "text": "Carriera.\nDopo aver studiato musica con il maestro e direttore d'orchestra Federico Bergamini, prende lezioni di canto da Ginetta. Superati nel '68 gli allora obbligatori esami, viene iscritta alla SIAE, come paroliere e melodista trascrittore.\nIl suo esordio in qualit\u00e0 di cantautrice avviene nel gennaio del '69 al Derby Club di Milano; qui alterna le sue esibizioni a quelle di Cochi e Renato, Paolo Villaggio, Enzo Jannacci, Bruno Lauzi, Gino Paoli, Teo Teocoli, Umberto Bindi, Enrico Beruschi e altri come Giorgio Faletti, Francesco Salvi, Paolo Rossi, Enzo Iacchetti e Massimo Boldi.\nNel 1969 Giorgio Gaslini la chiama come protagonista nella sua opera moderna \"Un quarto di vita\", la prima al Regio di Parma. Finita la tourn\u00e9e, torner\u00e0 al Derby aggiungendo al suo repertorio brani in francese composti da lei e da autori come \u00c9dith Piaf, Vian e Reggiani, oltre a brani in tedesco di Bertolt Brecht.\n1971 si esibisce nei cabaret e teatri come: Setteperotto, Piper, Club 84 e Teatro delle Muse.\nNel 1972 Wachter le propone una nuova esperienza: una stagione nella ditta Lionello-Gravina. Nel \"Joe Egg\", drammatica e controversa commedia diretta dal regista Mario Missiroli, veste i panni di una cinica antagonista. Dopo la prima e un mese al Quirino di Roma, la compagnia affronta debutti nelle regioni Marche, Campania, Puglia, Basilicata e Calabria. Tra i teatri il Politeama a Napoli, il Petruzzelli a Bari e il Biondo a Palermo; la tourn\u00e9e si conclude in Sicilia al Massimo di Catania. Collabora con Gil Cuppini, Franco Cerri ma soprattutto con Bruno Lauzi, che realizza per lei un recital dal titolo \"L'eterno femminino\".\nLo spettacolo, dopo un breve rodaggio al Derby, viene rappresentato al Roof Garden di Sanremo e al Circolo Nazionale di Caserta, la cui programmazione comprende un concerto jazz di Romano Mussolini. \"L'eterno femminino\", portato in scena a lungo e ovunque, viene inserito dall'autore in una sua importante tourn\u00e9e in Liguria. Nel 1974, chiamata dagli organizzatori Redaelli-Ravera, prende parte al \"Cantagiro Show\", composto dal cast Johnny Dorelli e Iva Zanicchi conduttori, presenteranno tra gli altri Renato Rascel, l'allora debuttante Riccardo Cocciante e Franco Califano. Nello stesso anno, la collaborazione con Bruno Lauzi porta all'incisione con l'etichetta Numero Uno il suo primo e unico 33 giri: \"Lauzi presenta Isabella\". Torna al Derby dove apre un concerto tenuto da Am\u00e1lia Rodrigues. Nella stessa Milano, presenti Giorgio Gaber, Loredana Bert\u00e8, Paolo Villaggio, I Gatti di Vicolo Miracoli e altri artisti, si esibisce nei teatri Manzoni, Nuovo, Smerlado e Palalido. Riprende a spostarsi dal Regio di Trieste al Farassino di Torino, dal Cilea di Napoli nuovamente al Teatro delle Muse, dal Saracen Center a Palermo al Brancaccio di Firenze. Verona, Brescia, Siena, Sassari, Porto Rotondo.\nAccantonati i panni dell'artista per occuparsi della famiglia, nei 7 anni di inattivit\u00e0 trascorsi a Roma, impara ad accompagnarsi con la chitarra; fino ad allora lo aveva fatto al pianoforte Roberto Negri.\nNell'80 da Roma fa ritorno a Milano al Derby dove, forte dell'esperienza con Bruno Lauzi e prendendo spunto dal detto popolare secondo cui ad ogni uomo spetterebbero 7 donne, scrive il recital \"Sette femmine sette\" in cui, nella mini carrellata di personaggi femminili, comici, drammatici e sentimentali mette tutto il bagaglio acquisito negli anni precedenti.\nNel 1982 appare in una TV privata di Padova dove un suo brano viene usato come sigla per una trasmissione condotta da Renzo Palmer e Ren\u00e9e Longarini, in cui lei \u00e8 ospite fissa.\nNel 2004 pubblica due libri di musica per bambini: \"Il mio album della musica\" (Armando Armando editore).\nOggi insegna musica."}
{"id": "5293136", "revid": "729019", "url": "https://it.wikipedia.org/wiki?curid=5293136", "title": "Floreria Apostolica Vaticana", "text": "La Floreria Apostolica Vaticana \u00e8 un organo della Santa Sede e si occupa di una molteplicit\u00e0 di attivit\u00e0 istituzionali. Anticamente il Floriere si adoperava a coordinare la preparazione logistica delle udienze e delle cerimonie pontificie, nonch\u00e9 dell'arredamento dei vari immobili vaticani, a cominciare dall'appartamento del Pontefice.\nLa Floreria ha come compito principale la preparazione logistica delle udienze e delle cerimonie all'interno della basilica Vaticana, in piazza San Pietro, nonch\u00e9 all'interno delle basiliche papali romane, nell'Aula disegnata da Nervi ed anche di tutte le udienze che si svolgono all'interno del Palazzo Apostolico. Secondariamente si occupa dell'arredamento e della manutenzione ordinaria. La Floreria \u00e8 dotata anche di tre laboratori per le attivit\u00e0 di restauro del mobilio e delle tappezzerie. Un laboratorio di ebanisteria e di restauro per i mobili e un laboratorio di doratura. Esiste un reparto degli allestitori. In tutto la Floreria conta 38 dipendenti operativi tutto l'anno."}
{"id": "5293151", "revid": "1573940", "url": "https://it.wikipedia.org/wiki?curid=5293151", "title": "Villa degli Armeni", "text": "Villa degli Armeni, detta \"il Fresco\", \u00e8 una villa veneta di Asolo, in provincia di Treviso.\nSorge a Sant'Anna, amena localit\u00e0 collinare a ponente del centro storico. Il soprannome gli deriva dalla posizione a ridosso del monte Messano e dall'orientazione verso nord.\nStoria.\nIl palazzetto fu costruito nel Settecento come d\u00e9pendance della pi\u00f9 imponente villa Contarini (che sorge poco pi\u00f9 a sud) e ne ha seguito le vicende storiche. Passata a varie famiglie signorili, nel 1895 l'intero complesso pervenne, grazie a una donazione dell'abate Gurekian, ai padri mechitaristi armeni di Venezia. Negli ultimi tempi \u00e8 stata venduta a privati.\nDescrizione.\nPosta in posizione dominante e isolata, con la facciata inquadrata da due cipressi secolari, villa degli Armeni costituisce uno degli scorci pi\u00f9 noti di Asolo. Non ha un ingresso carraio dal momento che, essendo pertinenza di villa Contarini, gli accessi avvenivano da questa mediante una galleria che attraversava la collina. Oggi \u00e8 raggiungibile solo pedonalmente.\nL'edificio \u00e8 di piccole dimensioni e compatto. Si sviluppa su tre livelli e mostra la classica organizzazione simmetrica e tripartita, con la fascia centrale accentuata da un sopralzo timpanato, unito al tetto da due volute.\nLa facciata \u00e8 intonacata a marmorino e presenta finestre architravate con profili lapidei, corrispondenti alle cinque arcate a tutto sesto che costituiscono il portico del pianoterra. Al centro del primo piano si apre una monofora con poggiolo, pi\u00f9 grande e ricca delle aperture circostanti e sovrastata da una parete cieca: testimonia l'esistenza di una grande sala centrale a doppia altezza. Il tutto \u00e8 coronato da un cornicione che si sviluppa su tutti i lati, e sul quale si imposta la copertura a padiglione. Gli angoli del tetto e i vertici del timpano sono evidenziati da elementi acroteriali.\nLe due pareti laterali hanno una sola finestra, una monofora centinata con poggiolo, sopra la campata del portico del pianoterra. La facciata sud, come \u00e8 stato accennato, d\u00e0 sul fianco della collina, parzialmente scavato per far posto alla villa.\nL'accesso al tunnel si apre in corrispondenza della parete sotto il portico, nascosto da una rientranza quadrata. Alla destra dell'entrata del tunnel comincia la scala che porta al piano superiore, terminando nel salone a doppia altezza.\nSul retro si addossa un secondo volume pi\u00f9 basso di un piano, corrispondente agli ambienti di servizio."}
{"id": "5293157", "revid": "76963", "url": "https://it.wikipedia.org/wiki?curid=5293157", "title": "William Plunket, V barone Plunket", "text": "Biografia.\nEra il figlio di William Plunket, IV barone Plunket, arcivescovo di Dublino (1884-1897), e di sua moglie, Anne Guinness, figlia di Sir Benjamin Guinness. Frequent\u00f2 la Harrow School e il Trinity College (Dublino).\nCarriera.\nEgli intraprese la carriera diplomatica ed \u00e8 stato inviato a Roma nel 1889 come addetto all'ambasciata britannica. Nel 1892, \u00e8 stato nominato nella stessa posizione per l'ambasciata a Costantinopoli. \nDopo esser succeduto al padre come barone Plunket nel 1897. Nel 1900 divenne segretario privato di Lord Cadogan e per Lord Dudley. Nel 1904 divenne Governatore della Nuova Zelanda.\nDurante il suo mandato come Governatore della Nuova Zelanda, \u00e8 stato anche Gran Maestro della Gran Loggia della Nuova Zelanda.\nAltre attivit\u00e0.\nAppassionato di sport e in particolare di cricket, a lui si deve la donazione che ha permesso la creazione del campionato nazionale neozelandese, che prese il nome di Plunket Shield in suo onore.\nMatrimonio.\nSpos\u00f2, il 4 giugno 1894, Lady Victoria Alexandrina Hamilton-Temple-Blackwood (1873-11 febbraio 1968), figlia di Frederick Hamilton-Temple-Blackwood, I marchese di Dufferin e Ava. Ebbero otto figli:\nMorte.\nMor\u00ec il 24 gennaio 1920, all'et\u00e0 di 55 anni, a Londra."}
{"id": "5293163", "revid": "70429952", "url": "https://it.wikipedia.org/wiki?curid=5293163", "title": "Sant'Isacco di Monteluco", "text": ""}
{"id": "5293166", "revid": "287204", "url": "https://it.wikipedia.org/wiki?curid=5293166", "title": "Carlo Albizzati", "text": "Biografia.\nSi laure\u00f2 nel 1912 all'Universit\u00e0 degli Studi di Pavia. \nDopo laureato passo anni di studio a Roma, in particolare ai Musei vaticani.\nDal 1924 insegn\u00f2 Archeologia e Storia dell'arte classica a Messina e a Cagliari, e in seguito, nel 1929 si trasfer\u00ec all'Universit\u00e0 di Pavia. Dopo la guerra, nel 1947, inizi\u00f2 a insegnare all'Universit\u00e0 di Milano, insegnamento che prosegu\u00ec fino alla sua morte.\nRilevante la sua opera \"Vasi antichi dipinti del Vaticano\" pubblicata in 7 volumi a Roma dal 1924 al 1938.\nDurante la permanenza a Cagliari studi\u00f2 problemi legati all'archeologia sarda pubblicando saggi: \"Sardus Pater\" (1927), \"Due problemi di numismatica sardo-romana\" (1928). \nCollabor\u00f2 episodicamente con la Rivista italiana di numismatica con il saggio \"L'ultima toga\" \u201cRIN\u201d 35 (1922)."}
{"id": "5293183", "revid": "1536653", "url": "https://it.wikipedia.org/wiki?curid=5293183", "title": "Australian Open 2015 - Doppio maschile", "text": "I detentori del titolo erano \u0141ukasz Kubot e Robert Lindstedt, ma hanno deciso di non partecipare insieme. Kubot ha partecipato in coppia con J\u00e9r\u00e9my Chardy, mentre Lindstedt con Marcin Matkowski.\nSimone Bolelli e Fabio Fognini hanno battuto in finale Pierre-Hugues Herbert e Nicolas Mahut con il punteggio di 6-4, 6-4."}
{"id": "5293198", "revid": "960795", "url": "https://it.wikipedia.org/wiki?curid=5293198", "title": "Nikolaj Ivanovi\u010d Kibal'\u010di\u010d", "text": "Biografia.\nStoria familiare e infanzia.\nAi primi del XVIII secolo, il giovane pope serbo Grigorij Kibal'\u010di\u010d, leader di una banda di cetnici, in fuga sulle montagne dopo una serie di rovesci subiti nel corso della guerriglia con l'esercito ottomano, emigr\u00f2 con la moglie e il figlioletto Aleksandr in Ucraina. Aveva studiato teologia a Kiev e, conoscendo sia la lingua sia il territorio, pot\u00e9 stabilirsi nel governatorato di \u010cernigov senza alcun problema. Da allora i Kibal'\u010di\u010d perpetuarono la tradizione sacerdotale e ogni generazione vide uscire dal proprio seno almeno un pope, ma non mancarono avvocati, insegnanti, ingegneri e, verso la fine del XIX secolo, perfino un archeologo, direttore del Museo delle antichit\u00e0 di Kiev. Era del resto, quella del religioso, una professione che offriva innegabili vantaggi, soprattutto economici. Il reddito era buono e in pi\u00f9 il pope di una comunit\u00e0 riceveva un apprezzamento terriero, qualche animale da fattoria, un aiuto nelle faccende domestiche, e regali di varia natura dai fedeli in occasione delle tante festivit\u00e0 liturgiche.\nIvan Il'i\u010d Kibal'\u010di\u010d, ucraino di quinta generazione, inizialmente non volle seguire le orme del padre Il'ja, del nonno Nikita, e del bisavolo Aleksandr, e all'onere d'impartire i sacramenti prefer\u00ec l'attivit\u00e0 di maestro rurale. Era uomo dai molti interessi, che spaziavano dal canto agli scacchi, dalla lettura dei classici allo studio delle lingue, e che annoverava tra gli amici e i conoscenti intellettuali come l'editore Greb\u00ebnka (1812-1848), il poeta e traduttore Kykol'nik (1809-1868), e il celeberrimo Gogol'.\nFrequentando a \u010cernigov la biblioteca del suo amico intimo P\u00ebtr Sil'\u010devskij, Ivan conobbe una lontana parente di questi, Varvara Maksimovna Ivanickaja, se ne innamor\u00f2 e la spos\u00f2. Poich\u00e9 le entrate di un maestro di campagna non erano sufficienti a consentirgli di mantenere una famiglia, si fece ordinare sacerdote e and\u00f2 a svolgere il suo ministero a Korop. Qui, sul terreno che gli era stato destinato, costru\u00ec una casa in legno a un piano e di cinque stanze, che riemp\u00ec presto di bambini. Nell'ordine gli nacquero: Stepan, Ol'ga, Ekaterina, Tat'jana, F\u00ebdor, e Nikolaj, che vide la luce il 31 ottobre del 1853.\nPoco tempo dopo aver messo al mondo Nikolaj, Varvara Maksimovna si ammal\u00f2 di tubercolosi e, quando nel 1857 non riusc\u00ec pi\u00f9 ad alzarsi dal letto, decise di tenere i figli a distanza per timore di contagiarli. A soffrire particolarmente la situazione che s'era venuta a creare in famiglia fu il figlio pi\u00f9 piccolo, finch\u00e9 nonno Maksim, che nel corso delle ripetute visite alla figlia malata aveva stretto un forte legame con lui, non lo port\u00f2 a vivere con s\u00e9 a Mezin, un villaggio distante da Korop una trentina di chilometri, cos\u00ec da risparmiargli l'agonia della madre.\nMaksim Petrovi\u010d Ivanickij era uno spirito libero, scevro da pregiudizi, e pur di restare fedele a s\u00e9 stesso non esit\u00f2 a sfidare la famiglia e la societ\u00e0, entrambe benpensanti. Brillantemente condotti a termine gli studi al seminario e in procinto di entrare all'Accademia teologica di Kiev, part\u00ec invece con una compagnia di attori itinerante. Di passaggio a Poltava, fu raggiunto dal padre che, al suo diniego di tornare a casa, si rivolse al vescovo. Costretto a cedere, Maksim accett\u00f2 di impiegarsi come cantore e, pi\u00f9 tardi, di fare il maestro a mezzo servizio nella scuola parrocchiale di recente costruzione.\nIl lavoro didattico lo impost\u00f2 in modo da catturare l'interesse degli allievi. Accanto alle consuete lezioni, soleva infatti introdurre argomenti legati alla vita quotidiana e chiamare alla discussione. In poco tempo a queste conversazioni cominciarono a parteciparvi i contadini anziani di Mezin, e a quel punto i temi affrontati assunsero sfumature pi\u00f9 politiche, e inclusero i decabristi, la rivolta di Puga\u010d\u00ebv, le poesie libertarie di \u0160ev\u010denko, gli scritti satirici di Gogol'.\nIvanickij aiutava come poteva gli abitanti del villaggio, che conosceva tutti per nome grazie alla formidabile memoria, e i giovani, anche per questo, lo consideravano una guida morale dall'indiscussa autorit\u00e0, alternativa a quella religiosa. Un tale stato di cose non poteva permanere a lungo senza mettere in allarme il pope, depositario del potere spirituale ufficiale, che elenc\u00f2 al vescovo, in una lettera di biasimo, tutte le manchevolezze di Maksim, cantore e maestro troppo spesso dimentico di Dio, della Chiesa e dei Santi. Il vescovo ag\u00ec immediatamente contro Ivanickij, e lo condann\u00f2 a un anno di reclusione nel monastero Eleckij-Uspenskij di Kiev. Quanto alla scuola parrocchiale, nomin\u00f2 in sua vece la cognata del pope. La donna introdusse le punizioni corporali, e cancell\u00f2 sia le chiacchierate in coda alle lezioni sia le prove del coro, divenute con Ivanickij un mezzo di diffusione di canzoni popolari dall'accento nazionalista. Al nuovo corso inaugurato nella scuola, i ragazzi risposero con l'abbandono in massa.\nMaksim sar\u00e0 rinchiuso in monastero ancora nel 1847, in seguito alla repressione della confraternita dei santi Cirillo e Metodio, una societ\u00e0 segreta ucrainofila e favorevole all'abolizione della servit\u00f9 della gleba fondata dallo storico Kostomarov, cui alcune lettere l'avevano associato. Ma il vescovo non si ferm\u00f2 qui. Approfond\u00ec la questione e, trovandola di pertinenza pi\u00f9 poliziesca che spirituale, gir\u00f2 il caso di Maksim alla gendarmeria, fortunatamente senza conseguenze per Ivanickij.\nNikolaj Kibal'\u010di\u010d visse con suo nonno gli anni dell'infanzia, dalla fine del 1857 alla primavera del 1864. Ivanickij esercit\u00f2 su di lui una grande influenza, ne cur\u00f2 lo sviluppo morale, intellettuale e fisico. Quando Nikolaj aveva tre anni, uno spavento preso a contatto con il fuoco \u2014 una paura destinata a scomparire \u2014 lo aveva indotto a balbettare. Maksim, non appena lo ebbe al suo fianco, si preoccup\u00f2 di farlo visitare da uno specialista di \u010cernigov che, con una terapia mirata alla rieducazione del linguaggio, lo guar\u00ec dal difetto di pronuncia, anche se la sua parlata sarebbe stata sempre lenta, un po' strascicata. Fu il nonno a insegnargli il francese, lingua cui Nikolaj era stato avviato dalla madre all'et\u00e0 di due anni, e il tedesco, a trattare con lui argomenti ostici da pari a pari, non ravvisando nella tenera et\u00e0 un ostacolo alla comprensione. E fu ancora il nonno a istruirlo nei lavori di falegnameria, nel nuoto e nella pesca, a ispirargli l'amore per la natura e le persone, a fargli toccare con mano la miseria, l'arretratezza e la sofferenza dei contadini del villaggio, relegati ai margini della vita fin da bambini.\nGiunto il momento d'iscrivere Nikolaj a scuola, Ivanickij prese la dolorosa decisione di separarsi dall'amato nipote, e lo affid\u00f2 a suo fratello Markel, pope al villaggio di Konjatin, volendo sottrarlo al rigoroso sistema educativo della maestra di Mezin. Ma nel volgere di qualche mese, la scuola parrocchiale assunse una nuova insegnante, una giovane donna che si lasci\u00f2 consigliare da Maksim, il cui ricordo come maestro non s'era affievolito nella sparuta comunit\u00e0, e l'anno successivo Nikolaj era di nuovo a Mezin, per diplomarsi nella primavera del 1864.\nGli studi superiori.\nIl liceo.\nTorn\u00f2 quindi a Korop dove il padre prepar\u00f2 lui e il suo amico d'infanzia Dmitrij, rampollo di P\u00ebtr Sil'\u010devskij, agli studi superiori nel liceo di Novgorod-Severskij. Ad agosto i due ragazzi, accompagnati da Ivan Kibal'\u010di\u010d, erano sul posto, pronti a intraprendere l'esperienza ginnasiale. Ma pochi giorni dopo, Nikolaj assistette a un episodio di bullismo da parte di uno studente delle ultime classi ai danni di una matricola e, non tollerandolo, sferr\u00f2 un pugno all'aggressore. Il preside, che non poteva sanzionare il prepotente, nipote di un ufficiale di polizia, convoc\u00f2 Ivan, ancora in citt\u00e0, e gli sugger\u00ec di ritirare dall'istituto Nikolaj di sua iniziativa, in modo da evitare l'espulsione. Ivan iscrisse allora, come esterno, il figlio alla scuola religiosa di Novhorod-Sivers'kyj e lo sistem\u00f2 in un appartamento con altri studenti.\nKibal'\u010di\u010d integrava l'apprendimento delle discipline scolastiche \u2014 greco, latino, catechesi, liturgia, lingua russa, e aritmetica \u2014 con lo studio dei fuochi d'artificio. Lesse molto sull'argomento e presto pass\u00f2 dalla teoria alla pratica, divertendo, quando era in licenza, amici e parenti con i suoi giochi pirotecnici. Trascorreva le vacanze natalizie e pasquali dal padre a Korop, e quelle estive dal nonno (fino alla morte sopravvenuta intorno al 1869-1870) a Mezin. La religione, che tanto spazio aveva nella sua istruzione, divenne il fulcro delle colte conversazioni che teneva con il nonno e, meditando sulle sue logiche argomentazioni, convenne con lui che l'idea di Dio non ha un fondamento concreto.\nNel 1867 termin\u00f2 la scuola religiosa e chiese al padre di poter concludere al liceo il corso di studi superiori, ma non fu accontentato e dovette continuarli al seminario teologico di \u010cernigov. Nel frattempo i loro rapporti si erano fatti tesi. Nikolaj accusava il padre di essere un ateo travestito da credente per opportunismo, di ingannare consapevolmente i parrocchiani per avere il proprio tornaconto personale in forma di reddito, e di non aver remora ad accettare dalla povera gente che credeva alle sue parole, cibo e denaro. La rottura si produsse durante l'estate del 1869. Ivan Kibal'\u010di\u010d cacci\u00f2 il figlio da casa con la solenne promessa che non gli avrebbe pi\u00f9 dato un rublo, ma fu appunto questa circostanza a consentire al ragazzo di defilarsi dal seminario. In autunno, infatti, la retta non fu pagata e Kibal'\u010di\u010d pot\u00e9 tornare a Novhorod-Sivers'kyj, superare l'esame d'ammissione, iscriversi alla sesta e penultima classe e riabbracciare Dmitrij, l'amico di sempre. Ci\u00f2 era stato possibile grazie ai buoni auspici di P\u00ebtr Sil'\u010devskij\u010d che, avendo caldamente raccomandato Nikolaj al maresciallo della nobilt\u00e0 Sudienko come precettore dei figli, gli aveva permesso di pagarsi gli studi e garantito un alloggio nel palazzo del nobiluomo.\nNel liceo governava l'arbitrio dell'ispettore scolastico, che nella conduzione dell'istituto aveva sostituito il preside, alcolista cronico, e dei docenti, poco attenti alla deontologia professionale. Kibal'\u010di\u010d ebbe uno screzio con l'insegnante di teologia, l'arciprete P\u00ebtr Chanda\u017einskij. Il consiglio d'istituto aveva deciso di occupare il tempo libero degli studenti con qualcosa che potesse contrastare il dilagare delle idee radicali, e cre\u00f2 un circolo filosofico con la speranza che le lezioni ivi tenute li rinsaldassero nell'ortodossia. Nel corso di uno di questi incontri, Chanda\u017einskij disse che la Terra aveva settemilatrecentosettantanove anni di vita, come sostenuto dal racconto biblico. L'affermazione indign\u00f2 Kibal'\u010di\u010d. Si alz\u00f2 in piedi e dichiar\u00f2 che i musei di storia naturale esponevano le prove geologiche che la Terra esisteva da almeno qualche milione di anni. Nell'aula subentr\u00f2 il caos: gli studenti spalleggiarono Kibal'\u010di\u010d e l'arciprete se ne and\u00f2 furioso. L'episodio segn\u00f2 la fine del circolo filosofico.\nIl profitto di Kibal'\u010di\u010d, generalmente ottimo, era eccellente nelle varie branche delle scienze. Nonostante la passione infantile per i fuochi d'artificio si fosse raffreddata, non era venuto meno il suo amore per la chimica che impar\u00f2 anche leggendo testi in inglese, lingua appresa da poco. Ma i libri buoni scarseggiavano, fossero di argomento scientifico o, come paventato dal consiglio scolastico, di contenuto politico e filosofico. Fu cos\u00ec che Nikolaj e alcuni suoi compagni organizzarono una piccola biblioteca illegale acquistando, con i loro risparmi, libri e riviste da Mosca e San Pietroburgo, in particolare scritti di Gercen, Dobroljubov, \u010cerny\u0161evskij, Pisarev. In un primo momento custode della biblioteca fu Sil'\u010devskij, ma quando ci fu sentore di una perquisizione, Kibal'\u010di\u010d la trasfer\u00ec nella sua stanza a casa di Sudienko. Alla vigilia del passaggio in settima classe, fu anche direttore del giornale studentesco, una rivista illustrata che usciva manoscritta all'incirca due volte al mese, e che univa la satira sugli insegnanti meno amati a serie analisi storico-sociali.\nPi\u00f9 o meno in quel periodo si ricompose la frattura con il padre. Ivan Kibal'\u010di\u010d aveva seguito le vicende del figlio attraverso l'amico Sil'\u010devskij e Sudienko, e appreso che fosse benvoluto da tutti per le sue grandi qualit\u00e0 umane: generosit\u00e0, gentilezza, onest\u00e0, umilt\u00e0. Era poi riuscito a caversela bene anche da solo e dimostrato di possedere un'intelligenza fuori del comune. Orgoglioso di ci\u00f2, Ivan scrisse al figlio una lunga lettera nella quale lo pregava di dimenticare il passato e di tornare a casa nel periodo estivo. Nikolaj gli rispose di non poterlo accontentare, essendo impegnato con i piccoli Sudienko, e di essere felice per la ripresa dei contatti tra loro.\nL'ultimo anno al liceo fu caratterizzato da due episodi che misero in risalto, pi\u00f9 di quanto non fosse avvenuto in passato, l'altra faccia della natura serafica di Kibal'\u010di\u010d, il suo essere pronto a tutto pur di soddisfare l'alto senso di giustizia che lo animava. Il padre di un condiscepolo, Sli\u0161enko, aveva rifiutato al professore di storia e geografia, Bezmenov, che abusava del suo incarico per avere prestiti dalle famiglie degli allievi, un credito da trecento rubli. Il vendicativo insegnante aveva allora smesso d'interrogare Sli\u0161enko, con l'evidente proposito d'impedirgli l'ammissione agli esami finali. La faccenda era risaputa, ma fu Kibal'\u010di\u010d durante una lezione a gridare sdegnato a Bezmenov che, invece di essere un modello d'onore e rispettabilit\u00e0 per i suoi studenti, era un campione di bassezza morale. Nella sonnacchiosa Novhorod-Sivers'kyj, il gesto di Kibal'\u010di\u010d fu subito di dominio pubblico e gi\u00e0 si sussurrava che sarebbe stato espulso. Sennonch\u00e9, il maresciallo della nobilt\u00e0 Sudienko espresse apertamente la sua stima per il coraggio di Nikolaj, e questo giudizio ebbe un peso decisivo, assieme al fatto che era sotto accusa lo studente migliore del liceo, nel consigliare ai docenti riuniti in assemblea, nonostante i pareri contrari di Bezmenov e Chanda\u017einskij, di punire l'\u00abinsolenza\u00bb di Kibal'\u010di\u010d con una simbolica settimana di isolamento.\nIl secondo episodio vide Kibal'\u010di\u010d schiaffeggiare un poliziotto che per strada aveva picchiato, senza alcuna ragione, un contadino. Il reato era perseguibile con la prigione o la Siberia se fosse giunto in tribunale, ma il padre, avvisato per tempo da Sil'\u010devskij, mise a tacere lo scandalo ungendo la polizia con una grossa mazzetta. La scuola si sent\u00ec in dovere di rispondere alla nuova \"bravata\" di Kibal'\u010di\u010d e gl'inflisse una seconda settimana d'isolamento. Fu a causa di questi due eventi che Kibal'\u010di\u010d lasci\u00f2 il liceo con una medaglia d'argento, in luogo di quella d'oro che avrebbe ampiamente meritato.\nI due indirizzi universitari.\nConseguito il diploma, nel luglio 1871, Kibal'\u010di\u010d and\u00f2 in visita dai parenti e sost\u00f2 anche a Pe\u010di, dal padrino Ivan Zen'kov. Ekaterina Zen'kova aveva allora quattordici anni e Nikolaj la conosceva da quando erano bambini, ma ora, rivedendola donna fatta, se ne innamor\u00f2. Lei lo ricambiava e il padre della ragazza non si dimostr\u00f2 contrario a una loro unione allorch\u00e9 Nikolaj avesse terminato gli studi a San Pietroburgo presso l'Istituto d'Ingegneria ferroviaria. Era questo l'indirizzo accademico che il giovane aveva scelto, motivato dal desiderio di essere protagonista in un settore che avrebbe recato grande giovamento al popolo e al paese. L'estensione della rete ferroviaria avrebbe infatti eliminato dalla Russia le aree selvagge, espanso l'istruzione, sviluppato le forze produttive e ridotto il divario con l'Occidente.\nL'ingresso all'Accademia era libero solo per i figli dei nobili, degli alti funzionari e dei ricchi mercanti; i giovani rappresentanti delle altre classi dovevano sostenere un esame d'ammissione. Kibal'\u010di\u010d fece domanda il 23 agosto del 1871, diede e super\u00f2 l'esame, ma stranamente il suo nome non comparve nella lista dei centottanta posti assegnati che avevano passato la selezione. Fu necessario l'interessamento degli insegnanti che lo avevano esaminato, meravigliati dal livello della sua preparazione, perch\u00e9 gli giungesse notifica dell'avvenuta ammissione. Quell'anno s'iscrisse all'Accademia pure Osinskij, futuro leader del movimento rivoluzionario del sud e tra i primi ad abbracciare il terrorismo, che, in quanto nobile, era stato accettato per diritto di nascita. I due si conobbero e fecero amicizia.\nInizialmente Nikolaj visse a casa della sorella Tat'jana, che era stata educata a San Pietroburgo e aveva sposato un avvocato di solide convinzioni reazionarie, ma poi stanco delle discussioni con il cognato, prefer\u00ec vivere da solo. Studente dotato, ottenne in qualche mese la riduzione delle tasse e l'esenzione dalla frequenza obbligatoria alle lezioni.\nNel maggio del 1873, quando avrebbe dovuto cominciare il terzo anno, Kibal'\u010di\u010d si rese conto che da quell'ambiente, saturo di carrieristi e corrotti, non potevano venire benefici al popolo, e che lui sarebbe stato di certo pi\u00f9 utile alle persone seguendo l'esempio del fratello Stepan, che era medico militare. Il 27 settembre, pertanto, s'immatricol\u00f2 presso l'Accademia medico-chirurgica, la quale era effettivamente un luogo pervaso da spirito democratico e frequentato da esponenti dei ceti inferiori, non di rado vicini o magari integrati al movimento rivoluzionario. Kibal'\u010di\u010d v'incontr\u00f2 Popov (1851-1908), fu presenza abituale nei circoli studenteschi, e affin\u00f2 la sua ideologia populista con lo studio dell'economia politica.\nIl decisivo 1875: matrimonio sfumato e arresto.\nNell'estate del 1874, alla ricerca di un nuovo impiego come precettore, dopo la chiusura del suo rapporto di lavoro con i figli di Sudienko passati al liceo, Kibal'\u010di\u010d prese servizio a Ni\u010degovka, in casa del pope Andrej Kostenickij che conosceva attraverso gli Zen'kov, per essere sposato con la sorella maggiore di Katja, Marija Ivanovna.\nIl contatto con un gruppo di giovani populisti della vicina cittadina di Kozelec, lo condusse spesso in angoli sperduti della lussureggiante campagna dei dintorni, a leggere e commentare pagine di letteratura proibita. Quelle che erano all'apparenza gite fuori porta di un'allegra compagnia di giovanotti, impensierirono per\u00f2 il sospettoso Kosteneckij. Una sera il cocchiere del pope, sodale di Nikolaj, lo avvis\u00f2 che nella propriet\u00e0 del padrone c'era la polizia e si nascose in petto un libro illegale che l'incauto maestro stava leggendo. Si scopr\u00ec poi che era stato Kosteneckij a sollecitare la perquisizione e che simili ricerche avevano coinvolto anche i domicili di altri intervenuti ai convegni agresti, ma senza che le forze dell'ordine fossero riusciti a dimostrare l'esistenza di un'attivit\u00e0 illecita. Prima di partire da Ni\u010degovka, Kibal'\u010di\u010d commise l'imprudenza di apostrofare Kosteneckij con l'epiteto di \u00abGiuda con la tonaca\u00bb, approccio poco diplomatico che il religioso non gli avrebbe perdonato. Nikolaj si rec\u00f2 quindi a Pe\u010di da Katja, si sent\u00ec rinfocolato nei suoi sentimenti e, tornato a Korop, chiese al padre di iniziare a discutere con Zen'kov i preparativi del matrimonio.\nNella primavera del 1875 Katja si diplomava alla scuola diocesana, al cospetto del vicario Serapion e di suo nipote Konstantin. Il giovane s'innamor\u00f2 a prima vista della ragazza, dall'attraente figura alta e slanciata, e preg\u00f2 lo zio di presentare a Zen'kov formale domanda di matrimonio. La situazione si faceva ingarbugliata e Zen'kov, per prendere le opportune contromisure, chiese e ottenne, in ragione della giovane et\u00e0 della figlia, un anno di tempo. Il problema era che Nikolaj e Katja, come tutti, per sposarsi avevano bisogno del permesso ecclesiastico, di pertinenza del vicario diocesano, ma era manifesto che a causa di Konstantin, Serapion non lo avrebbe mai concesso. La soluzione che Ivan Zen'kov e Ivan Kibal'\u010di\u010d pensarono fiduciosi di adottare, per neutralizzare il rifiuto di Serapion e quello successivo del vescovo che avrebbe espresso la sua solidariet\u00e0 al vicario, consisteva nel rivolgersi a Pobedonoscev, procuratore del Santo Sinodo e buon amico del marito di Tat'jana Ivanovna. L'avvocato Petrov, bench\u00e9 provasse antipatia per il cognato, si sarebbe certo mosso secondo le attese della famiglia. Il piano avrebbe avuto buone probabilit\u00e0 di successo se fosse rimasto segreto il legame tra Kibal'\u010di\u010d e Ivan Zen'kov, equiparato dal codice burocratico religioso a un rapporto padre-figlio, il che rendeva inammissibile il matrimonio come incestuoso. Purtroppo cos\u00ec non fu. La richiesta di consenso alle nozze, inoltrata a luglio, fu rigettata alla fine del mese con la motivazione che comportava l'inutilit\u00e0 di eventuali ricorsi: la \u00abconsanguineit\u00e0 spirituale\u00bb. Era stato il pope Kosteneckij a informare Serapion che Nikolaj Kibal'\u010di\u010d era il figlioccio di suo suocero, Ivan Zen'kov.\nIl 2 giugno del 1875 Kibal'\u010di\u010d, prima di andare dal padre a Korop, s'era fermato da suo fratello Stepan che aveva acquistato una tenuta a \u017dorni\u0161\u010de. Dopo tre settimane aveva invitato un compagno d'universit\u00e0 e con lui s'era appassionato alla vita del villaggio. Come dir\u00e0 al processo, accarezzava l'idea di \u00abandare nel popolo\u00bb, ma sembra che dal fratello non avesse intenzione di fare propaganda. Ci\u00f2 nonostante, lui e il suo amico diedero da leggere a due lavoranti della tenuta di Stepan, l'attendente Grigorij Iva\u0161enko e l'ex soldato Vasilij Pritul, il racconto \u00abLa storia di quattro fratelli e le loro avventure\u00bb, versione popolare della rivolta di Puga\u010d\u00ebv, scritta da Kropotkin e Tichomirov, e stampata a Ginevra nel 1873. Il possesso e la distribuzione di questo libretto era considerato un crimine contro lo Stato, eppure alla partenza dei due studenti, il 31 luglio, fu lasciato avventatamente nel villaggio e pot\u00e9 transitare di mano in mano, finch\u00e9 non capit\u00f2 in quelle di un contadino agiato che lo consegn\u00f2 al pope. Di l\u00ec a poco, attraverso una serie di ulteriori passaggi, fin\u00ec sulla scrivania del capo della gendarmeria di Kiev, il maggiore generale Pavlov, che avvi\u00f2 l'inchiesta per stabilire chi lo avesse diffuso a \u017dorni\u0161\u010de.\nKibal'\u010di\u010d lasci\u00f2 Korop il 29 agosto e il 2 settembre era a San Pietroburgo. Si trov\u00f2 un appartamento sul Lungo Neva, nel quale fino al 17 ottobre visse anche un suo compagno di studi, Trofimenko. Il 22 del mese accett\u00f2 di nascondere nel suo alloggio un imballo di letteratura proibita. Il giorno successivo, l'ispettore dell'Accademia medico-chirurgica lo avvert\u00ec che la polizia stava facendo domande su di lui. S'incontr\u00f2 allora con Popov e lo port\u00f2 con s\u00e9 verso casa. Era evidente dal traffico di carrozze e di persone per la strada che i gendarmi erano nell'appartamento, ma Kibal'\u010di\u010d non pens\u00f2 a fuggire perch\u00e9 era in attesa di Trofimenko \u2014 avulso dal movimento rivoluzionario \u2014 e non voleva che fosse coinvolto.\nLa perquisizione frutt\u00f2 la scoperta di vario materiale illegale:\ne, tra le altre cose, degna della nostra attenzione \u00e8 una traduzione manoscritta de il \u00abManifesto del Partito Comunista\u00bb, differente dall'unica a quel tempo disponibile in Russia, a cura di Bakunin e uscita dalla tipografia del \u00abKolokol\u00bb nel 1869, e dunque non poteva essere un lavoro di ricopiatura. Nel 1963, in occasione del 115\u00ba anniversario dalla pubblicazione del \"Manifesto\", il manoscritto sar\u00e0 riconosciuto come una traduzione originale e dal grande pregio letterario di Nikolaj Kibal'\u010di\u010d.\nArrestato il 23 ottobre, Kibal'\u010di\u010d fu portato in un vano della Terza sezione e torchiato sull'identit\u00e0 dell'altro studente che era con lui a \u017dorni\u0161\u010de. Nikolaj non rispose e a tutt'oggi resta un mistero il nome del suo compagno. La polizia credette per un momento che fosse Nikolaj Tjut\u010dev (1856-1924), anch'egli studente all'Accademia medico-chirurgica, e lo mise a confronto con Kibal'\u010di\u010d. Tjut\u010dev, nel tracciare le condizioni fisiche in cui lo vide, scrive che era \u00abpallido come un lenzuolo\u00bb, aveva lo \u00absguardo assente\u00bb, \u00abgrosse gocce di sudore\u00bb gli bagnavano il viso, e la camicia era tutta sgualcita. L'11 novembre, di notte, Kibal'\u010di\u010d fu messo su un treno diretto a Kiev per essere rinchiuso, in attesa di processo, nella fortezza Luk'janovskaja.\nGli anni in prigione.\nKibal'\u010di\u010d visse in isolamento per pi\u00f9 di un anno, poi gli fu concesso il permesso di aprire la finestra e un compagno in cella con cui parlare. Aveva comunque sfruttato la gran quantit\u00e0 di tempo a disposizione per portarsi avanti con lo studio della medicina e raggiungere la perfetta padronanza dell'inglese. Le indagini della polizia non si erano intanto interrotte e i vecchi testimoni, tra i quali il fratello Stepan e Pritul, furono richiamati a deporre, senza che l'accusa riuscisse a dimostrare con certezza che a \u017dorni\u0161\u010de ci fosse stata una deliberata attivit\u00e0 illecita.\nSolo nella primavera del 1877 Kibal'\u010di\u010d pot\u00e9 rivedere i parenti e Katja. La ragazza gli disse che lo avrebbe seguito dovunque il destino l'avesse portato, ma Nikolaj ormai stava maturando la scelta drastica di darsi interamente alla lotta contro il dispotismo e non pensava fosse giusto imporle la sua decisione.\nIl 17 agosto del 1877, Kibal'\u010di\u010d present\u00f2 un esposto al ministro della Giustizia in cui esortava l'apertura del suo processo dopo ventidue mesi di carcere preventivo, e si difendeva. In esso spiegava di essere vittima di una catena di sfortunate circostanze e che il capo d'imputazione, secondo cui avrebbe dato l'opuscolo al contadino a fini propagandistici, non poteva reggere a un'attenta disamina. Se avesse voluto far propaganda, perch\u00e9 limitarsi a un solo libro? Ne avrebbe portati con s\u00e9 un centinaio, sapendo che davanti alla legge uno o cento erano la stessa cosa, ma almeno cos\u00ec poteva fare un serio lavoro rivoluzionario. Inoltre, chi faceva propaganda affidava il materiale scottante a persone conosciute e, per precauzione, non lo abbandonava sul posto, mentre lui avrebbe fatto proprio questo. La ragione di tanta palese sconsideratezza era che, evidentemente, non conosceva il soggetto del racconto, capitato tra quelli che aveva messo in valigia, di sicuro preso a San Pietroburgo, assieme a svariati altri, da uno studente a caso con cui accadeva di scambiarsi i libri. Se poi lo aveva consegnato a un contadino era perch\u00e9 l'innocente titolo suggeriva fosse una fiaba, cio\u00e8 un testo accessibile alla comprensione di una persona poco colta.\nQuanto alla letteratura proibita rinvenuta sotto il suo letto, Kibal'\u010di\u010d si discolpava ricordando che la padrona di casa aveva dichiarato di aver spazzato la camera il giorno precedente la perquisizione, e di non aver trovato nulla. La balla era stata nascosta dunque nelle ore successive, forse di notte, in sua assenza. \u00abQualcuno dei miei amici... viene da me e, non trovandomi in casa, senza cerimonie, spinge l'involto sotto il letto... Quando mi hanno chiesto chi tra i miei amici poteva averlo fatto, naturalmente ho rifiutato di rispondere... qualunque uomo onesto lo avrebbe fatto...\u00bb. Infine, lo stesso giorno dell'arresto, all'Accademia medico-chirurgica, l'ispettore Peskov lo aveva avvisato che la polizia stava indagando su di lui e gli aveva pure consigliato di andare via. Ebbene, non lo aveva fatto. Era invece tornato a casa, e anche se dalla strada aveva visto che poliziotti e gendarmi erano dentro, non si era dileguato. \u00abSe sapevo che nella mia stanza c'erano prove incriminanti... avrei cercato con ogni probabilit\u00e0 di sfuggire all'arresto... Non ritenendomi colpevole di nulla, sono tranquillamente entrato nell'appartamento e ho fornito le mie generalit\u00e0\u00bb. Nelle ultime righe della sua istanza, Kibal'\u010di\u010d non negava di provare interesse per le questioni politiche e per le idee dei socialisti, al modo tuttavia, precisava, di \u00abogni cittadino russo istruito\u00bb, e chiedeva di essere inviato al fronte, nel conflitto con la Turchia da poco scoppiato, come soldato o assistente medico. La lettera non fu confortata da una risposta.\nIl 19 settembre 1877, Lev Dej\u010d veniva rinchiuso nella prigione Luk'janovskaja e presto trasferito nello stesso corridoio in cui stava Kibal'\u010di\u010d. E quando il rivoluzionario Michail Frolenko riusc\u00ec nell'intento di farsi assegnare come guardia in questa stessa area per preparare l'evasione di Dej\u010d e dei suoi compagni, Jakov Stefanovi\u010d (1854-1915) e Ivan Bochanovskij (1848-1917), i contatti tra i due uomini divennero pi\u00f9 frequenti e poterono stabilire un sodalizio destinato a durare.\nI tre erano stati arrestati per aver tentato di provocare una sollevazione contadina nel distretto di \u010cigirin, con un falso documento firmato dallo zar, in cui Alessandro II asseriva che la sua ferma volont\u00e0 di distribuire equamente la terra ai \u00abfedeli contadini\u00bb, era stata osteggiata dalla nobilt\u00e0, e chiamava i defraudati ex servi a formare delle milizie clandestine, pronte a insorgere a un suo segnale. Era inevitabile che il segreto, noto a centinaia di contadini, fosse prima o poi divulgato, magari da un contadino ubriaco o in confessionale, e cos\u00ec la mistificazione che era stata tenuta in piedi per oltre un anno, era naufragata.\nDej\u010d rifer\u00ec a Kibal'\u010di\u010d che la nuova frontiera nella guerra contro i rappresentanti del governo era la dinamite, e che i rivoltosi stavano lavorando al modo migliore di impiegarla. Kibal'\u010di\u010d stette ad ascoltare \u00abcon interesse\u00bb. In origine era stato un seguace della linea morbida predicata da Lavrov, ossia credeva che la rivoluzione in Russia sarebbe stata possibile unicamente dopo aver diffuso tra il popolo l'ideale socialista con la parola, ma ora cominciava a ritenere la propaganda uno strumento di lotta utile a rinviare il necessario rivolgimento socio-economico a un futuro remoto, e in ogni caso il governo lo rendeva impraticabile. Era insomma un mezzo obsoleto, che costava troppo in termini di sacrifici, e fruttava poco o nulla sotto il profilo del proselitismo. Occorrevano metodi pi\u00f9 spregiudicati, e Kibal'\u010di\u010d convenne con Dej\u010d che la dinamite aveva grandi potenzialit\u00e0.\nIn estate Kibal'\u010di\u010d aveva avviato, tramite il suo difensore, le pratiche per ottenere la libert\u00e0 su cauzione. Si trattava di versare non meno di cinquecento rubli \u2014 importo che si era impegnato a pagare Lizogub \u2014 e la disponibilit\u00e0 di un parente a farsi garante. Ma il padre non stava bene e il fratello cui era pi\u00f9 legato, Stepan, era in guerra, cos\u00ec l'avvocato Ol'chin gli prospett\u00f2 l'ipotesi di un matrimonio formale con Elena Andreevna Kestel'man, un'agente di \u00abZemlja i Volja\u00bb. La domanda di matrimonio, inoltrata a giugno, fu rigettata in autunno, dopo essere stata visionata da Alessandro II. Allora KIbal'\u010di\u010d scrisse al padre, non sapendo che era morto gi\u00e0 da dieci giorni per un colpo apoplettico. Ivan Il'i\u010d aveva 68 anni.\nFinalmente, nel febbraio del 1878, pervenne a Kibal'\u010di\u010d la notizia che il suo caso sarebbe stato dibattuto alla presenza del senato il prossimo 13 maggio, e meno di un mese dopo era a San Pietroburgo, nella Casa di detenzione preventiva, che al momento ospitava gli imputati al processo dei 193, in corso dal 30 ottobre.\nQuesto penitenziario, inaugurato il 13 agosto del 1875 e progettato per custodire Settecento persone, spendeva solo cinque centesimi al giorno per alimentare i suoi ospiti. Lo scandalo era noto alle associazioni filantropiche, che assicuravano un vitto pi\u00f9 sostanzioso ai detenuti con generose donazioni all'amministrazione carceraria. Non c'erano invece rimedi per le pessime condizioni igieniche. Nelle celle, piccole e dal soffitto basso, la circolazione dell'aria era insufficiente, e la puzza che fuoriusciva dalle latrine comunicanti, soffocante, ma i prigionieri, quasi tutti politici, per loro mezzo facevano giungere la propria voce ai compagni, ed erano contenti cos\u00ec.\nAl processo, Kibal'\u010di\u010d fu condannato a un mese di carcere, a pagare le spese processuali, che ammontavano a 101 rubli e 61 copechi, e a un anno di sorveglianza speciale. La sentenza fu letta il 25 maggio e stavolta gli fu concessa la libert\u00e0 dietro cauzione. Il 17 giugno un documento ufficiale dichiarava che la pena era stata espiata.\nL'affiliazione al movimento rivoluzionario.\nRimesso in libert\u00e0, Kibal'\u010di\u010d fu ospitato in casa della madre di un propagandista assolto al processo dei 193, che dava asilo anche ad altri giovani implicati in attivit\u00e0 rivoluzionarie, o vicine agli ambienti illegali. Pochi giorni dopo torn\u00f2 a Korop, visit\u00f2 la tomba del padre, e salut\u00f2 per sempre Katja. Le recenti vicissitudini e la coscienza lo obbligavano a combattere la barbarie autocratica e a separarsi da lei. Non aveva scelta. La sua richiesta di poter riprendere gli studi di medicina, gli era stata rifiutata per due volte, e poi lo aveva promesso in una lettera, scritta nell'ultimo periodo della prigionia, a Ekaterina Bre\u0161ko-Bre\u0161kovskaja (1844-1934), che era stata condannata a cinque anni di lavori forzati: \u00abVi do la mia parola che tutto il mio tempo, tutte le mie forze, li consacrer\u00f2 al servizio della rivoluzione. Mi dedicher\u00f2 alla scienza, che avrei voluto per me, e la dar\u00f2 ai compagni, perch\u00e9 ogni loro sforzo possa tradursi nel beneficio maggiore sulla strada della rivoluzione. Pu\u00f2 anche darsi che serviranno anni di duro lavoro per acquisire le competenze necessarie, ma non voglio rinunciare fino a che non mi sar\u00f2 convinto di aver raggiunto lo scopo\u00bb.\nIn luglio Kibal'\u010di\u010d rientr\u00f2 a San Pietroburgo, si mantenne scrivendo per qualche giornale, e lesse tutto ci\u00f2 che pot\u00e9 trovare in russo, tedesco, francese e inglese sugli esplosivi. Quindi fece nel suo appartamento i primi esperimenti e, lavorando anche per quindici ore al giorno sotto costante pericolo di uno scoppio accidentale, riusc\u00ec a produrre piccole quantit\u00e0 di nitroglicerina. Sicuro ora di poter \u00abarmare la rivoluzione\u00bb, non aveva per\u00f2, a causa degli anni trascorsi in carcere, nessun legame con i membri pi\u00f9 attivi del partito, e in questa emarginazione visse anche dopo la pugnalata di Krav\u010dinskij che uccise Mezencov il 16 agosto, quando, per timore di essere espulso in via amministrativa come indesiderato, entr\u00f2 in clandestinit\u00e0 con il nome di Vasilij Agateskulov. Sottoposto a sorveglianza e non pi\u00f9 reperibile, fu ricercato da ottobre, ma a Mosca, dove con uno stratagemma aveva fatto credere di essere fuggito, mentre non s'era mosso da San Pietroburgo e viveva adesso a casa di I. A. Golovin, uno dei fondatori del giornale \"zemlevolec\" \u00abNa\u010dalo\u00bb (l'Inizio), sempre immerso nello studio e nella preparazione degli esplosivi.\nSolo nella primavera del 1879 il suo amico Tjut\u010dev lo present\u00f2 ad Aleksandr Kvjatkovskij. Kibal'\u010di\u010d ebbe modo finalmente di esporre i risultati dei suoi promettenti esperimenti a uno dei principali rappresentanti di \u00abZemlja i Volja\u00bb. Kvjatkovskij, il quale apparteneva alla corrente favorevole al terrorismo politico e gi\u00e0 supportata da una formazione volta al medesimo obiettivo indicato da Kibal'\u010di\u010d, la \u00abSvoboda ili smert'\u00bb, (Libert\u00e0 o morte), fu felice d'affiancarlo agli altri due tecnici del gruppo: \u0160irjaev, che ne era il leader e si era specializzato in elettrotecnica all'estero, e Isaev, ex studente di matematica e fisica. L'organizzazione, come appendice operativa di una fazione interna a \u00abZemlja i Volja\u00bb, ebbe vita breve. Ai primi di settembre, a scissione compiuta degli elementi ancora fautori della propaganda nelle campagne raccoltisi nel \u00ab\u010c\u00ebrnyj peredel\u00bb, la \u00abSvoboda ili smert'\u00bb non ebbe pi\u00f9 ragione d'esistere e divenne tutt'uno con \u00abNarodnaja volja\u00bb.\nIl ruolo ricoperto da Kibal'\u010di\u010d nel movimento rivoluzionario, fu alquanto versatile. Era di certo, e principalmente, il capo tecnico di \u00abNarodnaja Volja\u00bb, il suo chimico pi\u00f9 esperto e ingegnoso, ma i rivoluzionari abili erano pochi e le perdite considerevoli, cos\u00ec anche Kibal'\u010di\u010d fu chiamato a imprese sul campo. Inoltre, uomo di raffinata erudizione, continu\u00f2 a fare attivit\u00e0 pubblicistica, sia legale, sui giornali di tendenza liberale, che illegale, sull'organo di partito per cui seppe formulare la pi\u00f9 chiara ed efficace sintesi teorica della sua politica. Eppure, ufficialmente, non fu mai membro del \u00abComitato esecutivo\u00bb, anche se conosceva tutti i suoi membri e partecipava alle riunioni.\nIl chimico.\n\u00abSvoboda ili smert'\u00bb, tra il maggio e il giugno del 1879, produsse dinamite nella casa sicura al vicolo Baskov, gestita da Isaev e da Anna Jakimova. Le risorse iniziali, ventimila rubli, furono un omaggio di una componente del gruppo che, quasi subito allontanatasi dal movimento rivoluzionario, col suo gesto aveva permesso l'allestimento del laboratorio chimico.\nVerso la fine del 1878, Kibal'\u010di\u010d era entrato in contatto con Aleksandr Filippov (1857- dopo 1934), capo artigliere nella fabbrica chimica Ochtinskij (la direzione era affidata ai militari), fatta costruire da Pietro il Grande, e per suo tramite aveva potuto leggere copie e traduzioni degli ultimi libri sugli esplosivi pubblicati in Europa, \u2014 ma non in patria \u2014 e analizzare la composizione di alcuni campioni di dinamite. La nitroglicerina in Russia era stata sintetizzata nel decennio 1854-1864 dall'ingegnere militare Petru\u0161evskij (1829-1891) e dal chimico Zinin, insegnante privato di Nobel. La fabbrica conservava i primi tentativi fatti da Nobel intorno al 1859 per stabilizzare la pericolosa sostanza, unendovi qualcosa che solidificasse il liquido oleoso e ne impedisse la dilatazione con la diminuzione della temperatura. Studiandoli, Kibal'\u010di\u010d scopr\u00ec che nel composto c'era solo un quarto di nitroglicerina, e che quindi la potenza esplosiva era molto contenuta. Nel 1867, quando Nobel brevett\u00f2 la dinamite, la percentuale di nitroglicerina aveva superato il 70%, e Kibal'\u010di\u010d, nel suo laboratorio casalingo riusc\u00ec a fare altrettanto, e a soverchiare il 90% quando nel 1880-1881 produrr\u00e0 la cosiddetta \u00abgelatina esplosiva\u00bb. La dinamite era poi testata in aree disabitate lontane da San Pietroburgo, e talvolta KIbal'\u010di\u010d si spingeva fino in Finlandia.\nLo scopo dichiarato di \u00abNarodnaja volja\u00bb era decapitare l'autocrazia per fare, in seguito alla confusione che \u2014 cos\u00ec credevano i suoi dirigenti \u2014 avrebbe paralizzato il governo e alla ritrovata fede del popolo nel successo della rivoluzione, le riforme democratiche, e da l\u00ec realizzare, attraverso l'Assemblea costituente, il completo sovvertimento socio-economico del paese. In tribunale Kibal'\u010di\u010d dir\u00e0 che, sul principio, aveva visto nel terrorismo la clamorosa manifestazione del legittimo diritto all'autodifesa dei socialisti perseguitati, ma che poi gli era parso \u2014 a lui come pure al partito \u2014 la forma di lotta pi\u00f9 idonea ad assicurare \u00abl'emancipazione politica ed economica\u00bb delle masse. E la dinamite era l'arma designata a condurre questa lotta spaventosa, il simbolo della raggiunta \u00abmaturit\u00e0\u00bb del movimento rivoluzionario, perci\u00f2 tutti e sette gli attentati progettati per uccidere Alessandro II, anche se a essere eseguiti furono soltanto tre compreso quello che l'uccise, prevedevano il suo uso.\nIn luglio il laboratorio fu trasferito in un'abitazione sul vicolo Troickij, tenuto dalla Jakimova e da \u0160irjaev, dove Kibal'\u010di\u010d fu coadiuvato anche da Gartman (1850-1913). Ai primi di settembre i lavori furono spostati sul Nevskij prospekt. L'appartamento era eccellente per il genere di attivit\u00e0 che doveva essere praticata, con vie di fuga e gli edifici circostanti pi\u00f9 bassi in modo che occhi indiscreti non potessero scorgere nulla dalle finestre. Alla fine del mese, erano stati confezionati all'incirca novantasei chilogrammi di dinamite, una quantit\u00e0 creduta sufficiente per mettere a segno il piano di assassinare lo zar facendo saltare in aria il treno imperiale durante il viaggio di rientro nella capitale da Livadija, in Crimea. Non volendo lasciare nulla al caso furono presi in considerazione tre possibili itinerari, e individuati i tratti della linea ferroviaria da minare a Odessa, nell'eventualit\u00e0 pi\u00f9 accreditata che Alessandro preferisse evitare i sentieri accidentati di montagna e approdare in Ucraina via mare, Aleksandrovsk, e Mosca.\nLe autorit\u00e0 riuscirono a strappare il velo di mistero che avvolgeva \u00abNarodnaja volja\u00bb proprio dopo questo triplice piano, ma in realt\u00e0 risoltosi nell'unico tentativo di Mosca, per di pi\u00f9 fallito, e non solo per aver fatto brillare la dinamite, in conformit\u00e0 con le informazioni ricevute, al transito del convoglio che conduceva il personale di servizio, mentre lo zar si trovava su quello precedente. Se anche non si fosse verificato l'errore, lo zar non sarebbe morto lo stesso, perch\u00e9 l'attacco non provoc\u00f2 vittime sul treno colpito, in ragione dello scarso quantitativo di esplosivo utilizzato. Ne aveva forse avuto sentore il coordinatore dell'operazione, Michajlov, che quando fu tramontata l'opzione di Odessa per il maltempo, aveva inviato sul posto Gol'denberg (1855-1880) a prendere una partita di dinamite, l\u00ec divenuta inutile. Ma Gol'denberg fu arrestato alla stazione di Elizavetgrad con l'esplosivo nella valigia, e poi, abilmente ingannato, parl\u00f2 illudendosi di salvare cos\u00ec i compagni dal patibolo.\nGli inquirenti fecero esaminare centocinquanta grammi della dinamite che Gol'denberg aveva con s\u00e9 dagli esperti, e risult\u00f2 che l'esplosivo era composto per il 68,8% da nitroglicerina, l'1,7% da alcol etilico, e il 29,5% da carbonato di magnesio, come stabilizzante. Nel novembre del 1880, in occasione del processo ai 16, il generale capo del laboratorio chimico dell'Accademia per artiglieri, dichiar\u00f2 che la dinamite usata a Mosca aveva la medesima miscela di quella di Odessa e che era di ottima qualit\u00e0.\nSembra che Kibal'\u010di\u010d abbia iniziato a valutare l'idea di costruire piccole bombe ai primi del 1880, all'epoca in cui il tentativo di Chalturin, volto a distruggere la sala da pranzo del Palazzo d'Inverno posta al primo piano minando il sotterraneo, non era riuscito. La dinamite, evidentemente ancora una volta insufficiente, aveva distrutto il locale che alloggiava i soldati di guardia, ma la forza d'urto non si era spinta molto oltre e la sala da pranzo aveva subito danni lievi. Buona parte dell'esplosivo usato al Palazzo d'Inverno era stato preparato dalla \u00abSvoboda ili smert'\u00bb, affidato a Kvjatkovskij da Kibal'\u010di\u010d in partenza per Odessa, e poi passato a Chalturin. Il resto fu approntato da Kibal'\u010di\u010d e dai suoi collaboratori nel nuovo laboratorio sulla Bol'\u0161aja Pod'ja\u010devskaja, che rest\u00f2 operativo fino a settembre e vide cimentarsi con formule e provette pure \u017deljabov, nei ritagli di tempo. La casa era intestata ai coniugi Eremeev, cio\u00e8 Isaev e la Jakimova, che accoglievano da loro una \u00abparente povera\u00bb, la \u00abcugina\u00bb Tat'jana Lebedeva (1854-1886).\nI due successivi attacchi contro lo zar non furono attuati. Il primo, pianificato a Odessa tra aprile e maggio, contemplava di scavare e minare un tunnel nel retrobottega di un negozio di alimentari messo su dai coniugi Prochorovskij, Sof'ja Perovskaja e Nikolaj Sablin (1849-1881), fino al centro della via Ital'janskaja, percorsa dalla carrozza dello zar per raggiungere dalla stazione il molo, e qui imbarcarsi sul suo panfilo. Il tentativo fu abbandonato dopo soli tre giorni perch\u00e9 Alessandro II aveva anticipato la partenza, ma intanto era costato a Isaev la perdita di tre dita della mano sinistra, trinciate dal fulminato di mercurio, un precipitato sensibile agli urti, generalmente usato per gli inneschi. Allora fu deliberato che lo zar sarebbe morto nella capitale. A luglio si pens\u00f2 di far saltare il ponte Kamennyj attraversato dallo zar quando, diretto a Carskoe Selo, si recava alla stazione. Furono deposti sul fondale circa trentadue chili di dinamite avvolti in quattro cuscinetti di guttaperca, legati a un filo la cui estremit\u00e0 era stata fissata sotto una zattera ormeggiata. La messa in scena prevedeva che Makar Tet\u00ebrka (1853-1883) portasse un cesto di patate da lavare nel canale, sotto l'arco del ponte e che \u017deljabov collegasse i fili, ma Tet\u00ebrka giunse tardi all'appuntamento. I \"narodovol'cy\" non poterono recuperare la dinamite, tuttavia la polizia, quando un anno dopo la recuper\u00f2, constat\u00f2 che la miccia era perfettamente asciutta e utilizzabile.\nL'ultimo laboratorio nel quale lavor\u00f2 Kibal'\u010di\u010d fu impiantato in un appartamento sulla linea del lungofiume, all'angolo con lo Zabal'kanskij prospekt. Nikolaj era il padrone di casa, la Jakimova si fingeva sua moglie, e Fani Morejnis (1859-1937), la serva. Un analogo sforzo intrapreso con Christina Grinberg era stato abbandonato. La Grinberg e Isaev si erano registrati come marito e moglie. Il passaporto di Isaev era il duplicato di quello di un capitano di fanteria in pensione che viveva da qualche parte nel Caucaso. Pochi giorni dopo, quando era venuto il momento di trasferirsi nell'appartamento deputato all'impresa, per un contrattempo accorso a Isaev, sopraggiunse Kibal'\u010di\u010d. Il materiale necessario per la produzione della dinamite era stato sistemato e il lavoro, iniziato, quando il falso capitano ricevette un messaggio dal distretto militare di San Pietroburgo con l'ordine di comparire in sede, il giorno dopo a mezzogiorno, per rendere conto del fatto di non aver dato comunicazione del cambio di domicilio. C'era il pericolo che al distretto qualcuno conoscesse il vero capitano, Grigorij Aleksandrov, ma, d'altra parte, se Kibal'\u010di\u010d non si fosse presentato, sarebbe andato perduto tutto il materiale, impossibile da sgomberare in un giorno. Ne occorrevano almeno tre per non allarmare il portiere con i troppi andirivieni, cos\u00ec Kibal'\u010di\u010d decise di rischiare, e si espose. Con estrema tranquillit\u00e0 si scus\u00f2 per l'inconveniente arrecato, promise che non si sarebbe ripetuto, e guadagn\u00f2 il tempo che serviva per liquidare il laboratorio. Il pericolo, scoprirono in seguito i \"narodovol'cy\", era stato davvero grande, giacch\u00e9 il capitano Aleksandrov aveva lasciato il Caucaso e si era trasferito nel villaggio di Krasnoe, a una ventina di chilometri da San Pietroburgo.\nE vennero i preparativi per il colpo decisivo, quello che avrebbe eseguito la condanna a morte di Alessandro II, emessa dal \u00abComitato esecutivo\u00bb il 6 settembre 1879, con il proiettile esplosivo realizzato da Kibal'\u010di\u010d.\nLa cartuccia, il cui involucro di stagno consisteva in un barattolo di caramelle, pesava due chili e mezzo ed era lunga poco pi\u00f9 di diciannove centimetri. All'interno, in un cilindro di ottone, saldato alla base e riempito con clorato di potassio, zucchero, e antimonio, era inserita una fialetta di acido solforico sigillata alle estremit\u00e0. Le pareti laterali del cilindro si allargavano al centro a formare due alette, per ospitare un peso di piombo. L'aletta pi\u00f9 vicina all'asse centrale del cilindro presentava un foro al quale era allacciato lo stoppino, isolato in un guscio e impregnato di acetato di piombo e clorato di potassio. L'altro capo dello stoppino confluiva nel detonatore, formato da un piccolo vaso, sempre d'ottone, pregno di fulminato di mercurio, a sua volta incuneato in un largo cilindro a U, saturo di nitroglicerina e fulmicotone. La parte vuota della cartuccia, infine, conteneva un chilo di gelatina esplosiva, un tipo potente di dinamite. La miscela di Kibal'\u010di\u010d combinava il 92% di nitroglicerina, (ottenuta dalla sintesi di glicerina, acido solforico e acido nitrico), il 7% di pirossilina, (nitrocellulosa con una percentuale di almeno l'11% di azoto), e l'1% di canfora. La presenza della canfora, uno stabilizzante molto forte che assicura un alto livello di sicurezza, \u00e8 il motivo per cui Kibal'\u010di\u010d adoper\u00f2 un detonatore a doppia carica. Un altro accorgimento che prese, questo per avere la certezza che la provetta di vetro si sarebbe rotta da qualunque lato fosse caduta la cartuccia, fu di immettervi un secondo tubo d'ottone, in posizione trasversa, munito di peso di piombo e fiala con acido solforico.\nEcco cosa accadde quando il proiettile fu lanciato: la fiala di vetro, colpita dal peso di piombo, si ruppe; l'acido solforico, riversatosi nella miscela di clorato di potassio, zucchero e antimonio, prese fuoco; lo stoppino bruci\u00f2 e la fiamma si propag\u00f2 al detonatore, che da ultimo innesc\u00f2 l'esplosione della massa gelatinosa.\nIl pubblicista.\nProbabilmente se Kibal'\u010di\u010d non fosse stato travolto dalla passione politica, avrebbe affiancato allo studio delle scienze, la professione giornalistica. Possedeva vasta cultura, una memoria straordinaria e facilit\u00e0 di scrittura, perci\u00f2 collabor\u00f2 volentieri con la stampa legale, naturalmente quando gli oneri della militanza rivoluzionaria gliene lasciavano il tempo. Viveva, bench\u00e9 modestamente, con i guadagni del lavoro letterario, e c'\u00e8 da supporre che non furono poche le pagine da lui pubblicate, sebbene questo sia a tutt'oggi un terreno inesplorato.\nIl tipografo di \u00abNarodnaja volja\u00bb, Nikolaj Buch (1853-1934), rivela nelle sue memorie che nel 1879 Kibal'\u010di\u010d era il responsabile dei servizi esteri per un foglio di cui non ricorda il nome, e che gli capit\u00f2 di vederlo subissato da riviste francesi e inglesi, dalle quali i suoi pezzi traevano spunto. Ma sappiamo che Kibal'\u010di\u010d gi\u00e0 dal suo arrivo nella capitale aveva frequentato le redazioni dei giornali. Inoltre, tra il 1880 e il 1881, con lo pseudonimo di \u00abSamojlov\u00bb, scrisse articoli di sociologia, di storia e di economia politica, in uno stile elegante e sobrio che aveva il dono di rendere di immediata comprensione i concetti pi\u00f9 ostici, per lo \u00abSlovo\u00bb (la Parola), il \u00abMysl'\u00bb (il Pensiero), la \u00abNovoe obozrenie\u00bb (la Nuova rivista) e, secondo il letterato populista Ivan\u010din-Pisarev (1849-1916), anche recensioni, non firmate, per il \u00abRusskoe bogatstvo\u00bb.\nLo scrittore Ieronim Jasinskij (1850-1931), collaboratore dello \u00abSlovo\u00bb fin dalla sua fondazione nel 1878, e della \u00abNovoe obozrenie\u00bb, cos\u00ec descrive Kibal'\u010di\u010d nella sua autobiografia: \u00abSamojlov era un giovane uomo sui ventisette anni, di media statura. Indossava un cappotto nero, biancheria inamidata, e la cravatta, secondo la moda europea. Non era pretenzioso ma piuttosto distinto, era educato e umile. Trasudava indifferenza. Era come se in lui ci fosse qualcosa che al tempo stesso affascinasse e ripugnasse. Aveva la fronte alta, la barba, e i capelli, pettinati all'indietro, erano lisci e spessi. Il viso, affusolato, era molto pallido, e su quel viso cereo, spiccavano due occhi scintillanti e severi, coi quali guardava fisso davanti a s\u00e9, in silenzio. Parlava poco\u00bb.\nKibal'\u010di\u010d, costretto a fingere, si divertiva a sembrare molto pi\u00f9 moderato dei suoi colleghi pubblicisti, e una volta in una riunione, mentre c'era chi invocava la Costituzione e il rovesciamento dello Stato monarchico, lui che stava lavorando al proiettile esplosivo, con \u00abun sorriso impercettibile\u00bb dichiar\u00f2 che al popolo la Carta non era poi tanto necessaria. Dopo il 13 marzo, quale non fu la sorpresa di questi signori nell'apprendere la vera identit\u00e0 del freddo, distaccato Samojlov!\nL'autentico Kibal'\u010di\u010d era nel \u2116 5 di \u00ab\"Narodnaja volja\"\u00bb, datato 17 febbraio 1881, dove compariva uno scritto firmato anch'esso con uno pseudonimo, Aleksandr Doro\u0161enko, non per ragioni di segretezza quanto perch\u00e9 i socialisti non dovevano scadere nell'individualismo, intitolato \"La rivoluzione politica e il problema economico\", che offriva alla lotta intrapresa dal \u00abComitato esecutivo\u00bb una solida base ideologica. L'articolo fu poi ripubblicato nel \u00abListok Narodnoj voli\u00bb (il Foglio volante di Narodnaja volja).\nLo scopo che il partito si affannava a raggiungere era di una difficolt\u00e0 mostruosa. Si trattava di \u00abfare quanto ovunque in Europa \u00e8 gi\u00e0 stato realizzato da tempo, non dai partiti socialisti, ma da quelli borghesi. Proprio per questo non un solo partito socialista in Europa ha da sostenere una lotta tanto pesante quanto la nostra e offrire tante vittime quanto noi\u00bb. L'ambivalenza dell'obiettivo chiedeva di studiare la questione politica in rapporto con la struttura economica, e viceversa. Sul nesso tra economia e politica, le varie correnti socialiste si erano pronunciate negli ultimi anni, dando risposte che prese tutte assieme si potevano ascrivere a tre scuole di pensiero.\nLa prima era espressione di quanti assegnavano alla politica un'importanza esagerata, tale da \u00abprodurre qualsiasi trasformazione economica si volesse\u00bb, attraverso provvedimenti governativi che presupponevano la completa \u00absottomissione dei cittadini o dei sudditi dal basso\u00bb. Era questa l'opinione dei \u00abgiacobini\u00bb di Tka\u010d\u00ebv, e tra i non russi di D\u00fchrig, secondo cui la violenza, cio\u00e8 l'atto di sopraffazione che decide le posizioni di comando e quelle di dipendenza, \u00e8 il fatto fondamentale della storia, mentre l'elemento economico \u00e8 l'effetto che nasce da essa. Questa opinione sar\u00e0 ripresa da Lev Tichomirov allorch\u00e9, sulla rivista legale mensile \u00abDelo\u00bb, scriver\u00e0 che \u00abper la societ\u00e0, il dato di fatto della violenza tra gli individui \u00e8 un elemento pi\u00f9 importante della produzione\u00bb.\nLa seconda era rappresentata da quei socialisti che facevano propria la tesi opposta e non riconoscevano influenza alcuna, \u00abnegativa o positiva, delle forme politiche sui rapporti economici\u00bb. Kibal'\u010di\u010d aveva qui in mente il \u00ab\u010c\u00ebrnyj peredel\u00bb e il suo dirigente emigrato in Svizzera, Georgij Plechanov. Costoro si richiamavano a Marx, ma la loro interpretazione nel senso di un economicismo assoluto della sua tesi, \u00abvera sostanzialmente\u00bb, era una forzatura che conduceva \u00aba conseguenze pratiche assurde\u00bb. La storia era disseminata di prove che stavano a dimostrarlo, e si poteva partire da quanto lo stesso Marx aveva scritto ne \"La guerra civile in Francia\" a proposito della Comune di Parigi, definita \u00abla forma politica finalmente trovata nella quale deve realizzarsi l'emancipazione economica del lavoro\u00bb. Nel 1793, la Convenzione introdusse anch'essa delle riforme economiche, per quanto non abbastanza incisive. \u00abPerch\u00e9 \u2014 scrive Kibal'\u010di\u010d \u2014 la Convenzione non requis\u00ec ai proprietari privati la terra e le fabbriche e non le consegn\u00f2 all'uso collettivo del popolo? Certo non perch\u00e9 la soluzione del problema economico sia in genere estranea alla forma politica, ma perch\u00e9 a quel tempo la questione sociale non era ancora assurta in vetta alla storia\u00bb. Individuato il limite storico della Convenzione, Kibal'\u010di\u010d spiega che, invece, nel 1848 la ragione del mancato rivolgimento sociale fu che il proletariato parigino non era inquadrato in \u00abuna forte organizzazione con un definito programma economico e politico\u00bb, n\u00e9 aveva \u00ableader onesti e decisi alla sua guida\u00bb, di modo che la \u00abrivoluzione che ebbe inizio con la caduta di Luigi Filippo, non port\u00f2 a profondi cambiamenti nel sistema economico della Francia\u00bb. La storia della Russia non faceva eccezione. Il capitalismo era stato originato dallo Stato autocratico che sottraeva milioni di rubli \u00abdal patrimonio popolare\u00bb per finanziare la \u00abnascente borghesia\u00bb. E le insurrezioni contadine, da cosa erano state scatenate? Non dalla miseria, ma sempre da un motivo collegato alla \u00absfera statale o amministrativa: un falso zar, un usurpatore, ... o una qualche violazione d'una legge (quale il popolo l'intende)\u00bb.\nLa posizione nella quale la \u00abNarodnaja volja\u00bb si riconosceva era la terza, \u00absintesi di queste due opinioni unilaterali\u00bb, che ammetteva l'interdipendenza organica \u00abdei fattori economici e politici\u00bb e sosteneva che \u00abn\u00e9 il rivolgimento sociale si pu\u00f2 realizzare senza determinate trasformazioni politiche, n\u00e9 inversamente le libere istituzioni politiche possono stabilirsi senza una determinata preparazione storica nella sfera economica\u00bb. Tuttavia, solo il fattore politico poteva imprimere una certa direzione al corso degli eventi, accelerare il cammino della storia e provocare il crollo, \u00abgrazie a un vittorioso movimento popolare\u00bb dell'ordinamento economico esistente. Ci\u00f2 non significa che la prevalenza data alla politica sull'economia crei una convergenza con il giacobinismo, giacch\u00e9 diversamente da Tka\u010d\u00ebv, i \"narodovol'cy\" non pretendevano di fare la rivoluzione \u00abper il popolo, senza il popolo\u00bb, ma ritenevano indispensabile la sua diretta partecipazione e il pronunciamento della sua volont\u00e0 nell'elezione dei propri rappresentanti all'Assemblea costituente. Solo che il popolo era sfiduciato e occorreva spronarlo. Il partito rivoluzionario doveva creare appunto le condizioni per il suo risveglio.\nQualche pagina addietro, Kibal'\u010di\u010d aveva detto che \u00abil movimento contadino anche pi\u00f9 esteso, nonostante tutti gli sforzi compiuti dal partito per appoggiarlo e organizzarlo, non pu\u00f2 aver ragione di un nemico centralizzato e ottimamente armato se non gli infligger\u00e0 duri colpi nei centri nevralgici della sua potenza materiale e militare\u00bb. Era la giustificazione teorica del regicidio, pur in presenza di un largo seguito popolare (che i \"narodovol'cy\" in realt\u00e0 non avevano), e la sottolineatura di come, per assistere all'evento rivoluzionario, il popolo e il partito, che ne difendeva gli interessi, dovessero agire insieme. Il popolo, nelle sue componenti pi\u00f9 inclini in passato alla rivolta, i \"raskol'niki\" e i cosacchi, non era al momento pi\u00f9 in grado \u00abdi dare la parola d'ordine dell'insurrezione\u00bb. Solo il partito socialrivoluzionario \u00abradicatosi tra la popolazione cittadina e operaia e che occupa numerose posizioni tra i contadini\u00bb, ne aveva la capacit\u00e0. Ma dopo aver suscitato un significativo movimento popolare, il partito non poteva che attendere il segnale dell'insurrezione. Chi lo avrebbe dato? La risposta che d\u00e0 Kibal'\u010di\u010d al quesito sanziona una distanza ormai incolmabile con il populismo anarchico e rivela l'influenza operata da Marx: \u00abConsiderando il maggiore sviluppo e mobilit\u00e0 della popolazione delle citt\u00e0, giudicando dal fatto che l'attivit\u00e0 del partito d\u00e0 maggiori risultati, dal punto di vista numerico, in citt\u00e0 che non in campagna, bisogna pensare che la prima parola d'ordine dell'insurrezione verr\u00e0 data non dal villaggio, ma dalla citt\u00e0\u00bb, ossia dal mondo operaio.\nIn un anno e mezzo di durissime lotte, il \u00abComitato esecutivo\u00bb aveva superato la vecchia impostazione populista che guardava alla campagna, reputando la citt\u00e0 pi\u00f9 ricettiva alle sirene della rivoluzione, e rinnegato l'illusione bakuninista di poter operare il rivolgimento sociale senza dirigere il movimento popolare, perch\u00e9 altrimenti: come impedire \u00aballa generale eccitazione di abbandonarsi a una sterile distruzione\u00bb? E da ultimo, aveva precisato quale fosse la funzione del partito davanti allo Stato e al popolo.\nIl lavoro sul campo.\nA Kibal'\u010di\u010d e a Vera Figner fu affidata l'organizzazione dell'attacco a Odessa, nell'ambito del primo, e triplice, tentativo di assassinare Alessandro II nell'autunno del 1879. Kibal'\u010di\u010d arriv\u00f2 a Odessa in settembre, e si stabil\u00ec in una zona della citt\u00e0 abitata da mercanti e artigiani. Poco dopo sopraggiunse la Figner, con una ventina di chili di dinamite nei bagagli, e insieme affittarono un appartamento sulla via Ekaterinskij a nome dei coniugi Maksim ed Elizaveta Ivanickij (un omaggio di Nikolaj a suo nonno), originari della Bessarabia. Completavano la squadra, Nikolaj Kolodkevi\u010d (1849-1884), che si domicili\u00f2 a pochi metri dagli Ivanickij, Michail Frolenko (1848-1938) e Tat'jana Lebedeva.\nFurono scartate alcune idee prima che la Figner escogitasse quella vincente. Bellissima, abbigliatasi in tenuta da gran signora, chiese a un funzionario delle ferrovie un posto da guardiano per il suo portiere, alla cui moglie, debole di petto, era stato raccomandato di respirare l'aria salutare della campagna. Ottenne il favore impetrato, e Frolenko, accompagnato da colei che nella vita sarebbe divenuta presto davvero sua moglie, la Lebedeva, fu assunto come casellante alla stazione di Gnilyakovo, distante circa venti chilometri da Odessa. Poterono cos\u00ec cominciare a scavare sotto la massicciata della rete ferroviaria.\nFrattanto Kibal'\u010di\u010d, oltre a sovrintendere all'intera parte tecnica, incontrava giovani lavoratori e studenti, e faceva loro propaganda in maniera discreta. Con Vasilij Ivanovi\u010d Suchomlin (1860-1938), uno studente gi\u00e0 militante nel partito rivoluzionario e al quale s'era rivolto perch\u00e9 gli nascondesse delle sostanze chimiche, si lasci\u00f2 andare a dichiarazioni pi\u00f9 impegnative. Nella sua autobiografia Suchomlin riferisce che Kibal'\u010di\u010d, a sentire la sua intenzione di soggiornare a Ginevra per conoscere da vicino l'ambiente dell'Internazionale, lo sconsigli\u00f2 vivamente dal farlo. Gli spieg\u00f2 che a temprare lo spirito era la lotta e che la permanenza all'estero, in un clima di relativa quiete, lo fiaccava. I rivoluzionari che andavano a ingrossare le file dell'emigrazione s'impigrivano, cessavano di credere nella causa. Meglio dunque andare a San Pietroburgo, dove la vita ferveva, grandi eventi s'intravedevano all'orizzonte, e c'era bisogno di persone fidate. Suchomlin, che intratteneva un rapporto epistolare con Aksel'rod, segu\u00ec il suo suggerimento che invece lo incitava a partire, salvo poi rimpiangere di non aver dato ascolto a Kibal'\u010di\u010d, e di aver cos\u00ec oziato all'estero nel biennio d'oro di \u00abNarodnaja volja\u00bb, il 1879-1881.\nA Odessa Kibal'\u010di\u010d rivide anche Dej\u010d, il quale dopo l'evasione dal carcere e una breve sosta in Svizzera, era tornato in Russia in tempo per assistere alle fasi conclusive del congresso di Vorone\u017e, e schierarsi con Plechanov. Discussero calorosamente delle ragioni che avevano determinato la scissione di \u00abZemlja i Volja\u00bb, e Kibal'\u010di\u010d volle ribadire che il centralismo invocato dalla fazione terroristica, e dai populisti irriducibili confuso con l'autoritarismo, era il naturale rifugio di un'organizzazione clandestina. Analogamente, l'ideale statale vagheggiato dai \"narodovol'cy\" non escludeva dal potere gli organi locali, che erano anzi indispensabili a sanare la piaga della burocrazia, ma delegava il processo riformatore a un centro decisionale.\nTutto era pronto, quando a met\u00e0 novembre giunse da colui che sorvegliava gli spostamenti dello zar, Presnjakov (1856-1880), la notizia che il sovrano non era partito con il panfilo e galoppava verso Simferopol'. Kibal'\u010di\u010d, tramontata l'operazione a Odessa, si assunse l'incarico di portare a \u017deljabov, come da sua richiesta, un cavo pi\u00f9 lungo e una nuova bobina. Sulla via per Aleksandrov, alla stazione di Elisavetgrad, il giorno 23, incontr\u00f2 Gol'denberg, a sua volta in viaggio per Odessa a reclamare un po' di dinamite. Kibal'\u010di\u010d, invi\u00f2 a Kolodkevi\u010d un messaggio cifrato in cui gli si permetteva di consegnare l'esplosivo alla persona che ne avrebbe fatto domanda, e si separ\u00f2 da Gol'denberg.\nIl 24 novembre Kibal'\u010di\u010d sbrig\u00f2 la faccenda ad Aleksandrovsk e lo stesso giorno si accomiat\u00f2. A Char'kov, in attesa di salire sul treno per Odessa, Kibal'\u010di\u010d, che era in piedi da quattro giorni, si addorment\u00f2 incautamente su una panchina, e cos\u00ec lo sorprese Dej\u010d, anche lui in partenza per la stessa destinazione. In concomitanza con il rientro dello zar dalla Crimea, erano stati rafforzati i controlli alle stazioni situate lungo il percorso del convoglio reale, che perci\u00f2 pullulavano di gendarmi in divisa e in borghese. Kibal'\u010di\u010d era un illegale, i suoi dati segnaletici potevano essere noti, e sarebbe stato il caso che si confondesse nella folla. E invece, disteso a faccia in su, sordo al baccano tutt'intorno, e avvolto in un soprabito di cotone (avr\u00e0 un cappotto solo l'anno successivo dietro ordine tassativo di Aleksandr Michajlov), mentre gli altri passeggeri indossavano gi\u00e0 la pelliccia, dava subito nell'occhio. Ci fu un momento di panico, quando Dej\u010d vide due poliziotti avvicinarsi, ma fortunatamente suon\u00f2 il campanello che chiamava i viaggiatori sulla banchina e sfruttando il caos pertinente alla circostanza, Dej\u010d pot\u00e9 svegliare Kibal'\u010di\u010d e sottrarlo alla vista degli agenti. Presero insieme il treno per Odessa e da certi discorsi captati a Elisavetgrad, intuirono che Gol'denberg era stato catturato.\nIl 30 gennaio 1880, la polizia irrompeva nell'appartamento al vicolo Sapernyj, dov'era la tipografia di \u00abNarodnaja volja\u00bb. Occorsero mesi per acquistare la nuova macchina e trovare una sede sostitutiva. Finalmente Michajlov scov\u00f2 una casa che faceva al caso suo in via Podol'skaja e ne affid\u00f2 l'organizzazione a Kibal'\u010di\u010d, il quale nell'impresa fu affiancato da Praskov'ja Ivanovskaja e da Ljudmila Terent'eva (1862-1883). Il carattere introverso di Nikolaj caus\u00f2 qualche malumore e incomprensione, tanto che nei primi tempi la coabitazione con le due esuberanti, giovani donne risult\u00f2 problematica. Scrive la Ivanovskaja: \u00abNikolaj Kibal'\u010di\u010d sembrava molto pi\u00f9 vecchio dei suoi anni, e questo ispir\u00f2 in noi per lui un senso di rispetto. Era di media statura, di costituzione non molto robusta, e aveva lineamenti asciutti e regolari. Ma il pallore troppo accentuato, in assenza di mobilit\u00e0 espressiva, dava al suo viso un'aria goffa, un che di rigido, una parvenza di indifferenza a tutto. Le ciocche dei capelli bruni, che cadevano sulla sua alta fronte come ghiaccioli, disegnavano sulla faccia statica, l'impressione della pi\u00f9 assoluta ottusit\u00e0. Di tanto in tanto, per\u00f2, nei suoi bellissimi occhi cerulei brillava un lampo improvviso che attenuava la fissit\u00e0 del volto e lo ravvivava... In seguito il nostro giudizio negativo su N. Kibal'\u010di\u010d cambi\u00f2 sensibilmente e nettamente. Ci eravamo fatte di lui un'idea sbagliata e ingiusta, perch\u00e9 non avevamo capito la una natura fortemente contemplativa. Era un uomo che viveva per lo studio\u00bb.\nLa tipografia fu eliminata alla fine di luglio e temporaneamente trasferita al vicolo Troickij, dove furono stampate le due creature di \u017deljabov: il primo numero della \u00abRabo\u010daja gazeta\u00bb (la Gazzetta operaia), e il \"Programma degli operai membri del partito \u00abNarodnaja volja\u00bb\". Kibal'\u010di\u010d diede il suo contributo a quest'ultimo documento traducendo, con incisive e sintetiche perifrasi, i complessi termini stranieri che non avevano un adeguato corrispettivo in russo. In quel periodo Kibal'\u010di\u010d torn\u00f2 per l'ultima volta a \u010cernigov, a rivedere i parenti che, con la barba lunga e incolta a nascondergli il viso, stentarono a riconoscerlo.\nDurante la primavera del 1880, la sistematica propaganda portata da \u00abNarodnaja volja\u00bb tra gli ufficiali, come parte essenziale del suo programma, culmin\u00f2 nella costituzione del circolo militare centrale. L'opera di avvicinamento alle forze armate, che avrebbero dovuto affiancare e sostenere la rivolta popolare, era stata impegnata da \u017deljabov, Kolodkevi\u010d, e Kibal'\u010di\u010d. Egli aveva, chiaramente, preferito muoversi nell'ambiente degli artiglieri e in uno di loro, il tenente della flotta Nikolaj Suchanov (1851-1882), trov\u00f2 l'interlocutore ideale cui confidare le difficolt\u00e0 incontrate nel costruire un proiettile esplosivo che fosse insieme maneggevole, sicuro durante il trasporto, e efficace in un'area limitata per uccidere lo zar senza provocare una strage.\nLa bomba a mano era l'arma di riserva nel settimo progettato attentato contro Alessandro II. Fin dall'autunno del 1880, quando al timone di \u00abNarodnaja volja\u00bb c'era ancora Aleksandr Michajlov, arrestato il 10 dicembre, era stata organizzata una squadra di vigilanza, diretta dalla Perovskaja, per monitorare gli spostamenti dello zar in citt\u00e0 e individuarono luogo e tempo utili a sferrare il colpo decisivo.\nOgni domenica l'imperatore, per recarsi alla parata militare allestita al maneggio Michajlovskij, attraversava spesso la \u00abMalaja sadovaja\u00bb (la via Piccola dei giardini), pi\u00f9 raramente il canale Ekaterinskij. La Perovskaja not\u00f2, in particolare, che a una svolta molto stretta sul canale, nei pressi del teatro Michajlovskij, il cocchiere rallentava l'andatura dei cavalli e li guidava al trotto, di modo che quello poteva essere il posto ideale per lanciare una bomba sotto le ruote della carrozza. Ma le speranze maggiori erano riposte sulla Malaja sadovaja dove Barannikov aveva trovato un locale in affitto, perfetto per ospitare la bottega di formaggio dei coniugi Kobozevy: Jurij Bogdanovi\u010d e Anna Jakimova. Era stato poi stabilito che, se lo zar fosse scampato alla dinamite sulla Malaja sadovaja e ai proiettili esplosivi di Kibal'\u010di\u010d, \u017deljabov avrebbe provveduto a giustiziare il tiranno con il pugnale. In un modo o nell'altro, Alessandro II doveva morire anche perch\u00e9 le forze del partito erano quasi del tutto esaurite.\nLa dinamite destinata alla Malaja sadovaja e preparata nel laboratorio sul Zabal'kanskij prospekt, era pronta gi\u00e0 a dicembre, ma i lavori di sterramento, effettuati da un drappello di scavatori (\u017deljabov, Suchanov, Barannikov, Bogdanovi\u010d, Kolodkevi\u010d, Isaev, Sablin, e Tet\u00ebrka), non cominciarono che il 6 febbraio del 1881, furono svolti di notte e durarono un mese. Kibal'\u010di\u010d stabil\u00ec che la galleria doveva essere minata in due punti, e che in ciascuno sarebbe stato sufficiente un quantitativo di dinamite pari a un \"pud\", da innescare con una miscela di fulminato di mercurio, nitroglicerina e pirossilina. La partita di dinamite relativamente esigua si spiega col fatto che il tunnel, man mano che progrediva verso il centro della via, era scavato diminuendo lo spessore dalla superficie stradale.\nVerso la fine di febbraio un prototipo del proiettile fu collaudato da Kibal'\u010di\u010d a Pargolovo alla presenza di \u017deljabov e dei quattro lanciatori designati dal \u00abComitato esecutivo\u00bb: Ignatij Grinevickij, Timofej Michajlov (1859-1881) Nikolaj Rysakov (1861-1881) e Ivan Emel'janov (1860-1916). Kibal'\u010di\u010d giudic\u00f2 la carica troppo potente e calcol\u00f2 di ridurla in maniera da interessare un'area di poco superiore ai due metri.\nIl 10 marzo sulla Tele\u017enaja, nella casa sicura custodita da Gesja Gel'fman e da Nikolaj Sablin, Kibal'\u010di\u010d illustrava con carta e penna ai lanciatori come usare le cartucce, non ancora assemblate.\nLa sera di venerd\u00ec, 11 marzo, \u017deljabov era arrestato nell'appartamento di Trigoni, venuto nella capitale da Odessa a gennaio, su richiesta del Comitato.\nIl 12, di mattina, Kibal'\u010di\u010d e tre lanciatori (era assente Emel'janov) si ritrovarono dietro il monastero Smolnyj per testare un campione modificato del proiettile, con un detonatore pi\u00f9 debole, e riempito di sabbia anzich\u00e9 di gelatina esplosiva. Era importante, dopo la lezione teorica fatta, che i tiratori imparassero a maneggiare la bomba. Il test fu effettuato con successo da Michajlov. Il coperchio dell'involucro salt\u00f2 in aria al violento urto sul terreno, e i vari pezzi si sparsero nello spazio circostante. Terminato il lancio di prova, Kibal'\u010di\u010d si diresse in via Tele\u017enaja dove aveva appuntamento con \u017deljabov, che attese invano. Quindi, partecip\u00f2 alla riunione del Comitato nell'appartamento segreto tenuto da Isaev e dalla Figner, sul Vozenesenskij prospekt, che incrocia il canale Ekaterinskij, e qui apprese della cattura di \u017deljabov, l'ultimo grave rovescio subito dal partito che, dopo Aleksandr Michajlov, aveva perduto Barannikov, Kolodkevi\u010d, e soprattutto Kleto\u010dnikov, l'agente di \u00abNarodnaja volja\u00bb infiltrato nella polizia politica. Inoltre, un concitato Bogdanovi\u010d comunic\u00f2 che al negozio di formaggio c'era stata un'ispezione sanitaria, probabilmente voluta da qualche commerciante della zona. Tutto era andato bene, ma il pericolo poteva non essere scongiurato. Si decise di procedere immediatamente, l'indomani stesso, e la Perovskaja, pur rotta dal dolore per l'arresto di \u017deljabov, che era il suo compagno, prese su di s\u00e9 il comando dell'impresa. Indugiare avrebbe potuto significare non poter pi\u00f9 agire.\nIsaev fu mandato a deporre le mine nella galleria sotto la Malaja sadovaja, mentre Kibal'\u010di\u010d, Suchanov e Gra\u010devskij si misero subito, nell'appartamento del Comitato, a costruire le bombe a mano.\nLa mattina del 13, dopo quindici ore di frenetico lavoro, i primi due proiettili erano pronti. La Perovskaja li port\u00f2 sulla Tele\u017enaja, il luogo convenuto di raccolta dei tiratori. In meno di un'ora la donna fu raggiunta da Kibal'\u010di\u010d che recava gli altri due ordigni e dava le ultime istruzioni ai lanciatori.\nDiretta all'ippodromo, la carrozza reale s'avvi\u00f2 per la Bol'\u0161aja sadovaja (la via Grande dei giardini, oggi semplicemente via Sadovaja). I lanciatori furono cos\u00ec allertati per quando lo zar si fosse mosso per il viaggio di ritorno, e la Perovskaja ordin\u00f2 loro di raggiungere il canale Ekaterinskij. Secondo il piano originario, primo tiratore doveva essere Michajlov, \u2014 seguito da Grinevickij, Emel'janov e Risakov \u2014 ma all'avvicinarsi del momento fatale, il giovane operaio non se la sent\u00ec, torn\u00f2 in via Tele\u017enaja a riporre la bomba, e rientr\u00f2 nel suo appartamento.\nFissato in fretta il nuovo ordine di lancio, Rysakov si ritrov\u00f2 primo tiratore, da ultimo che era. Alle due e 20 p.\u00a0m., lanci\u00f2 la sua bomba. Uccise due cosacchi della scorta, un ragazzo con la cesta che passeggiava sul marciapiede, e i cavalli. Fu catturato dopo un vano tentativo di fuga. Lo zar era illeso. Circondato dalle guardie, volle vedere l'artefice dello scoppio, gli si avvicin\u00f2, scambi\u00f2 con lui qualche parola, e si volt\u00f2 dall'altra parte. A una decina di metri, Grinevickij, appoggiato al muretto del canale, attese che Alessandro II fosse a due passi da lui, quindi gett\u00f2 il proiettile. Non appena Emel'janov vide Grinevickij a terra, corse a vedere se fosse possibile portarlo via, nella confusione che s'era generata, ma aveva ferite troppo gravi. Allora, con la bomba nascosta sotto il braccio, per non parere sospetto, aiut\u00f2 a coricare lo zar, che aveva le gambe dilaniate, sulla slitta, e se ne torn\u00f2 nella casa sicura della Gelf'man, in via Tele\u017enaja.\nAlessandro II mor\u00ec alle 3 e 35 p.\u00a0m., nel suo palazzo; Grinevickij, alle nove di sera, nell'ospedale di corte. Aveva ripreso conoscenza mezz'ora prima, e gli era stato chiesto di fornire le proprie generalit\u00e0. Lui aveva rifiutato di rispondere, cos\u00ec quando spir\u00f2, gli tagliarono la testa e la posero in un recipiente di vetro sotto spirito, perch\u00e9 fosse mostrata ai testimoni. Occorreva conoscere il nome dell'assassino dell'imperatore.\nArresto e processo.\nNikolaj Rysakov era un giovane che si era gettato nella mischia senza capire fino in fondo cosa comportasse, in termini di rischio personale, l'adesione al movimento rivoluzionario. Impreparato ad affrontare le conseguenze dell'atto compiuto, quando comprese che lo attendeva la condanna a morte, si aggrapp\u00f2 alla folle speranza di sfuggire al capestro inculcatagli dal procuratore Dobr\u017einskij (1844-1897), aduso a sfruttare le debolezze di chi aveva di fronte. Rysakov, credendo fiducioso di avere salva la vita, trad\u00ec. Disse tutto quel che sapeva, forn\u00ec nomi, descrizioni fisiche e indirizzi.\nIl 15 marzo, la polizia arrest\u00f2 nella casa sicura sulla Tele\u017enaja Gesja Gel'fman, mentre Nikolaj Sablin, che aveva sparato cinque colpi attraverso la porta, si era tirato il sesto alla tempia. Il giorno successivo, in un agguato della polizia, Timofej Michajlov veniva catturato nello stesso appartamento. \u017deljabov, in prigione dall'11 marzo, messo a confronto con Rysakov, vide che era stato picchiato e, ignaro del suo tradimento, non potendo tollerare che la responsabilit\u00e0 del regicidio fosse accollata a lui soltanto, si autodenunci\u00f2 in una lettera. Era altres\u00ec importante che l'immagine del partito fosse rappresentata da un rivoluzionario d'esperienza, il quale possedesse i mezzi, anche retorici, di trasformare il processo in una tribuna da cui sferrare l'ultimo attacco al nemico. Il 22 marzo, una mano afferr\u00f2 da dietro Sof'ja Perovskaja, mentre percorreva il Nevskij prospekt e la guid\u00f2 verso la proprietaria di un negozio l\u00ec appresso, dove di norma acquistava le provviste, che l'identific\u00f2.\nUltimo a essere preso di coloro che il mondo avrebbe conosciuto come i \"pervomartovcy\", fu Kibal'\u010di\u010d. In un confortevole locale al \u2116 138 del Nevskij prospekt, il general-maggiore a riposo Vissarion Komarov (1838-1907), che in Serbia nel 1876 e nella guerra russo-turca del 1877-1878 si era arricchito speculando sulle commesse militari e si era poi dato, di ritorno in patria, all'editoria, aveva aperto una biblioteca privata, provvista di alcune decine di migliaia di libri russi e stranieri. Popolare tra gli studenti e gli intellettuali di modesta condizione per l'ingresso a buon mercato, la biblioteca era una base della polizia. Che Kibal'\u010di\u010d la frequentasse saltuariamente era un'informazione comunicata alla gendarmeria da Okladskij. In pi\u00f9, l'aveva incontrato di persona, quando Kibal'\u010di\u010d, con la Ivanovskaja, era stato il responsabile della stamperia. La macchina un giorno aveva smesso di funzionare bene e \u017deljabov, conoscendo Okladskij dai tempi di Aleksandrovsk, l'aveva chiamato a riparare il guasto. Il 29 marzo, in un vano celato dal quale si poteva osservare la sala di lettura e individuare i ricercati, Okladskij indic\u00f2 Kibal'\u010di\u010d, che nonostante gli ultimi arresti continuava tranquillamente a studiare e a vivere a San Pietroburgo. I gendarmi lo pedinarono fino a casa, al \u2116 83 del Ligovskij prospekt, e qui senza troppo clamore, lo arrestarono e predisposero la trappola per fermare chi si fosse recato nell'appartamento. Qualche ora dopo, Frolenko cadeva nel tranello.\nSubito dopo l'arresto, Kibal'\u010di\u010d fu portato al \u2116 2 di via Gorochovaja, angolo Admiraltejskij prospekt (ora Voznesenskij prospekt), in un reparto segreto del Ministero degli Interni voluto da Alessandro II nel 1880 per la lotta alla sedizione. Al piano interrato c'era una prigione con celle fredde e dai bassi soffitti a volta. Vi rest\u00f2 fino al 1\u00ba aprile, quando di mattina fu trasferito nella sede dell'ex Terza sezione, nell'edificio 16 sul lungofiume Fontanka (braccio sinistro della Neva), dove fu riconosciuto da Rysakov per essere l'autore delle bombe a mano, e dove sar\u00e0 tre volte interrogato.\nNel primo dibattimento dichiar\u00f2 di appartenere al \u00abpartito social-rivoluzionario, in particolare alla societ\u00e0 Narodnaja volja\u00bb, la quale si era prefissa l'obiettivo di raggiungere il rinnovamento economico e politico del paese attraverso la creazione di una minoranza organizzata di rivoluzionari e il terrore, in attesa di poter fare liberamente opera di propaganda tra i contadini e gli operai. Ammise di aver attivamente partecipato solo al tentativo di Odessa, nel 1879, e asser\u00ec che il suo coinvolgimento successivo negli affari del partito si era limitato al campo tecnico: preparazione di dinamite e invenzione, nonch\u00e9 costruzione, delle cartucce adoperate il 13 marzo.\nIl secondo interrogatorio si consum\u00f2 poche ore dopo. Kibal'\u010di\u010d conferm\u00f2 le informazioni gi\u00e0 note agli inquirenti relativamente agli appartamenti, e mantenne il silenzio sugli indirizzi non ancora scoperti. Spieg\u00f2 che per assemblare un proiettile ci voleva un giorno e parecchio di pi\u00f9 per ottenere la gelatina esplosiva. Ripet\u00e9 che non sapeva a quali imprese fosse destinato il prodotto del suo lavoro, con l'ovvia eccezione dell'ultima, compiuta il 13 marzo. Disse che per ogni proiettile ne era stato realizzato uno di riserva e che i lanciatori erano due, Rysakov e un altro (Ignatij Grinevickij), a lui noto con il nomignolo \u00abKotik\u00bb (il \u00abGatto\u00bb). Aggiunse che i piani futuri del partito erano strettamente correlati al dispiegarsi prossimo degli eventi. Se il governo si sarebbe ostinato nella sua politica di cieca repressione, non avesse concesso l'amnistia per i reati politici e avviato le riforme costituzionali, era inevitabile che la strategia del terrore continuasse, e un appello in tal senso sarebbe presto stato diffuso dal \u00abComitato esecutivo\u00bb.\nNel tardo pomeriggio del 1\u00ba aprile, Kibal'\u010di\u010d fu condotto nella cella \u2116 2, adiacente a quella della Perovskaja, ma la stretta sorveglianza imped\u00ec loro una qualsiasi forma di comunicazione. In questa cella Nikolaj rimase quattro giorni ed elabor\u00f2 il famoso progetto di velivolo con motore a reazione, per poi essere trasferito, assieme agli altri imputati, nella Casa di detenzione preventiva. Il giorno 2, avvenne il terzo confronto tra Kibal'\u010di\u010d e i suoi accusatori. Di nuovo ci fu che, avendo egli notato l'interesse degli investigatori per le capacit\u00e0 tecniche di \u00abNarodnaja volja\u00bb, sminu\u00ec il proprio contributo di esperto e rettific\u00f2 le precedenti dichiarazioni. I proiettili erano il risultato del lavoro complessivo di tre persone, e non solo del suo, perci\u00f2 la forza offensiva del partito rivoluzionario era da considerarsi inalterata.\nLa mattina del 7 aprile, alle 11.00 a.\u00a0m. in punto, inizi\u00f2 il processo davanti a una commissione speciale del senato. La corte era presieduta dal senatore Fuks (1834-1909), e costituita da altri cinque senatori, esponenti della nobilt\u00e0, mercanti e amministratori locali. Pubblico ministero era il trentenne Murav'\u00ebv (1850-1908), che da bambino, orfano di madre, era stato spesso ospite a casa dei conti Perovskij e aveva giocato con Sof'ja L'vovna. Nel processo contro i regicidi vedeva l'occasione per dare una spinta alla sua carriera: sognava il ministero della Giustizia. I sei imputati furono fatti accomodare in una specie di passerella sopraelevata in quest'ordine: N. Rysakov, T. Michajlov, G. Gel'fman, N. Kibal'\u010di\u010d, S. Perovskaja, e A. \u017deljabov. Sotto di loro erano seduti cinque difensori, giacch\u00e9 \u017deljabov volle per una volta nella vita mettere a frutto i suoi studi giuridici e scelse di essere avvocato di s\u00e9 stesso. Il processo era formalmente aperto a tutti, ma non erano in tanti a potersi permettere il prezzo del biglietto, di diverso colore a seconda del censo. Erano presenti quindici rappresentanti della stampa, dieci stranieri e cinque russi, inviati questi ultimi delle seguenti testate: \u00abPravitel'stvennyj vestnik\u00bb (la Gazzetta ufficiale), \u00abGolos\u00bb (la Voce), \u00abNovoe vremja\u00bb (Tempi moderni), \u00abPorjadok\u00bb (l'Ordine), e il \u00abMoskovskie vedomosti\u00bb (il Notiziario di Mosca). Tra il pubblico, venuti a ritrarre i regicidi, c'erano anche il celebre pittore Makovskij e l'artista, medico e viaggiatore Pjaseckij (1843-1919). Nel corso del processo furono chiamati a deporre quarantasette testimoni, di cui dodici agenti di polizia, undici soldati di guardia al canale Ekaterinskij, sette portinai, i sei padroni di casa degli imputati, il cocchiere dell'imperatore, ufficiali di artiglieria esperti in esplosivi.\nLe fasi iniziali del dibattimento esaltarono l'eloquenza di \u017deljabov che gett\u00f2 nello smarrimento i testimoni, costretti a riformulare quanto detto. Ci\u00f2 fu ritenuto inammissibile dal sindaco-governatore di San Pietroburgo, il tenente generale Baranov (1837-1901) che espresse immediatamente il suo disappunto a Pobedonoscev; questi rifer\u00ec ad Alessandro III; lo zar chiese spiegazioni al ministro della Giustizia, Nabokov (1827-1904), il quale, da ultimo, fece pressioni su Fuks. Il presidente si adegu\u00f2 e concesse ampia libert\u00e0 di parola a Murav'\u00ebv, a fronte di un continuo impedire agli accusati di esprimere il proprio pensiero. Molti anni dopo, nelle sue memorie, lo riconoscer\u00e0. Murav'\u00ebv non aveva dimestichezza con le idee socialiste e naturalmente gli imputati avrebbero avuto facilmente ragione su di lui, ridicolizzandolo davanti alla stampa estera. Ma il vero problema era la \u00abcritica seria\u00bb alla classe dirigente del paese che un uomo come \u017deljabov poteva fare, e che in parte, nonostante tutto, riusc\u00ec a fare. Su Kibal'\u010di\u010d Fuks scrive che aveva \u00abuna mente meravigliosa, fenomenale sangue freddo, energia infernale, sorprendente forza d'animo\u00bb.\nL'atteggiamento della corte non lasciava alcun dubbio sul fatto che il processo fosse una commedia di cui era noto l'epilogo. Ma l'avvocato di Kibal'\u010di\u010d, Vladimir Gerard (1839-1903), gi\u00e0 in passato coinvolto in affari politici quali il processo dei 50, e quello dei 193, lo difese appassionatamente, con la sincera speranza che il suo assistito potesse salvarsi in virt\u00f9 dei meriti scientifici. \u00abQuanta forza, intelligenza, generosit\u00e0, gentilezza, impeccabile onest\u00e0 e modestia, quanto talento, che potenziale di grandi scoperte e invenzioni sono in quest'uomo! Quanta felicit\u00e0 e benedizioni pu\u00f2 portare all'umanit\u00e0! Non possiamo consentire che venga consegnato al patibolo, deve essere salvato! Salvato per il grande futuro della patria, per la sua gloria, per la gloria del suo popolo!\u00bb. Quando Gerard prov\u00f2 a parlare delle ragioni politiche del regicidio, \u2014 miseria, fame, arbitrio del potere, ingiustizia \u2014 Fuks gli intim\u00f2 di non proseguire su quel tono, e lui torn\u00f2 a esaltare l'alto profilo intellettuale di Kibal'\u010di\u010d, dai trionfi scolastici fino a quei giorni drammatici, nei quali a occupargli la mente non era l'imminenza della morte, bens\u00ec un lavoro creativo su una \u00abmacchina volante\u00bb.\nKibal'\u010di\u010d, che tenne durante il processo una mirabile e serafica compostezza, riusc\u00ec, nelle battute conclusive, a esporre le origini della sua adesione alla causa rivoluzionaria, ma prima dovette rispondere alle domande sul suo coinvolgimento nelle operazioni del partito, che egli espose sottolineando la natura tecnica del suo apporto. Era, la sua, un'indole mite ma non perci\u00f2 indifferente alle intollerabili atrocit\u00e0 perpetrate dal governo, all'irragionevolezza della sua politica. \u00abVedendo l'intensificarsi della lotta tra il governo e il partito, prevedendo che esso avrebbe dovuto ricorrere a metodi cui non era preparato\u00bb aveva deciso di porlo nelle condizioni migliori per affrontare la terribile sfida. Obiett\u00f2 al procuratore Murav'\u00ebv che, nella lunga requisitoria durata cinque ore, aveva tacciato i dirigenti \"narodovol'cy\" di \u00abpredicare il terrore per il terrore\u00bb, di volersi mettere in mostra, di prediligere la violenza ai metodi pacifici perch\u00e9 violenti, che in lui e nei suoi compagni non c'era questo \u00abincredibile amore per il sangue\u00bb. Lui, come gli altri socialisti, riconosceva \u00abil diritto di ogni individuo alla vita, alla libert\u00e0, al benessere, allo sviluppo di tutte le risorse morali e intellettuali della natura umana. Da questo punto di vista, ma anche da una prospettiva pi\u00f9 ampia, puramente umana, la sottrazione della vita \u00e8 una cosa tragica\u00bb. E tuttavia, non c'era stata alternativa. Lo dimostravano le parole di Murav'\u00ebv, che giustificava proprio le cause da cui era dipeso il disastro. \u00abHo seguito con attenzione il discorso del signor procuratore per quanto concerne la genesi del movimento rivoluzionario, e ho scoperto che c'\u00e8 stata una riforma; tutti gli elementi che l'hanno rifiutata si sono uniti in una societ\u00e0 segreta; questi illegali non avendo niente da fare e dovendo inventarsi un'occupazione, si sono inventati la rivoluzione. L'intera requisitoria del signor procuratore ha indicato come giusto rimedio al problema di cosa fare perch\u00e9 questi tristi eventi non si ripetano pi\u00f9, di non essere indulgenti, di reprimere e ancora reprimere, ma non posso concordare con il signor procuratore quando raccomanda proprio quei metodi che non possono portare al risultato auspicato\u00bb.\nIl processo si concluse alle 06:20 a.\u00a0m. del 10 aprile. Nel pomeriggio del giorno seguente, i sei imputati rientrarono in aula per la lettura della sentenza che li condannava tutti a morte per impiccagione. La Gel'fman annunci\u00f2 allora, tramite il suo difensore, di essere incinta di quattro mesi, e la sua condanna fu sospesa, dopo che il 12 aprile un medico ebbe confermato la gravidanza. Fu concesso un giorno di tempo per ricorrere contro il verdetto, ma si trattava di una vuota formalit\u00e0, giacch\u00e9 le domande di grazia presentate da Rysakov e Michajlov, non furono mai neppure mostrate all'imperatore. Il 12 aprile la sentenza divenne esecutiva.\nL'inventore di un dispositivo aeronautico.\nDa ragazzino, osservando la rapida parabola discendente dei razzi pirotecnici che aveva ideato, Kibal'\u010di\u010d si era vanamente chiesto come si potesse spingerli pi\u00f9 in alto prima dell'inevitabile caduta. Negli anni a venire continu\u00f2 a ragionare sul tema del volo, ampliandone prospettive e ambizioni, e negli ultimi giorni di vita redasse un progetto pionieristico di dispositivo aeronautico con equipaggio umano. L'idea, cui pensava da tanto senza aver mai avuto occasione, n\u00e9 di definirla nei dettagli n\u00e9 di verificarla praticamente, si era sviluppata in modo da legarsi alla sua vasta cultura in materia di esplosivi.\nNella quiete dell'isolamento, tra il 2 e il 4 aprile, evitando di mangiare e dormendo pochissimo perch\u00e9 ci fosse il tempo di conoscere il parere degli esperti, Kibal'\u010di\u010d diede forma scritta alla sua intuizione.\nLa lettera alla comunit\u00e0 scientifica.\n\u00ab\"Progetto di dispositivo aeronautico dell'ex studente dell'Accademia d'Ingegneria ferroviaria Nikolaj Ivanovi\u010d Kibal'\u010di\u010d, membro del partito social-rivoluzionario russo\"\u00bb.\n\u00abScrivo questo progetto durante la prigionia, pochi giorni prima della mia morte. Io credo nella realizzazione della mia idea, e questa convinzione mi \u00e8 di conforto nella mia terribile situazione. Se la mia idea, dopo un'attenta analisi da parte di scienziati competenti, sar\u00e0 riconosciuta fattibile, allora avr\u00f2 la gioia di aver reso un immenso servizio all'umanit\u00e0 e al mio paese. Andr\u00f2 poi tranquillo incontro alla morte, sapendo che la mia idea non \u00e8 morta con me e che rester\u00e0 tra gli uomini per i quali sono pronto a sacrificare la vita. Cos\u00ec imploro quegli scienziati che prenderanno in considerazione il mio progetto, di farlo il pi\u00f9 possibile sul serio e in buona fede, e di darmi una risposta in tempi brevi\u00bb.\n\u00abPrima di tutto, ritengo necessario sottolineare che quando ero libero non ho avuto abbastanza tempo per sviluppare la mia idea nei particolari e dimostrare con calcoli matematici la sua attuabilit\u00e0. E ora, ovviamente, non sono in grado di procurarmi gli strumenti adatti allo scopo. Di conseguenza questo compito \u2014 il consolidamento del mio progetto con calcoli matematici \u2014 deve essere fatto dagli esperti che avranno tra le mani le mie carte. Inoltre non ho familiarit\u00e0 con la moltitudine di progetti simili apparsi di recente o, per meglio dire, conosco le linee generali, ma non le modalit\u00e0 con cui i loro autori pensano di realizzarli. Ma che io sappia, la mia idea non \u00e8 stata proposta da nessuno\u00bb.\n\u00abNell'elaborare il mio dispositivo aeronautico, mi sono principalmente concentrato sulla domanda: quale forza deve essere impiegata per metterlo in moto? Ragionando \"a priori\", si pu\u00f2 dire che la forza del vapore non \u00e8 efficace. Non ricordo esattamente la percentuale di energia termica che, in rapporto al calore fornito, \u00e8 convertita in lavoro, ma so che \u00e8 parecchio modesta. Al tempo stesso, il motore a vapore \u00e8 abbastanza ingombrante e richiede l'energia prodotta dalla combustione di grandi quantit\u00e0 di carbone. Quindi ritengo che qualsiasi dispositivo sia montato su un motore a vapore \u2014 come ali, viti di sollevamento, e cos\u00ec via, \u2014 non potr\u00e0 sollevarsi in aria.La percentuale di energia termica convertita in lavoro dal motore elettrico \u00e8 decisamente maggiore, ma per un grande motore \u00e8 di nuovo necessario il motore a vapore. Immaginiamo che il motore a vapore e quello elettrico siano fissati a terra e collegati da un cavo, in modo che, a somiglianza del telegrafo, il calore prodotto dal primo scorra nel cavo come corrente galvanica e raggiunga la forza che pu\u00f2 spostare le ali o un'altra struttura analoga del dispositivo. Non posso dire se un simile apparecchio sia in grado di volare, ma in ogni caso, se cos\u00ec fosse, sarebbe scomodo e costoso\u00bb.\n[..] \u00abQual \u00e8 la forza che pi\u00f9 si adatta all'aviazione? Questa forza \u00e8, a mio avviso, la combustione lenta prodotta dagli esplosivi. Infatti, quando bruciano, gli esplosivi producono, pi\u00f9 o meno rapidamente, una grande quantit\u00e0 di gas, aventi al momento un'enorme energia. Non ricordo esattamente, se la convertiamo in kgf, la forza che produce l'esplosione di un \"funt\" di polvere da sparo, ma se non sbaglio pu\u00f2 sollevare da terra una zolla di terreno del peso di quaranta \"pud\". In sintesi, non esiste in natura altra sostanza capace di sviluppare, in un breve lasso di tempo, pi\u00f9 energia degli esplosivi. Ma come applicare l'energia generata dalla combustione degli esplosivi in un processo di lunga durata? Questo \u00e8 possibile solo a condizione che l'enorme energia prodotta dalla combustione delle sostanze esplosive non si liberi subito, ma in un periodo di tempo pi\u00f9 o meno lungo. Se prendiamo un \"funt\" di polvere, brucia non appena l'accendiamo; se per\u00f2 la polvere \u00e8 compressa in una forma cilindrica e ne accendiamo un'estremit\u00e0, possiamo vedere che la combustione non prende in un attimo tutto il cilindro, ma si propaga alquanto lentamente da un capo all'altro, e a velocit\u00e0 costante. La velocit\u00e0 di propagazione della combustione della polvere da sparo compressa, osservata in diversi esperimenti, \u00e8 di 4 m/s\u00bb.\n\u00abSu questa caratteristica della polvere da sparo compressa si fonda il dispositivo dei razzi militari. Lo schema di questo dispositivo \u00e8 il seguente:In un cilindro di latta, chiuso a una base e con un'apertura nell'altra, viene inserito un cilindretto di polvere compressa avente, lungo la linea dell'asse, un canale d'ingresso. La combustione della polvere compressa inizia nello spazio del canale e si propaga in un ben preciso lasso di tempo verso la parte esterna. I gas formatisi durante la combustione, fanno pressione su tutte le pareti, ma le pressioni si bilanciano reciprocamente, tranne che sul fondo superiore dell'involucro in latta dove la pressione, non bilanciata da quella opposta, (da questa parte il gas fuoriesce liberamente), spinge il razzo in avanti, nella direzione impressa dal suo posizionamento nel cilindro prima di accenderlo. La traiettoria \u00e8 una parabola uguale a quella della palla espulsa dal cannone.\n[...] \u00abQuindi, ecco la descrizione per sommi capi del mio apparecchio:Nel cilindro A, avente un foro C sulla base inferiore, \u00e8 inserita una candela di polvere K (cos\u00ec si chiamer\u00e0 il cilindretto di polvere compressa), in asse e vicino alla base superiore. Il cilindro \u00e8 fissato, tramite due puntali N N, alla piattaforma P, sulla quale si posizioner\u00e0 il pilota. Per accendere la candela di polvere, nonch\u00e9 per sostituire quella esaurita (anche se naturalmente non pu\u00f2 esserci interruzione nell'alimentazione), deve essere elaborato uno speciale meccanismo automatico. Il pi\u00f9 indicato sarebbe un dispositivo azionato da un meccanismo a orologeria, in ragione dei tempi noti di combustione della polvere da sparo. Ma non voglio soffermarmi su questi meccanismi, dal momento che tutto ci\u00f2 pu\u00f2 essere facilmente risolto con la tecnologia moderna\u00bb.\n\u00abImmaginiamo ora di accendere la candela K. Dopo un breve intervallo di tempo, il cilindro si riempie di gas caldi che fanno pressione contro il tetto, e se la pressione supera il peso del cilindro, della piattaforma e del pilota, l'apparecchio si sollever\u00e0 in alto. Da notare, tra parentesi, che ad alzare il dispositivo non \u00e8 solo l'intensit\u00e0 della pressione dei gas generati dalla polvere: i gas caldi che saturano il cilindro hanno un peso specifico inferiore rispetto al peso dell'aria spostata, quindi in base al principio idrostatico, la differenza di peso tra l'aria che riempie il cilindro e i gas, a maggior ragione spinge in alto l'apparecchio\u00bb.\n[...] \u00abI velivoli azionati dalla pressione dei gas possono salire molto in alto, se il valore della pressione dei gas \u00e8 superiore al peso della macchina. Se si vuole stare fermi a una certa altezza, bisogna adoperare una candela di polvere pi\u00f9 piccola, in modo che la pressione dei gas sia uguale al peso del velivolo. In tal guisa il dispositivo aeronautico pu\u00f2 stare nel mezzo atmosferico come se fosse sull'acqua, alla stessa maniera di una nave che galleggia\u00bb.\n\u00abCome possiamo ora muovere il nostro apparecchio nella direzione desiderata?. Questo si pu\u00f2 ottenere in due modi:\u00c8 possibile utilizzare un secondo cilindro montato orizzontalmente, con il foro praticato dietro invece che in basso. Se nel cilindro si inserisce la candela di polvere da sparo e il dispositivo per accenderla, il gas premendo sulla parte inferiore del cilindro, indurr\u00e0 il velivolo a volare in quella direzione. Il cilindro orizzontale pu\u00f2 essere montato in qualsiasi direzione si vuole e avr\u00e0 un movimento orizzontale.[...] Ma mi sembra che siamo in grado di limitarci a un solo cilindro, se si monta in modo che sia inclinato rispetto al piano verticale, cos\u00ec da avere una rotazione conica. L'inclinazione del cilindro consente al velivolo di stare in aria e, insieme, di muoversi in direzione orizzontale\u00bb.\n[...]\u00abQuanto alla stabilit\u00e0, possono essere messi a punto stabilizzatori di movimento come ali, e cos\u00ec via. Per l'atterraggio \u00e8 necessario inserire gradualmente candele di polvere dal diametro pi\u00f9 piccolo, in modo che, sempre gradualmente, l'apparecchio si abbassi\u00bb.\n\u00abIn conclusione faccio notare che, a mio parere, non solo la polvere compressa pu\u00f2 essere usata a questo scopo. Esistono molti esplosivi a lenta combustione, la cui composizione include, come la polvere, nitrato, carbonio e zolfo, ma in quantit\u00e0 diverse o anche unite ad altre sostanze. Forse alcuni di questi composti potrebbero essere pi\u00f9 efficaci della polvere compressa\u00bb.\n\u00abChe la mia idea sia valida o meno, lo potr\u00e0 dire in via definitiva solo la sperimentazione. Senza sperimentazione, si pu\u00f2 stabilire solo il rapporto tra le dimensioni del cilindro e il peso e lo spessore della barra di polvere necessaria a sollevare l'apparecchio. Gli esperimenti iniziali con i cilindretti possono essere effettuati anche in una stanza\u00bb.\nDestino e rilevanza storica del progetto.\n\u00abIntrapreso il cammino della rivoluzione, sapevo che la lotta contro l'autocrazia mi avrebbe portato, prima o poi, ma certamente, o al patibolo o ai lavori forzati. La cosa pi\u00f9 importante \u00e8 salvare l'idea, salvare l'invenzione. \u00c8 necessario che sia messa a disposizione degli uomini!\u00bb. Fu questo l'accorato appello che fece Kibal'\u010di\u010d a Vladimir Gerard, quando si sent\u00ec dire che la sua vita era importante e che doveva concentrare tutte le energie sul processo. Nikolaj illustr\u00f2 allora all'avvocato la sua idea, e lo preg\u00f2 di ottenere il permesso per mostrare subito il progetto agli accademici, cos\u00ec da poterci parlare finch\u00e9 era vivo, avendo ancora molti particolari da aggiungere, spiegazioni che la penuria di tempo non gli aveva consentito di mettere per iscritto.\nGerard espose il progetto di Kibal'\u010di\u010d, con commossa eloquenza, al dittatore Loris-Melikov, l'uomo formalmente pi\u00f9 influente della Russia dopo lo zar, ma che l'assassinio di Alessandro II aveva di fatto privato di ogni autorit\u00e0. Non era difficile congetturare che il conte Loris-Melikov, sul punto di essere estromesso dal potere a favore del bigotto e ultra reazionario Pobedonoscev, non avrebbe dato seguito alla supplica di uno degli artefici della morte del suo protettore. E infatti, dopo aver promesso che se ne sarebbe occupato, si limit\u00f2 a consegnare il documento al capo della gendarmeria di San Pietroburgo, il generale Aleksandr Komarov, il quale lo invi\u00f2 in data 7 aprile alla sede del Dipartimento della polizia segreta. Il capo del Dipartimento, il barone Velio (1830-1899), annot\u00f2 che non era opportuno dare in visione agli scienziati il progetto di un criminale di stato alla vigilia della sua morte, pertanto lo sigill\u00f2 in una busta. Kibal'\u010di\u010d, che aveva creduto alle assicurazioni fatte da Loris-Melikov a Gerard, attese per una settimana un riscontro alla sua lettera stesa tanto di fretta, e non ricevendolo, il 12 aprile invi\u00f2 una supplica al ministro degli Interni: \u00abNon pu\u00f2 vostra eccellenza firmare un provvedimento che autorizzi un incontro tra me e un qualunque membro della commissione incaricata di prendere in esame il mio progetto, non pi\u00f9 tardi di domani mattina, o che per lo meno mi faccia pervenire una risposta scritta della sua valutazione in merito, anche questo non pi\u00f9 tardi di domani...\u00bb.\nNegli archivi del Dipartimento di polizia, il plico rest\u00f2 sepolto per trentasei anni. Nell'agosto del 1917 fu finalmente rinvenuto, per essere pubblicato nel doppio numero di \u00abByloe\u00bb del 1918, \u2116 4-5, con il commento dello scienziato e scrittore Nikolaj Rynin (1877-1942), ma si tratt\u00f2 di una pubblicazione pessima, piena di omissioni e di errori di battitura. Solo nel 1956 il manoscritto di Kibal'\u010di\u010d, a settantacinque anni dalla stesura, fu stampato in una versione completa e corretta.\nPremesso che in carcere Kibal'\u010di\u010d non poteva sviluppare un compiuto progetto aeronautico senza preliminari calcoli matematici, ma solo illustrare un'\u00abidea\u00bb, si pu\u00f2 dire che il nocciolo di questa idea, ci\u00f2 che la rende originale, \u00e8 che per la prima volta si era ipotizzato l'uso di un motore a razzo per un velivolo pi\u00f9 pesante dell'aria, precedentemente pensato solo per i mezzi pi\u00f9 leggeri dell'aria, cio\u00e8 palloni aerostatici e dirigibili. Inoltre Kibal'\u010di\u010d ebbe chiaro il funzionamento di un motore a razzo, con la spinta che \u00e8 opposta alla direzione di uscita del gas. E ne ebbe anche con precisione immaginato l'assemblaggio. Nel linguaggio moderno, il cilindro A \u00e8 la camera di combustione interna del motore; la candela K, il propellente solido a lenta combustione in essa inserito; il foro C, l'ugello di scarico del getto dei gas originatosi dalla combustione. Le altre innovazioni presenti nel progetto sono: l'automatizzazione dell'alimentazione nella camera di combustione, che per\u00f2 non poteva essere realizzata con la tecnologia del tempo in cui visse Kibal'\u010di\u010d, contrariamente a quanto lui credeva; e il suggerimento di innestare un motore supplementare o di inclinare il motore principale per muovere l'apparecchio nella direzione voluta, che ha poi trovato applicazione pratica negli elicotteri a decollo verticale e ad atterraggio corto.\nJakov Perel'man (1882-1942), scrittore e divulgatore scientifico popolare, individu\u00f2 quelli che sono gli errori tecnici del progetto di Kibal'\u010di\u010d, alcuni dei quali giustificabili dalle particolari circostanze in cui fu redatto. Essi sono: la piattaforma, nell'illustrazione, non presenta il foro in corrispondenza del tubo di scarico del cilindro, rendendo cos\u00ec impossibile il passaggio del getto di gas; il cilindro deve avere una linea pi\u00f9 affusolata per incontrare una minore resistenza da parte dell'aria; il pilota non pu\u00f2 stare sulla piattaforma a causa del grande calore emesso dai gas. Ma, avendo Kibal'\u010di\u010d proposto un motore che rende il velivolo indipendente dall'ambiente esterno, e dunque ideale per il volo interplanetario che avviene in assenza di atmosfera, gli si pu\u00f2 riconoscere, secondo Perel'man, la primogenitura dell'astronautica al posto di Ciolkovskij.\nLe lettere allo zar Alessandro III.\nIl 12 aprile Kibal'\u010di\u010d indirizz\u00f2 una lettera a Alessandro III, scoperta solo nel 1964, nella quale traspare, dietro un tono umile e rispettoso e accanto all'esternazione di aspetti riposti del proprio carattere, una certa velata minaccia al nuovo zar di poter subire, restando immutata la situazione politica della Russia, lo stesso destino del padre:\n\u00abMi rivolgo a Vostra Maest\u00e0 con questo appello, non per ragioni personali o desideri egoistici. Sono spinto solo da un sentimento d'amore per la patria e di dolore per le sue sofferenze. Oso sperare che Vostra Maest\u00e0 prester\u00e0 ascolto alla mia voce, la voce di un uomo che anela esporre la nuda verit\u00e0. In queste ultime ore, il mio stanco intelletto \u00e8 straziato dal pensiero del futuro del nostro paese. Se si porr\u00e0 fine alla sua miseria, se ci saranno finalmente ad attenderlo la felicit\u00e0 e la libert\u00e0, o se ancora una volta dovr\u00e0 gemere sotto il peso di ogni genere di sventura. E se finalmente saranno eliminate le condizioni che hanno portato il partito social-rivoluzionario russo ad abbracciare il terrorismo\u00bb.\n\u00abHo partecipato all'attivit\u00e0 terroristica nonostante il fatto che il mio mondo interiore mi volgesse verso pacifiche dinamiche sociali e le mie facolt\u00e0 mentali fossero tese allo studio delle scienze. Non ho potuto contrastare la tendenza storica che ha orientato tutta l'organizzazione verso la lotta terroristica. Eppure ho sempre appassionatamente desiderato, e lo desidero tuttora, che scompaiano le ragioni che giustificano il terrore rivoluzionario e che il partito possa passare dalla via della violenza a quella pacifica delle attivit\u00e0 socio-culturali. E non sono il solo. Tutti i miei compagni al processo, come hanno testimoniato in tribunale, hanno lo stesso desiderio. Non credo di fare un torto alla verit\u00e0 se dico che tutto il partito lo condivide\u00bb.\n\u00abMa solo Vostra Maest\u00e0 ha il potere di impedire che si ripetano gli eventi terribili verificatisi negli ultimi anni. Solo Vostra Maest\u00e0 pu\u00f2 portare il paese fuori dalla situazione intollerabile in cui si trova. Vostra Maest\u00e0, non \u00e8 l'impiccagione, ma le conseguenze dell'impiccagione che mi angosciano. Solo per il timore delle conseguenze, mi permetto di chiedere a Vostra Maest\u00e0 di revocare la sentenza della rappresentanza speciale del Senato\u00bb.\nIl 14 aprile, nelle ore immediatamente precedenti l'esecuzione, Kibal'\u010di\u010d scrisse una seconda, lunga, lettera allo zar. In essa, non c'\u00e8 pi\u00f9 ombra di sfida. C'\u00e8 un sentimento di tristezza che gli nasce dalla constatazione di quanto poco sarebbe bastato perch\u00e9 tutti fossero pi\u00f9 felici.\n\u00ab [...] Sono profondamente persuaso che se fin dagli esordi del movimento socialista, dal 1873, fosse stata lasciata completa libert\u00e0 ai propagandisti, questo avrebbe giovato a tutti i gruppi sociali del nostro paese: al partito social-rivoluzionario, al popolo, alla societ\u00e0, e anche al governo\u00bb.\n\u00abIn effetti, il partito social-rivoluzionario avrebbe vinto perch\u00e9 ora sarebbe numericamente pi\u00f9 forte, avrebbe stretti legami e godrebbe d'indubbia influenza tra la popolazione contadina e urbana; insomma dopo otto anni di propaganda sarebbe un partito popolare nel vero senso della parola. Il popolo avrebbe vinto perch\u00e9 la giovent\u00f9 socialista, in condizioni cos\u00ec favorevoli, avrebbe contribuito a formarne la concezione del mondo, e avrebbe portato nella sua vita tanta conoscenza, speranza e alti esempi morali. Il popolo avrebbe saputo che una parte dell\"'intelligencija\" \u00e8 sua amica, e l'avrebbe amata, l'avrebbe riconosciuta come sua protettrice e guida. La societ\u00e0 sarebbe stata risparmiata dalla grande miseria che gli \u00e8 venuta dalla morte, dall'esilio, dalla messa in prigione di migliaia dei suoi figli, e non avrebbe visto l'orrore di due dozzine di persone impiccate. Il governo avrebbe vinto perch\u00e9 i tremendi atti terroristici, che ha eseguito il partito rivoluzionario, certamente non ci sarebbero stati se, in primo luogo, non avesse eretto davanti al partito un muro di ininterrotta persecuzione e se, in secondo luogo, non avesse frapposto una catena di ostacoli al lavoro del partito nel popolo [...] \u00bb.\nSu questa lettera Alessandro III annot\u00f2 il seguente commento: \u00abFantasie di una mente malata, come \u00e8 evidente da tutta la falsa prospettiva da cui guarda questo socialista, figlio miserabile della patria\u00bb.\nL'esecuzione.\nIl processo ai \"pervomartovcy\" scosse una parte della Russia. Il 9 aprile, quando il dibattimento era ancora in corso, il giovane filosofo e professore all'Universit\u00e0 di San Pietroburgo, Vladimir Solov'\u00ebv, durante una conferenza pubblica dal titolo \u00abCritica della civilt\u00e0 moderna e crisi dello sviluppo mondiale\u00bb, fece un appello perch\u00e9 i regicidi fossero perdonati e amnistiati. Un'ovazione accolse le sue parole. Ma il 14 aprile Loris-Melikov, sollecitato dal governatore Baranov a prendere provvedimenti contro Solov'\u00ebv, chiese allo zar di pronunciarsi egli stesso in merito. Solov'\u00ebv scrisse allora una lettera ad Alessandro III nella quale assicurava che le sue parole erano state distorte ed esagerate. Fu invitato ad astenersi da ulteriori conferenze pubbliche. Un tentativo in questa direzione era stato fatto anche da Tolstoj. Aveva elaborato pi\u00f9 volte una lettera, per toccare con il tono giusto la coscienza del nuovo sovrano, e l'aveva inviata a Pobedonoscev, vecchio istitutore dello zar e da lui tenuto in grandissima considerazione, affinch\u00e9 gli facesse da tramite. Si dava per\u00f2 il caso che fosse proprio Pobedonoscev il primo a sostenere la linea dura a oltranza contro i criminali di stato, e non consegn\u00f2 la lettera al destinatario. Tolstoj prov\u00f2 allora altre vie per raggiungere lo zar, ma pare che Pobedonoscev sapesse come anticiparlo.\nLa sera del 14 aprile, cinque sacerdoti venuti a comunicare e confessare i detenuti, furono condotti alle celle. \u017deljabov e la Perovskaja si rifiutarono categoricamente di ricevere i religiosi, mentre Kibal'\u010di\u010d dovette discutere per essere lasciato in pace.\nIl terzo numero del giornale di Tka\u010d\u00ebv, il \u00abNabat\u00bb, uscito all'indomani dell'esecuzione, diffuse la voce che quella sera i prigionieri furono torturati. Nel suo resoconto \u00e8 scritto che il direttore della prigione aveva ordinato alle guardie di allontanarsi dal corridoio dove erano le celle, e che poco dopo, nel cortile della Casa di detenzione, da due carrozze erano scesi quattro uomini, un soldato e tre civili, uno dei quali aveva sotto il braccio un pacco avvolto in una tela cerata nera. Il soldato aveva accompagnato i civili dai prigionieri, aperto loro le porte delle celle, e tutti e quattro avevano sostato in ognuna di esse per un tempo variabile: quaranta minuti da Kibal'\u010di\u010d, pi\u00f9 di un'ora da \u017deljabov, meno dai restanti tre.\nA sostegno di questa tesi, poi ripresa nel \u00abListok Narodnoj voli\u00bb, ci sarebbe anche il diario della moglie di un alto funzionario del governo, Evgenij V. Bogdanovi\u010d (1829-1914), la quale il 9 aprile scrisse di aver appreso che si sarebbe cercato in ogni modo di ottenere da \u017deljabov le preziose informazioni sul partito in suo possesso, e il 12, che secondo l'opinione di Baranov il pi\u00f9 pericoloso dei \"pervomartovcy\" era Kibal'\u010di\u010d. Di sicuro si sa che i prigionieri furono interrogati dopo il processo e prima dell'esecuzione.\nLa mattina del 15 aprile, alle 06:00, i condannati furono svegliati, rifocillati con del t\u00e8 caldo, e forniti di nuovi abiti e biancheria. Furono poi portati in cortile e fatti salire su due carri che avevano la particolarit\u00e0 di essere molto alti, con la panca per sedersi a un \"sa\u017een\"' dal suolo. Sul primo carro montarono Rysakov, \u017deljabov e un assistente del boia; la Perovskaja, Michajlov, Kibal'\u010di\u010d, sul secondo, assieme a Frolov e all'altro suo aiutante.\nMani, piedi, e busto dei prigionieri furono fissati con le cinghia alla panca, e sul petto gli fu appesa un'asse con la scritta \u00ab\u0426\u0430\u0440\u0435\u0443\u0431\u0438\u0439\u0446\u0430\u00bb (Careubijca) che li qualificava come zaricidi. Le due carrette lasciarono la Casa di detenzione, sita al \u2116 25 di via \u0160palernoj, alle 7:50, scortate da due squadroni di cavalleria e due compagnie di fanteria, che lungo il tragitto fino a piazza Sem\u00ebnovskij, dove era stato eretto il patibolo, furono rinforzati da altri reparti di soldati appostati ai vari crocicchi stradali. In totale, l'imponente servizio d'ordine ammontava a pi\u00f9 di diecimila uomini tra soldati, gendarmi e poliziotti. La messa in scena era un po' esagerata, ma non ingiustificata. Il cerchio militare di \u00abNarodnaja volja\u00bb aveva, in effetti, ideato un piano atto a liberare i compagni. Si era pensato di raccogliere trecento persone, e di inquadrarle in tre gruppi, due di cinquanta, e uno di duecento individui, comandati da ufficiali di Kron\u0161tadt e di San Pietroburgo. Quando la processione avrebbe attraversato il Litejnyj prospekt, i tre gruppi, precedentemente disposti ai suoi estremi \u2014 i due di cinquanta, aventi funzione di creare confusione \u2014 e nel mezzo \u2014 l'assembramento pi\u00f9 numeroso con l'incarico di circondare i carri e attaccare i soldati \u2014 avrebbero liberato i prigionieri, per condurli in una via laterale e qui sistemarli in una carrozza con tutto il necessario per il cambio di vestiario. Tuttavia, l'ambizioso piano non pot\u00e9 varcare la soglia delle buone intenzioni. A \u00abNarodnaja volja\u00bb mancava ormai la risorsa materiale essenziale: le persone. Non c'erano pi\u00f9 uomini, quasi tutti i militanti d'esperienza e di valore erano stati strappati alla rivoluzione, chi giustiziato chi in galera, in un anno e mezzo di lotta impari e feroce. Senza contare le difficolt\u00e0 inerenti all'altezza cui erano stati elevati sui carri i condannati.\nLe strade percorse dai carri traboccavano di gente. Un soldato di scorta al convoglio scrisse nelle sue memorie che sul viso immobile di Kibal'\u010di\u010d \u00abera impossibile leggere la paura, la superbia, l'odio, o l'ombra di un qualsiasi altro sentimento che \u00e8 solito trasparire in questi momenti. Era il volto di uno scienziato-filosofo intento a risolvere qualche intricato problema\u00bb.\nIl patibolo era stato costruito durante la notte. Constava di una piattaforma posta a un metro e mezzo d'altezza, larga sette metri e lunga nove, circondata da una corta balaustrata che s'apriva al centro su una scaletta. Sulla piattaforma erano issati i due pali sormontati dalla trave da cui scendevano sei anelli di ferro per altrettanti capestri. Evidentemente il disegno originario, preparato durante un processo dall'esito noto, non aveva subito modifiche dopo la sospensione della pena di Gesja Gel'fman. Su ogni palo erano stati piantati tre ganci cui annodare le estremit\u00e0 delle corde. Infine, sulla piattaforma erano state infisse tre colonne munite di catene e manette, nel caso qualcuno dei condannati avesse opposto resistenza alla lettura della sentenza. Tutto era dipinto di nero, a creare il massimo contrasto con i sudari di tela bianca, compresi di cappuccio, che avrebbero ricoperto i condannati perch\u00e9 il pubblico non vedesse le convulsioni da soffocamento trasfigurare i loro volti.\nQuando i carri giunsero nei pressi della forca, il boia liber\u00f2 i prigionieri dalle cinghie e leg\u00f2 loro le mani dietro la schiena. I cinque salirono poi i gradini che portavano alla piattaforma, in ordine di esecuzione: Kibal'\u010di\u010d, Michajlov, Perovskaja, \u017deljabov e Rysakov. Si sent\u00ec \u017deljabov gridare: \u00abPopolo sventurato, ascolta...\u00bb, ma il rullare dei tamburi zitt\u00ec la sua voce. Ai piedi del patibolo, erano raccolti i soldati e i cosacchi; di presso, su un piccolo spazio, dov'erano state allineate delle assi a formare una sorta di pavimentazione rialzata riservata alle autorit\u00e0, sostavano i dignitari, i funzionari giudiziari e di polizia, gli inviati della stampa. Il procuratore della Corte di San Pietroburgo, Vja\u010deslav Pleve diede l'ordine di leggere la sentenza. Il segretario generale del senato, Vladimir V. Popov, lo fece con mani tremanti e voce incerta. Comparvero i sacerdoti. Kibal'\u010di\u010d mosse il capo in segno di diniego all'accostarsi della croce alle sue labbra. Rinunciarono al conforto religioso anche Michajlov e la Perovskaja. Cosa fece \u017deljabov \u00e8 dibattuto. La versione pi\u00f9 accreditata, perch\u00e9 ripresa dalla voce popolare e immortalata dalle stampe dell'epoca, \u00e8 che egli la baci\u00f2. Essendo ateo, se lo fece, fu per il rispetto che, in quanto rappresentante del partito del popolo, sentiva di dovere alle sue credenze, e per non gettare altra ostilit\u00e0 sul movimento rivoluzionario. Approfittando dei momenti di pausa nella procedura giudiziaria, che accompagnarono il commiato dei sacerdoti, \u017deljabov, la Perovskaja, Michajlov e Kibal'\u010di\u010d si baciarono. Rysakov fu ignorato per essersi dissociato durante il processo dal terrorismo, e per aver collaborato con la polizia.\nQuindi il boia stese sui condannati i sudari bianchi. Il cappio fu stretto intorno al collo di Kibal'\u010di\u010d, il cappuccio gli scivol\u00f2 all'indietro, e per un attimo si vide il suo sguardo fissare il cielo. Il cappuccio gli fu rimesso e il panchetto su cui poggiava i piedi, scostato. Kibal'\u010di\u010d mor\u00ec in pochi secondi, alle 09:20.\nMichajlov soffr\u00ec a lungo prima di morire. La corda, secondo alcuni testimoni troppo sottile, si spezz\u00f2 due volte facendolo precipitare al suolo. Al terzo tentativo, avendo la folla turbata invocato la grazia, Frolov afferr\u00f2 una corda, la fece scivolare nel sesto anello e con essa rafforz\u00f2 il capestro da cui penzolava l'agonizzante Michajlov. La Perovskaja spir\u00f2 senza soffrire troppo. Quanto A \u017deljabov, il boia infier\u00ec su di lui. Oltre al comune nodo scorsoio, ne fece un altro sotto il mento e il tormento di \u017deljabov risult\u00f2 fortemente dilatato da questa inutile efferatezza, disapprovata anche dal medico militare. Rysakov si sforz\u00f2 disperatamente di tenersi attaccato coi piedi allo sgabello. Frolov gli diede una spinta da dietro, e il ragazzo, dopo aver descritto pochi cerchi nell'aria, non si mosse pi\u00f9."}
{"id": "5293210", "revid": "1543377", "url": "https://it.wikipedia.org/wiki?curid=5293210", "title": "Otto Pettersson", "text": "Vita.\nSven Otto Pettersson nacque il 12 febbraio 1848 a G\u00f6teborg, figlio di Johan Fredrik Pettersson e Emelie Leontine Borgman. Studi\u00f2 a Uppsala, dove consegu\u00ec il dottorato nel 1872 con una tesi in chimica riguardante gli allumi di selenio. Dopo aver frequentato a Wiesbaden il laboratorio di Carl Remigius Fresenius, nel 1874 torn\u00f2 a Uppsala come professore associato di chimica fisica. Inizi\u00f2 a collaborare con Lars Fredrik Nilson e Gustav Ekman; quest'ultimo stimol\u00f2 in lui l'interesse per l'idrografia. Nel 1875 spos\u00f2 Agnes Irgens; il figlio Hans Pettersson diventer\u00e0 fisico e oceanografo. Nel 1881 fu nominato professore ordinario, e nel 1884 professore di chimica all'Universit\u00e0 di Stoccolma, dove ricopr\u00ec anche la carica di rettore dal 1893 al 1896.\nA partire dal 1899 si adoper\u00f2 per la fondazione dell'ICES (International Council for the Exploration of the Sea = Consiglio Internazionale per l'Esplorazione Marina), che avvenne a Copenaghen nel 1902. Pettersson ne fu poi presidente dal 1915 al 1920. Nel 1909, a 61 anni, lasci\u00f2 l'Universit\u00e0 di Stoccolma e si dedic\u00f2 esclusivamente alla ricerca marina. Si stabil\u00ec a Holma vicino a Lysekil nel fiordo Gullmar, dove sin dal 1902 aveva istituito insieme a Gustaf Ekman una stazione idrografica nell'isola di Born\u00f6.\nRicerche.\nLe ricerche di Pettersson riguardarono principalmente la chimica fisica e inorganica e l'idrografia.\nNel campo della chimica oper\u00f2 principalmente in collaborazione con Lars Fredrik Nilson. Le loro ricerche pi\u00f9 famose riguardano la preparazione del titanio metallico, che ottennero con una purezza del 95%. Inoltre studiarono la densit\u00e0 e altre propriet\u00e0 fisiche come pressione di vapore e calore specifico di svariati composti inorganici (soprattutto cloruri di indio, gallio, ferro, alluminio, cromo, berillio e terre rare).\nNel campo dell'idrografia scrisse varie opere, tra le quali:"}
{"id": "5293232", "revid": "115864194", "url": "https://it.wikipedia.org/wiki?curid=5293232", "title": "Arte cassinese", "text": "La locuzione arte cassinese si riferisce alla produzione artistica variamente legata al cenobio e agli abati di Montecassino cui si diede luogo tra la met\u00e0 dell'VIII secolo, quando si crede si sia formata la biblioteca del monastero, e l'inizio del XII. La nascita del regno normanno e il trasferimento del centro di potere a Palermo diedero origine al lento declino dell'abbazia che riprese vita in et\u00e0 angioina. Gli edifici del complesso monastico e i loro apparati decorativi sono noti solo tramite descrizioni letterarie, in primo luogo le descrizioni contenute nella \"Chronica sacri monasterii casinensis\" di Leone Marsicano. Ai documenti si aggiungono, per l'epoca altomedievale, le testimonianze monumentali sopravvissute in altri territori appartenuti alla Langobardia Minor, quali la chiesa di Santa Sofia a Benevento e l'abbazia di San Vincenzo al Volturno uniti a Montecassino da uno stesso orientamento politico e culturale, per descrivere il quale si utilizza la nozione di arte beneventano-cassinese. A queste scarse testimonianze si uniscono infine i codici miniati prodotti dallo \"scriptorium\" del monastero.\nArchitettura e decorazione.\nIl restauro e la decorazione degli edifici abbaziali nell'VIII secolo coincisero con l'arte palatina promossa da Arechi II a Benevento e con i lavori intrapresi tra il 783 e l'817 dagli abati Paolo e Giosu\u00e8 a San Vincenzo al Volturno. A Montecassino, dopo gli interventi di Potone e Teodemaro, fu l'abate Gisulfo (797 \u2013 817) a rinnovare il piccolo oratorio dedicato a san Giovanni Battista, ove si custodivano le spoglie di san Benedetto; secondo quanto descritto nella \"Chronica\" esso fu trasformato in un edificio a tre navate, conservando l'originaria area absidale. Su questa stessa icnografia Gisulfo impost\u00f2 l'edificazione della chiesa di San Salvatore ai piedi del monte, in localit\u00e0 San Germano, odierna Cassino. La chiesa abbaziale fu incendiata dai Saraceni nell'883 e la comunit\u00e0, dopo un periodo trascorso a Caserta e a Capua, torn\u00f2 alla sede primitiva con l'abate Aligerno nel 949 - 950, dando inizio a un periodo di prosperit\u00e0 economica, pur restando legata ai principi capuani fautori di un indirizzo politico filobizantino.\nL'XI secolo, con la crisi dei principati longobardi, vide l'abbazia di Montecassino assurgere al ruolo di protagonista nel disegno politico e religioso ispirato alla riforma gregoriana. L'abate Desiderio (1058 \u2013 1087), fautore tra i pi\u00f9 attivi di un accordo tra papato e Normanni, svolse numerose attivit\u00e0 di riorganizzazione edilizia del complesso monastico; tra queste la commissione a Costantinopoli delle porte bronzee per la basilica gisulfiana a imitazione di quelle che nel 1065 aveva ammirato ad Amalfi. Nel 1066 inizi\u00f2 il lavoro di ricostruzione della chiesa abbaziale dalle fondamenta; dell'abbazia desideriana ci resta il dettagliato resoconto di Leone Marsicano: tre navate divise da due file di dieci colonne, transetto contenuto entro il perimetro esterno, tre absidi, ventuno finestre aperte sulla navata maggiore, venti sulle navatelle, dieci nel transetto e due nell'abside maggiore. Un quadriportico era anteposto all'edificio con quattro colonne sui lati brevi e otto sui lati lunghi. Ventiquattro gradini precedevano il nartece dotato di cinque archi acuti. Un campanile si elevava sul lato sinistro. La titolazione della chiesa pass\u00f2 a San Benedetto mentre a San Giovanni Battista rest\u00f2 intitolato l'altare dell'abside maggiore. La riforma gregoriana cassinese coinvolse maestranze specializzate in ambiti artistici differenti. Alla parte architettonica, caratterizzata da una regolare distribuzione degli spazi, in continuit\u00e0 con le basiliche romane di San Pietro e san Giovanni in Laterano, lavorarono maestranze amalfitane e lombarde. L'apparato decorativo murale era a mosaico e ad affresco, con scene vetero e neotestamentarie organizzate in concordanza; il pavimento era in tessellato marmoreo. Per le opere musive si chiamarono artefici costantinopolitani e saraceni d'Alessandria. Una grande quantit\u00e0 di oggetti liturgici in materiali preziosi furono prodotti sul luogo da monaci educati alle tecniche orientali, o commissionati a Costantinopoli. Quasi nulla \u00e8 sopravvissuto di quest'arte cassinese che dovette probabilmente assumere valore paradigmatico, in ambito tecnico e iconografico, non solo nelle aree di diretta influenza del monastero (ad esempio l'abbazia di Sant'Angelo in Formis), ma anche altrove, come rivelano le storie di san Benedetto affrescate nel refettorio dell'abbazia di Nonantola, derivate da fonte cassinese.\nCodici miniati cassinesi.\nSviluppo.\nL'VIII fu per Montecassino un secolo di intensa attivit\u00e0 culturale. Il monastero accolse uomini di altissimo livello sociale e intellettuale, tra questi Paolo Diacono che, trasferitosi da Pavia alla corte dei Longobardi di Benevento dal 758, diresse una nota scuola a Montecassino nel 781 \u2013 782, organizzandovi \"scriptorium\" e biblioteca. A seguito della sconfitta del regno Longobardo nel 774 il monastero accolse molti profughi provenienti dall'Italia settentrionale, la cui cultura libraria and\u00f2 a costituire una delle componenti dello \"scriptorium\" cassinese. Al vocabolario mediterraneo creato a Bobbio si un\u00ec la tradizione tardoantica, testimoniata quantomeno dalla produzione ravennate. Appartiene a questa prima fase della produzione miniata cassinese la copia delle \"Institutiones\" di Cassiodoro, contenuta nel ms. Patr. 61 conservato a Bamberga, corredato da un ricco repertorio illustrativo tardoantico. Al disinteresse del modello per la coerenza spaziale si unisce, nella copia, una accentuazione degli elementi fantastici che si esprime liberamente nelle iniziali con soluzioni zoomorfe del tutto originali. Dell'VIII secolo \u00e8 ancora la copia delle \"Etymologiae\" di Isidoro di Siviglia (Cavense 2) che si pone, per la sintassi ornamentale tracciata a penna con intrecci geometrici e protomi animali, all'origine della storia dell'iniziale beneventana e cassinese. Tra le opere del IX secolo il Casin. 3, manoscritto miscellaneo contenente opere di Alcuino e dello Pseudo-Beda, presenta una grande Q iniziale dove compare per la prima volta la figura del cane, destinata a divenire il \"marchio\" dello \"scriptorium\". Le figure astronomiche che illustrano lo Pseudo-Beda si inseriscono tra le righe della colonna di scrittura, secondo lo stile del papiro, con un intento esplicativo che \u00e8 tipico a Montecassino soprattutto nei testi scientifici, e che conduce a una accentuazione della stilizzazione medievale. A quest'arte, formatasi tra VIII e IX secolo nella Langobardia Minor, cui ci si riferisce con la nozione di arte beneventano-cassinese, lo \"scriptorium\" di Montecassino giunse dopo un solo secolo di attivit\u00e0 caratterizzandosi per un rifiuto del concetto carolingio di \"renovatio\" come conseguenza di una fondamentale continuit\u00e0 nell'Italia meridionale, tra il mondo medievale e la tradizione classica.\nL'incursione dei Saraceni nell'883 non interruppe la vitalit\u00e0 del cenobio, il cui \"scriptorium\" continu\u00f2 ad operare anche in esilio, prima a Caserta, poi, dal 915, a Capua, bench\u00e9 in una condizione di subordinazione al principe longobardo che impose come abate l'arcidiacono Giovanni, suo parente. L'ultimo manoscritto miniato a Capua \u00e8 il Casin. 269, eseguito da Giaquinto su commissione dell'abate Aligerno, tra il 949 e il 951; vi si trova una iniziale cassinese rinnovata, dissolta in una rete di nastri sottili, e una maggiore dinamicit\u00e0 dell'elemento zoomorfo derivata da modelli insulari. All'inizio dell'XI secolo il gusto raffinato di Giaquinto \u00e8 sostituito da uno stile decorativo pi\u00f9 pesante, di cui \u00e8 esempio il ms. Casin. 148 dello scriba Martino datato 1010, che giunge nelle creazioni di Grimoaldo a una vivacit\u00e0 cromatica esaltata dalle linee bianche tra le campiture. Grimoaldo \u00e8 miniatore a Montecassino sotto l'abate Teobaldo, fautore di un'ampia campagna di acquisizioni per la biblioteca del monastero. A Teobaldo nel 1022 l'imperatore Enrico II don\u00f2 l'evangeliario n. 74 miniato a Ratisbona, che solo in et\u00e0 desideriana ebbe influenza sullo stile dello \"scriptorium\", teso con Grimoaldo alla stabilizzazione di schemi gi\u00e0 sperimentati e alla normalizzazione dell'iniziale cassinese la quale giunse in questi anni a riempire l'intera pagina.\nIn et\u00e0 desideriana e oderisiana, le delicate variazioni cromatiche dei codici cassinesi, di derivazione bizantina, erano recepite direttamente dai manoscritti greci presenti nella biblioteca del monastero, o attraverso modelli di pittura monumentale. Non vi furono miniatori tra i numerosi artefici orientali chiamati a Montecassino con lo scopo precipuo di formare una scuola locale, ma le fonti sulle quali aggiornarsi al linguaggio bizantino erano diverse e numerose nell'Italia meridionale. Cos\u00ec stretti furono i rapporti che all'ottavo decennio dell'XI secolo lo \"scriptorium\" cassinese pot\u00e9 registrare il passaggio dall'arte tardomacedone a quella comnena. L'aderenza alla tradizione locale era invece garantita dal patrimonio librario della biblioteca, al quale si continuava a guardare tra l'altro rifiutando l'introduzione della nuova scrittura carolina in favore dell'aderenza alla locale scrittura beneventana. Sulla struttura cassinese l'evangeliario di Enrico II innest\u00f2 modi ottoniani, e ulteriori formule decorative derivarono dai codici normanni contemporanei.\n\"Dediche\" cassinesi.\nNella sede di Capua approntata da Giovanni I (915 - 934) si diede inizio a uno schema iconografico tradizionale per la pagina di \"Dedica\" che continu\u00f2 a vivere fino in epoca desideriana. Il prototipo fu il ms. Casin. 175 con la \"Regola\" e il commento di Paolo Diacono insieme ad altri documenti legati all'abbazia, liturgici, storici e cronachistici. Nel frontespizio l'abate Giovanni I si fece ritrarre nell'atto di consegnare il codice a San Benedetto seduto in trono, con il nimbo quadrato dei viventi e, sullo sfondo, un edificio identificabile con la chiesa da lui fondata a Capua. L'accesa gamma cromatica della miniatura \u00e8 stata attribuita a influssi carolingi, uniti ad apporti bizantini forse dovuti al viaggio di Giovanni a Costantinopoli nel 915 per conto dei principi capuani. Su questo schema, l'analogia tra mecenatismo architettonico ed editoriale, si impostarono tutte le successive pagine di dedica dei manoscritti cassinesi. Particolarmente rilevante \u00e8 il frontespizio del ms. Casin. 99, il primo manoscritto cassinese di et\u00e0 desideriana, datato al 1072, anno in cui venne pagato e offerto a San Benedetto dal monaco Giovanni, come informa il testo dedicatorio. Nel disegno di dedica Giovanni offre a Benedetto il codice mentre Desiderio intercede per lui. Il giovane monaco rappresentato ai piedi del santo \u00e8 Leone Marsicano, nipote di Giovanni e bibliotecario del monastero, quindi responsabile dell'opera bench\u00e9 non ne fosse esecutore materiale. Anche in questo frontespizio lo sfondo del disegno \u00e8 occupato da un'architettura che allude alla nuova chiesa abbaziale fatta edificare da Desiderio."}
{"id": "5293233", "revid": "70430879", "url": "https://it.wikipedia.org/wiki?curid=5293233", "title": "Codici miniati cassinesi", "text": ""}
{"id": "5293235", "revid": "466539", "url": "https://it.wikipedia.org/wiki?curid=5293235", "title": "Mario Novelli (attore)", "text": "Biografia.\nAttore, talvolta era accreditato come \"Anthony Freeman\"."}
{"id": "5293243", "revid": "1305772", "url": "https://it.wikipedia.org/wiki?curid=5293243", "title": "Scherzo della natura", "text": "Scherzo della natura \u00e8 un modo di dire colloquiale della lingua italiana. Si usa per indicare una persona, animale o pianta che presenta qualche tipo di grave difformit\u00e0, di aspetto strano e curioso o fuori dell'ordinario, talvolta anche ripugnante. Viene utilizzato quasi sempre con senso spregiativo e moraleggiante verso chi o qualcosa ha qualche caratteristica al di fuori della normalit\u00e0.\nOrigine.\nL'espressione, dal latino \"lusus naturae\", venne utilizzata per la prima volta nel XVI e XVII secolo dai naturalisti per tentare di spiegare quei fenomeni apparentemente contrari all'ordine naturale delle cose, come ad esempio le bizzarrie che si manifestano nella piante e negli animali."}
{"id": "5293249", "revid": "123942552", "url": "https://it.wikipedia.org/wiki?curid=5293249", "title": "Basilica di Nostra Signora di Aparecida", "text": "La basilica di Nostra Signora Aparecida, ufficialmente santuario nazionale della basilica della Nostra Signora della Concezione Aparecida (in portoghese: \"Santu\u00e1rio Nacional da Bas\u00edlica de Nossa Senhora da Concei\u00e7\u00e3o Aparecida\") \u00e8 il pi\u00f9 importante luogo di culto cattolico del Brasile e si trova nella citt\u00e0 di Aparecida nello Stato di San Paolo.\n\u00c8 la pi\u00f9 grande chiesa cristiana del continente americano e la seconda al mondo dopo la basilica di San Pietro in Vaticano. Fu consacrata solennemente da papa Giovanni Paolo II nel 1980 durante la sua prima visita pastorale in Brasile, in seguito fu elevata al rango di basilica minore e nel 1984 dichiarata santuario nazionale del Brasile dalla Conferenza episcopale brasiliana.\nDal 22 ottobre 2016 la basilica \u00e8 stata elevata al rango di cattedrale dell'arcidiocesi di Aparecida.\nStoria.\nIntorno alla met\u00e0 degli anni quaranta i missionari della Congregazione del Santissimo Redentore (o redentoristi), titolari della vecchia cattedrale del XVIII secolo dove era conservata la statua della Madonna Nera di Aparecida, sentirono la necessit\u00e0 di un nuovo edificio pi\u00f9 grande per accogliere il numero sempre maggiore di pellegrini che venivano a pregare in un luogo da sempre considerato tra i pi\u00f9 sacri per la devozione dei fedeli brasiliani.\nNel 1945 fu contattato per elaborare un progetto l'architetto Benedito Calixto Neto, che ide\u00f2 una pianta a croce greca con navate di 40 metri di altezza e una cupola alta 70 metri. Il progetto fu accolto dalla commissione esaminatrice e poterono iniziare i lavori che durarono pi\u00f9 di un trentennio. Nel '54 venne completato il terrapieno su cui nel novembre del 1955 venne iniziata la costruzione della navata nord, a cui seguirono il campanile, soprannominato \"torre Brasilia\" in onore del presidente Juscelino Kubitschek de Oliveira. Le opere successive furono la cupola centrale, terminata nel 1972, le navate sud, est, e ovest e per ultimo il transetto."}
{"id": "5293259", "revid": "287204", "url": "https://it.wikipedia.org/wiki?curid=5293259", "title": "Beta Ethniki 2005-2006", "text": "La Beta Ethniki 2005-2006 \u00e8 la 47\u00aa edizione del campionato greco di calcio di secondo livello.\nClassifica.\nLegenda:"}
{"id": "5293273", "revid": "729019", "url": "https://it.wikipedia.org/wiki?curid=5293273", "title": "122 mm M1931/37 (A-19)", "text": "Il cannone da 122\u00a0mm M1931/37 (A-19) (in russo: 122-\u043c\u043c \u043a\u043e\u0440\u043f\u0443\u0441\u043d\u0430\u044f \u043f\u0443\u0448\u043a\u0430 \u043e\u0431\u0440. 1931/37 \u0433. (\u0410-19)) era un cannone da campagna sovietico, sviluppato tra la fine degli anni trenta incavalcando la bocca da fuoco del cannone da 122 mm M1931 (A-19) sull'affusto dell'obice da 152 mm M1937. Versioni veicolari del pezzo furono installate sui carri armati pesanti JS-2 e JS-3 e sul semovente d'artiglieria ISU-122.\nStoria.\nSviluppo.\nNel 1936 l'Armata Rossa adott\u00f2 il cannone da 122 mm M1931. Diversamente dai precedenti pezzi usati dall'esercito, esso era dotato di affusto ammortizzato a code divaricabili, quindi ad alta mobilit\u00e0 e con grande angolo di brandeggio. Questo affusto aveva tuttavia alcune carenze: il meccanismo di elevazione era lento ed inaffidabile, le ruote con semipneumatici pieni ne limitavano la velocit\u00e0 di traino e vi erano alcuni inconvenienti nella linea di produzione.\nSubito dopo il M1931, l'Armata Rossa ricevette un altro nuovo pezzo d'artiglieria, il 152 mm M1937 (ML-20), sviluppato dall'Impianto N. 172, sotto la guida di Fyodor Petrov. Questo port\u00f2 all'aggiornamento del M1931, gestito anch'esso dal bureau di progettazione di Petrov. La bocca da fuoco da 122\u00a0mm venne quindi incavalcata sul nuovo affusto del ML-20. Il nuovo pezzo venne testato con successo tra settembre ed ottobre 1938 ed il 29 aprile 1939 venne adottato come \"cannone di corpo d'armata 122 mm M1931/37\". Come la vecchia variante, anche questa venne denominata anche \"A-19\".\nIl cannone fu usato nella seconda guerra mondiale, assegnato all'artiglieria di corpo d'armata e della Riserva del Comando Generale dell'Armata Rossa. Fu mantenuto in servizio per lungo tempo dopo la guerra.\nProduzione.\nIl cannone \"M1931/37\" venne prodotto dall'Impianto Barrikady di Stalingrado tra il 1939 ed il 1941 e dall'Impianto N. 172 tra il 1941 ed il 1946. Il numero di pezzi prodotti \u00e8 stimato in 2.450 esemplari, esclusi i pezzi veicolari.\nImpiego operativo.\nEntrambe le varianti del cannone, la M1931 e la \"M1931/37\", avevano lo stesso ruolo nell'organizzazione dell'esercito, erano spesso usati insieme nella stessa unit\u00e0 ed i rapporti dal fronte raramente distinguevano l'uno dall'altro. Di conseguenza le informazioni relative ad organizzazione ed impiego si riferiscono indifferentemente ai due tipi, se non altrimenti specificato.\nArmata Rossa.\nL\"'A-19\" era originariamente destinato all'artiglieria di corpo d'armata, insieme al 152 mm M1937 ML-20. Nel 1941 esistevano tre diversi organigrammi per i reggimenti di artiglieria di corpo d'armata:\nIn settembre 1941 i corpi d'armata di fucilieri (fanteria) vennero sciolti e di conseguenza l'artiglieria di corpo d'armata cess\u00f2 di esistere. I cannoni da 107\u00a0mm vennero quindi trasferiti alle unit\u00e0 della Riserva del Comando Generale, in reggimenti da 12, 18 o 24 pezzi o brigate da 36 pezzi. Quando nel 1943 il livello di corpo d'armata venne reintrodotto, i nuovi reggimenti di artiglieria di corpo d'armata schieravano 16-20 pezzi, che oltre al 122\u00a0mm includevano cannoni da 107\u00a0mm e obici da 152\u00a0mm. Al 1 giugno 1944 i corpi dell'Armata Rossa possedevano 387 \"A-19\" (insieme a 750 pezzi da 107\u00a0mm e 152\u00a0mm), diventati 289 il 1 maggio 1945 (con 750 pezzi da 100\u00a0mm, 107\u00a0mm e 152\u00a0mm). Alcuni 122\u00a0mm vennero anche usati da unit\u00e0 di artiglieria della Riserva del Comando Generale (RVGK). A met\u00e0 del 1941 un reggimento cannoni della RVGK allineava 48 \"A-19\"; in autunno 1941 l'unit\u00e0 venne riorganizzata in un nuovo, pi\u00f9 piccolo reggimento da 18 pezzi. Dal 1942 vennero introdotte le brigate cannoni, con 36 \"A-19\" ciascuna. Queste unit\u00e0 potevano essere parte di una divisione di artiglieria, un'enorme formazione con oltre 4 brigate di \"A-19\" o ML-20 (con oltre 144 pezzi).\nIl primo impiego operativo dell\"'A-19\" avvenne nella battaglia di Khalkhin Gol, poi nella guerra d'inverno. Il 1 marzo 1940 c'erano al fronte 130 \"A-19\", dei quali tre andarono perduti. A giugno 1941 l'Armata Rossa possedeva, secondo diverse fonti da 1.257 a 1.300 pezzi da 122\u00a0mm, che vennero usati per tutta la durata della Grande Guerra Patriottica.\nL\"'A-19\" era usato principalmente per il fuoco indiretto contro le fanterie nemiche, fortificazioni e punti chiave subito dietro le linee. Esso era dotato anche di munizioni perforanti per il fuoco diretto contro mezzi corazzati ed anche se penalizzato dalle sue dimensioni, dalla ridotta velocit\u00e0 di brandeggio e dal basso rateo di fuoco, nel 1943 esso era uno dei pochi cannoni efficaci contro i nuovi carri armati tedeschi.\nAltri utilizzatori.\nNelle prime fasi della Grande Guerra Patriottica centinaia di \"A-19\" caddero nelle mani della Wehrmacht. Entrambe le versioni vennero immesse in servizio: il M1931 come 12,2 cm K 390/1(r) ed il \"M1931/37\" come 12,2\u00a0cm K 390/2(r). I tedeschi utilizzarono in totale 424 di questi cannoni, sia come artiglieria da campagna che costiera, e ne misero in produzione le munizioni.\nL'Esercito finlandese cattur\u00f2 25 pezzi nel 1941 e li immise in servizio, con la denominazione 122 K/31 applicata indifferentemente ad entrambe le versioni. A causa della carenza di trattori d'artiglieria, essi vennero assegnati prevalentemente all'artiglieria costiera. Quattro pezzi andarono perduti; i rimanenti restarono in servizio anche dopo la guerra. Negli anni ottanta su alcuni pezzi le canne da 122 furono sostituite con quelle del ML-20; il pezzo risultante venne denominato 152 H 37-31. Alla fine dello stesso decennio tutti questi pezzi ed i rimanenti \"122 K/31\" ricevettero una nuova canna da 152\u00a0mm L/32 realizzata dalla Vammas, venendo ridenominati 152 H 88-31. Solo nel 2007 l'Esercito finlandese ha iniziato il ritiro dal servizio di questi pezzi\nGli \"A-19\" vennero usati dall'Esercito polacco dell'Est nel 1944-1945 e rimasero in servizio nel dopoguerra. Nel 1952 l'Esercito polacco possedeva ancora 63 pezzi. Negli anni ottanta, per migliorarne la mobilit\u00e0, sui cannoni polacchi vennero montate le ruote dell'autocarro KrAZ-255B e furono ridenominati 122\u00a0mm armata wz. 1931/37/85, ritirati dal servizio solo nel 2004.\nSettantotto cannoni \"M1931/37\" vennero forniti alla Jugoslavia. Altri utilizzatori furono la Siria, con 100 pezzi attualmente in posti in riserva, ed Egitto. La Cina acquist\u00f2 alcuni pezzi nelle prime fasi della seconda guerra sino-giapponese.\nTecnica.\nCome il M1931, il \"M1931/37\" aveva la canna era formata da un'anima interna ed una camiciatura esterna ed era avvitata alla culatta. L'otturatore era del tipo a vite interrotta, ripresa da quella del 152 mm M1910/37 ML-20. Diversamente dai primi prototipi, le canne di serie non avevano il freno di bocca. Il sistema di rinculo consisteva di un freno di sparo idraulico e di recuperatore idropneumatico, entrambi posti dentro la culla sotto la canna.\nIl pezzo era montato sull'affusto scudato a code divaricabili del ML-20, dotato di sospensioni a balestra e ruote metalliche con pneumatici. L'affusto era dotato di equilibratore a molla. Il pezzo veniva trainato intero, come pezzo completo, previo arretramento della canna sulla coda; su brevi distanze ed a velocit\u00e0 di traino inferiori a 4\u20135\u00a0km/h la canna poteva essere mantenuta in posizione di sparo. Per il traino furono impiegati diversi tipi di trattori d'artiglieria: S-2 Stalinets-2, Komintern e, dal 1943, YA-12.\nMunizionamento.\nL'\"A-19\" sparava munizioni separate a cartoccio bossolo, con 4 cariche propellenti progressive: piena, N. 1, N. 2 e N. 3 (la pi\u00f9 piccola). Oltre alle proprie munizioni da cannone, l'\"A-19\" poteva utilizzare anche le granate da obice da 122\u00a0mm, che tuttavia erano meno resistenti e non dovevano essere usate a carica piena; l'uso delle granate da obice in ferro acciaioso O-460A e O-462A era proibito. La massima prestazione in tempo di guerra tra i proiettili \"classici\" del tipo AP era data dal BR-471B, del tipo Armour Piercing High Explosive Ballistic Capped, peraltro la munizione a carica cava BR-488 (che nella denominazione seguiva la sigla BR dei proiettili perforanti) otteneva risultati ancora migliori, con dati di 350\u00a0mm di acciaio omogeneo inclinati di 45\u00b0 perforati su qualsiasi distanza. l'utilizzo dei proiettili a carica cava imponeva l'uso della carica di lancio N\u00b02."}
{"id": "5293276", "revid": "767487", "url": "https://it.wikipedia.org/wiki?curid=5293276", "title": "Sven Christ", "text": "Carriera.\nAllenatore.\nDopo aver allenato vari club di categorie minori, si siede per la prima volta su una panchina di un club professionistico approdando all' nel 2014; club nel cui aveva militato come giocatore."}
{"id": "5293289", "revid": "742538", "url": "https://it.wikipedia.org/wiki?curid=5293289", "title": "Scherzo di natura", "text": ""}
{"id": "5293290", "revid": "15756", "url": "https://it.wikipedia.org/wiki?curid=5293290", "title": "Lotta libera ai Giochi della XV Olimpiade - Pesi mosca", "text": "La competizione della categoria pesi mosca (fino a 52\u00a0kg) di lotta libera dei Giochi della XV Olimpiade si \u00e8 svolta dal 20 al 23 luglio 1952 al \"T\u00f6\u00f6l\u00f6 Sports Hall\" di Helsinki.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nI tre lottatori rimasti disputavano un torneo finale con i risultati acquisiti nel precedenti turni.\nRisultati.\n1\u00ba Turno.\nSi \u00e8 disputato il 20 luglio.\n2\u00ba Turno.\nSi \u00e8 disputato il 21 luglio.\n3\u00ba Turno.\nSi \u00e8 disputato il 22 luglio.\n4\u00ba Turno.\nSi \u00e8 disputato il 22 luglio.\n5\u00ba Turno.\nSi \u00e8 disputato il 23 luglio.\nTurno finale.\nSi \u00e8 disputato il 23 luglio."}
{"id": "5293293", "revid": "12222", "url": "https://it.wikipedia.org/wiki?curid=5293293", "title": "Xbox Media Center", "text": ""}
{"id": "5293300", "revid": "690118", "url": "https://it.wikipedia.org/wiki?curid=5293300", "title": "A-19 (cannone)", "text": ""}
{"id": "5293332", "revid": "599013", "url": "https://it.wikipedia.org/wiki?curid=5293332", "title": "Sinan Bytyqi", "text": "Biografia.\nNato a Prizren in Kosovo, da genitori di etnia albanese, crebbe in Austria.\nCarriera.\nClub.\nNel 2012 viene acquistato dalla squadra inglese del Manchester City per giocare nella squadra delle riserve.\nL'8 gennaio 2015 viene ceduto in prestito fino a fine stagione alla squadra olandese del Cambuur.\nIl 30 agosto 2016 \u00e8 passato ai Go Ahead Eagles con la medesima formula.\nNazionale.\nHa giocato nelle diverse Nazionali giovanili austriache fino ad arrivare all'Under-21 con la quale ha debuttato nel 2014.\nIl 30 agosto 2016, il commissario tecnico del Kosovo Albert Bunjaku ha convocato Bytyqi in vista della partita valida per le qualificazioni al mondiale 2018 da disputarsi contro la . Per Bytyqi \u2013 e per tutti gli altri giocatori che avessero gi\u00e0 militato in un'altra Nazionale \u2013 sarebbe servito il via libera a rappresentare il Kosovo dalla FIFA.\nRitiro.\nIl 1\u00ba gennaio 2017 si ritira dal calcio giocato per problemi di cuore. Tuttavia la dirigenza del , visti i buoni rapporti intrattenuti con il giocatore, gli riserver\u00e0 un posto nella squadra degli osservatori.\nStatistiche.\nPresenze e reti nei club.\n\"Statistiche aggiornate al 30 agosto 2016.\""}
{"id": "5293333", "revid": "599013", "url": "https://it.wikipedia.org/wiki?curid=5293333", "title": "Giovanni Colonnelli", "text": "Carriera.\nCresciuto nella Sampdoria, ha disputato con il Parma ben otto stagioni e 242 partite di campionato, ha disputato con i ducali due campionati cadetti esordendo in Serie B il 30 settembre 1973 nella partita Reggina-Parma (1-1), ha chiuso la carriera prima con la e poi una stagione con la Maceratese."}
{"id": "5293345", "revid": "287204", "url": "https://it.wikipedia.org/wiki?curid=5293345", "title": "Beta Ethniki 2004-2005", "text": "La Beta Ethniki 2004-2005 \u00e8 la 46\u00aa edizione del campionato greco di calcio di secondo livello.\nClassifica.\nLegenda:"}
{"id": "5293346", "revid": "287204", "url": "https://it.wikipedia.org/wiki?curid=5293346", "title": "Northwood (Iowa)", "text": "Northwood \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Worth, della quale \u00e8 il capoluogo."}
{"id": "5293353", "revid": "838137", "url": "https://it.wikipedia.org/wiki?curid=5293353", "title": "Ali Hisni", "text": "Carriera.\nGioca con l'Al-Minaa, squadra irachena; dal 2014 entra nel giro della nazionale di calcio irachena con cui disputa la Coppa d'Asia 2015."}
{"id": "5293355", "revid": "46291", "url": "https://it.wikipedia.org/wiki?curid=5293355", "title": "Sparrmannia", "text": "Sparrmannia \u00e8 un genere di piante della famiglia delle Malvacee native dell'Africa.\nTassonomia.\nLa classificazione tradizionale attribuiva il genere \"Sparrmannia\" alla famiglia delle Tiliaceae mentre la moderna classificazione APG lo include tra le Malvacee (sottofamiglia Grewioideae, trib\u00f9 Apeibeae).\nIl genere comprende tre specie:"}
{"id": "5293363", "revid": "71433", "url": "https://it.wikipedia.org/wiki?curid=5293363", "title": "Family Weekend", "text": ""}
{"id": "5293387", "revid": "287204", "url": "https://it.wikipedia.org/wiki?curid=5293387", "title": "Lhakpa La", "text": " Il Lhakpa La o Lhagba La (chiamato anche \"Windy Gap\", che in lingua inglese significa \u201csella ventosa\u201c) \u00e8 una sella montuosa alta 6849\u00a0m situata sul massiccio del monte Everest, a nord-est della cima, in territorio tibetano.\nIl passo era sconosciuto agli abitanti locali fino a quando fu scoperto dalla spedizione britannica all'Everest del 1921, alla ricerca di una via d'ascesa per la vetta, che gli diede il nome. Si trova sulla cresta spartiacque tra il ghiacciaio Kharta ad ovest, che scende nell'omonima valle per dare vita a un fiume affluente dell'Arun, e il ghiacciaio Rongbuk orientale ad est, che alla fine del suo tortuoso percorso confluisce nel corpo principale del ghiacciaio Rongbuk poco lontano dal monastero tibetano. A meno di un chilometro dal passo in direzione sud-ovest si trova a 6368\u00a0m uno dei laghi pi\u00f9 elevati del mondo, il Lhagba Pool, lungo 180 6368\u00a0m e largo circa 50\u00a0m.\nDi norma le spedizioni dirette all'Everest si tengono lontane dal passo, che \u00e8 invece inserito nell'itinerario di alcuni circuiti di trekking. La prima spedizione britannica alla montagna del 1921, tuttavia, non essendo riuscita a trovare il passaggio al Colle Nord attraverso il ghiacciaio Rongbuk, si vide costretta a salire il passo per poi scendere al Rongbuk orientale e raggiungere da l\u00ec la cresta settentrionale. Le ricognizioni effettuate da George Mallory e Guy Bullock permisero alla fine di indicare una migliore via di ascensione alle successive spedizioni. "}
{"id": "5293391", "revid": "443105", "url": "https://it.wikipedia.org/wiki?curid=5293391", "title": "Lhagba La", "text": ""}
{"id": "5293392", "revid": "767487", "url": "https://it.wikipedia.org/wiki?curid=5293392", "title": "Ogden (Iowa)", "text": "Ogden \u00e8 una citt\u00e0 degli Stati Uniti d'America, situata nello Stato dell'Iowa, nella Contea di Boone."}
{"id": "5293395", "revid": "2075278", "url": "https://it.wikipedia.org/wiki?curid=5293395", "title": "OBI (azienda)", "text": "OBI GmbH &amp; Co. Deutschland KG \u00e8 un'azienda tedesca di grande distribuzione specializzata nei settori del bricolage e del giardinaggio, con sede a Wermelskirchen, nella regione tedesca Renania Settentrionale-Vestfalia. \u00c8 il secondo venditore nel settore bricolage in Europa e il quarto al mondo.\nObi chiude il 2019 con un fatturato complessivo di 8.2 miliardi di euro, per un incremento delle vendite di circa 500 milioni di euro, ovvero il +6,3% rispetto al 2018, quando la catena aveva totalizzato circa 7.7 miliardi di euro.\nA livello di sviluppo rete, la multinazionale quota 668 punti vendita.\nObi \u00e8 presente in 11 Paesi dell\u2019Europa centrale e orientale e impiega circa 48.000 collaboratori. Ogni anno Obi raccoglie complessivamente pi\u00f9 di 200 milioni di clienti\nStoria.\nOBI, fondata da Emil Lux (1918\u00a0\u2013 2005) e Manfred Maus, apr\u00ec il primo punto vendita di 870\u00a0m\u00b2 nel 1980 in Germania, nel centro commerciale Alstertal di Amburgo-Poppenb\u00fcttel. Il nome Obi proviene dalla trascrizione fonetica della parola francese \"hobby\" e simbolo della compagnia \u00e8 un castoro; Manfred Maus acquist\u00f2 per 10.000 marchi tedeschi (3000 franchi) da una societ\u00e0 di nome Seramo di propriet\u00e0 di tre imprenditori francesi il marchio costituito dalla parola e dal castoro, che brevettarono per l'uso come marchi per l'edilizia e il fai da te anche nell'espansione all'estero, eccetto che in Francia.\nDalle origini, l'azienda si \u00e8 sviluppata secondo il modello commerciale che aveva avuto successo per i negozi di bricolage statunitensi, nei quali si potevano trovare in un unico luogo tutti gli assortimenti necessari al fai-da-te o all'home improvement.\nOggi OBI \u00e8 leader di mercato nel settore commerciale del fai da te in Germania, Russia, Repubblica Ceca e Ungheria. In passato aveva anche dei negozi in Cina, che ha poi ceduto nel 2007 alla multinazionale britannica B&amp;Q, primo grossista nel campo bricolage in Europa per volume.\nRete di vendita.\nIn Europa.\nA maggio 2012, l'azienda aveva 583 punti vendita tra Italia, Europa centrale e orientale, cos\u00ec distribuiti:\nIn Italia.\nLe prime aperture OBI al di fuori della Germania, avvennero in Italia, nel 1993. Obi Gmbh controlla il 100% di Obi Italia Srl. A marzo del 2015 recede infatti dalla compagine sociale dell'allora BBC BRICO BUSINESS COOPERATION Srl Unicoop Firenze, in seguito al passaggio BBC varia denominazione nell'attuale OBI Italia Srl. \nOBI Italia Srl \u00e8 presente nel Nord e nel Centro Italia, con superfici di vendita dai 2.000 ai 7.000\u00a0m\u00b2 e un'area di vendita complessiva di oltre 185.000\u00a0m\u00b2, che generano annualmente un volume di 14.000.000 clienti e 327 milioni di euro, primo mercato estero di OBI."}
{"id": "5293398", "revid": "110157", "url": "https://it.wikipedia.org/wiki?curid=5293398", "title": "Chiesa di San Giacomo (Dieppe)", "text": "La chiesa di San Giacomo, in francese \"\u00c9glise Saint-Jacques\", \u00e8 una chiesa cattolica di Dieppe, nella regione della Normandia, in Francia.\nRappresenta un bell'esempio dell'architettura gotica e dello stile gotico-fiammeggiante della regione.\nDal 1840 \u00e8 dichiarata Monumento storico.\nStoria e descrizione.\nVerso il 911 venne costruita in questo luogo una cappella dedicata a santa Caterina. Nel 1144 la cappella venne sostituita da una chiesa di stile gotico primitivo, che terminata nel 1168, and\u00f2 distrutta da un incendio nel 1195. \nLa chiesa venne subito ricostruita lo stesso anno utilizzando parti della chiesa precedente. Il vasto edificio venne realizzato in stile gotico e fu dedicato a san Giacomo Maggiore, visto che si trovava sulla via marittima del Cammino di Santiago di Compostela.\nI bracci del transetto risalgono al primo edificio, alla seconda met\u00e0 del XII secolo; il coro e il piedicroce vennero eretti nel XIII secolo; il triforio e le volte risalgono al XIV, come pure il grande portale. Nel 1282 la chiesa venne elevata a parrocchiale da Guillaume de Flavacourt arcivescovo di Rouen.\nNel XV secolo part\u00ec una nuova campagna di costruzione, quando furono erette la torre e le cappelle laterali del piedicroce, ricavate fra i contrafforti dell'edificio. Nel corso del XVI secolo la chiesa venne rimaneggiata in un opulento stile fiammeggiante e rinascimentale che vide fra l'altro la costruzione e decorazione delle cappelle radiali e delle volte del coro.\nNel 1562, durante le Guerre di religione la chiesa venne saccheggiata dagli Ugonotti che ne sfigurarono le decorazioni e la statuaria del portale principale.\nNel 1694 durante la Guerra della Grande Alleanza un bombardamento anglo-olandese distrugge le volte del coro e scaturisce un incendio.\nNel 1840 viene dichiarata Monumento storico. e su iniziativa di Luigi Filippo la chiesa venne per la prima volta restaurata.\nLa Cappella del Tesoro.\nLa \"Cappella del Tesoro\" conserva al suo interno, un fregio del 1530 detto \u00ab \"des sauvages\" \u00bb (dei selvaggi). Realizzato per volere del mecenate della chiesa nel XVI secolo, Jehan Ango, mostra raffigurazioni dei popoli dell'Africa, dell'Asia e dell'America; quei Paesi scoperti dai navigatori e marinai di Dieppe. Vi sono raffigurate scene di vita degli indigeni: un corteo festante, episodi guerreschi, ecc."}
{"id": "5293400", "revid": "1142403", "url": "https://it.wikipedia.org/wiki?curid=5293400", "title": "Obi (azienda)", "text": ""}
{"id": "5293401", "revid": "1714743", "url": "https://it.wikipedia.org/wiki?curid=5293401", "title": "Adeliza di Normandia", "text": "Origine.\nSia secondo il monaco e cronista normanno Guglielmo di Jumi\u00e8ges, autore della sua \"Histori\u00e6 Normannorum Scriptores Antiqui\", che secondo il cronista e monaco benedettino dell'abbazia di Malmesbury, nel Wiltshire (Wessex), Guglielmo di Malmesbury e il monaco e cronista inglese, Orderico Vitale, ed ancora il cronista e monaco benedettino inglese, Matteo di Parigi, era figlia del duca di Normandia e re d'Inghilterra, Guglielmo il Conquistatore, e di Matilde delle Fiandre (1032 - 1083), che, secondo la \"Genealogica Comitum Flandri\u00e6 Bertiniana\", era figlia di Baldovino V, conte delle Fiandre, e della sorella del re di Francia, Enrico I, Adele di Francia, che secondo la \"Genealogi\u00e6 Scriptoris Fusniacensis\" era figlia del re di Francia, Roberto II, detto il Pio.&lt;br&gt;Guglielmo il Conquistatore, sempre secondo Guglielmo di Jumi\u00e8ges, era l'unico figlio (illegittimo) del sesto signore della Normandia, il quarto ad ottenere formalmente il titolo di Duca di Normandia, Roberto I e della sua concubina(un'unione secondo il \"more danico\" o uso vichingo, quindi pagano) Herleva di Falaise detta anche Arletta (1010 circa \u20131050 circa), di umili origini, che, secondo Guglielmo di Jumi\u00e8ges, era la figlia di Fulberto o Herberto, un cameriere del duca (\"Herleva Fulberti cubicularii ducis filia\") e della moglie Duda o Duwa, come ci conferma la \"Chronica Albrici Monachi Trium Fontium\".&lt;br&gt;Suoi fratelli furono i re d'Inghilterra, Guglielmo il Rosso e Enrico Beauclerc e il duca di Normandia, Roberto il Corto o il Cortacoscia.\nBiografia.\nDi Adeliza si hanno poche notizie.&lt;br&gt;Non \u00e8 molto chiaro l'ordine di nascita di Adeliza poich\u00e9 Orderico Vitale la elenca sia come figlia primogenita, che secondogenita oppure ancora terzogenita, Guglielmo di Jumi\u00e8ges la cita come figlia terzogenita, Matteo di Parigi, invece la cita come la quarta figlia femmina ed infine per Guglielmo di Malmesbury, che dice di essersi scordato il nome era la quarta o la quinta figlia femmina.\nTutti i cronisti dell'epoca confermano che Adeliza fu promessa in matrimonio ad Aroldo, conte di Wessex:\nMolto probabilmente, dopo il mancato matrimonio con Aroldo II, come ci dice Qrderico Vitale, Adeliza si fece suora. Anche lo scrittore, storico e teologo anglosassone, Eadmero di Canterbury, nel suo \"History of Recent Events in England\", conferma che Adeliza si fece suora, ed il \"Notice sur le cartulaire du comt\u00e9 de Rethel, Annuaire-Bulletin de la soci\u00e9t\u00e9 de l\u00b4histoire de France, Ann\u00e9e 1867, 2\u00e8me partie, pp. 1-160\" annovera Adeliza, con la madre, Matildee le sorelle, Matilde e Costanza, nell'elenco delle suore dell'abbazia de la Trinit\u00e9 di Caen. Infine anche la professoressa Elisabeth Van Houts ci conferma che si fece suora e mor\u00ec nel monastero di Pr\u00e9aux.\nLa data della morte di Adeliza non \u00e8 nota, senz'altro dopo il 1066, quando viene citata per l'ultima volta e prima del 1113, come sostiene la Van Houts; comunque secondo il \"Eglise cath\u00e9drale de Chartres, N\u00e9crologe du xi si\u00e8cle\" degli \"Obituaires de Sens Tome II\" Adeliza mor\u00ec dopo il 1066, il 7 dicembre ed il padre, Guglielmo il Conquistatore, fece una donazione in suffragio della sua anima (quindi prima del 1087), mentre il \"Prieur\u00e9 de Saint-Nicaise de Meulan\" sempre degli \"Obituaires de Sens Tome II\", comunica la morte di Adeliza (\"Adelina filia regis Anglorum\") senza precisare giorno e anno.\nFigli.\nAdeliza non gener\u00f2 alcun figlio."}
{"id": "5293402", "revid": "761672", "url": "https://it.wikipedia.org/wiki?curid=5293402", "title": "Servizi Segreti degli Stati Uniti", "text": ""}
{"id": "5293422", "revid": "599013", "url": "https://it.wikipedia.org/wiki?curid=5293422", "title": "Kane Douglas", "text": "Biografia.\nEntrato nelle giovanili degli a 17 anni, comp\u00ec tutta la trafila fino alla prima squadra, nella quale esord\u00ec nel corso del Super 14 2010.\nA settembre 2012 giunse l'esordio internazionale con la maglia dell' in un incontro di Championship contro l'.\nDurante il Super Rugby 2014 Douglas annunci\u00f2 di avere firmato un contratto con la \"franchise\" irlandese di a partire dalla stagione di Pro12 2014-15, pur sapendo che il trasferimento lo avrebbe escluso dalla Nazionale in vista della ; prima di lasciare gli Waratahs, comunque, contribu\u00ec alla loro vittoria nel Super Rugby, la prima assoluta per il club di Sydney.\nAd aprile 2015 una modifica nelle norme federali dell'organismo di governo del rugby australiano permise ai giocatori con pi\u00f9 di 60 presenze in Nazionale o con almeno 7 anni di attivit\u00e0 professionistica in patria di essere selezionati anche se militanti all'estero; per effetto di tale nuova normativa Douglas, nel frattempo firmatario di un contratto triennale con i , \"franchise\" di Brisbane in Super Rugby, a partire dal 2016 divenne di nuovo idoneo alla chiamata negli \"Wallabies\" e fu presente alla in cui l' giunse fino alla finale, poi persa contro i rivali della ."}
{"id": "5293432", "revid": "37401", "url": "https://it.wikipedia.org/wiki?curid=5293432", "title": "Cecilio da Calacte", "text": ""}
{"id": "5293433", "revid": "709406", "url": "https://it.wikipedia.org/wiki?curid=5293433", "title": "Diazepina", "text": ""}
{"id": "5293434", "revid": "37401", "url": "https://it.wikipedia.org/wiki?curid=5293434", "title": "Cecilio di Caleacte", "text": ""}
{"id": "5293435", "revid": "768068", "url": "https://it.wikipedia.org/wiki?curid=5293435", "title": "Abydos (Egitto)", "text": ""}
{"id": "5293437", "revid": "37401", "url": "https://it.wikipedia.org/wiki?curid=5293437", "title": "Cecilio da Caleacte", "text": ""}
{"id": "5293453", "revid": "768068", "url": "https://it.wikipedia.org/wiki?curid=5293453", "title": "Lista di Abydos", "text": ""}
{"id": "5293462", "revid": "37401", "url": "https://it.wikipedia.org/wiki?curid=5293462", "title": "Suda (lessico)", "text": ""}
{"id": "5293467", "revid": "767487", "url": "https://it.wikipedia.org/wiki?curid=5293467", "title": "You've Got It Bad Girl", "text": "Quincy Jones \u00e8 un album in studio del musicista statunitense Quincy Jones, pubblicato nel 1973."}
{"id": "5293468", "revid": "438678", "url": "https://it.wikipedia.org/wiki?curid=5293468", "title": "You've Got It Bad, Girl", "text": ""}
{"id": "5293470", "revid": "1543377", "url": "https://it.wikipedia.org/wiki?curid=5293470", "title": "Is\u00e4np\u00e4iv\u00e4", "text": "Is\u00e4np\u00e4iv\u00e4 \u00e8 il quarto album del gruppo musicale finlandese Teflon Brothers, pubblicato il 7 novembre 2014 dalla Johanna Kustannus. L'album \u00e8 entrato nella classifica finlandese raggiungendo la 49\u00aa posizione.\nDall'album sono stati estratti quattro singoli: \"K\u00e4rp\u00e4sten juhlat (osa 2)\", \"Kendo Anthem\", \"Maradona (kes\u00e4 '86)\" e \"Is\u00e4np\u00e4iv\u00e4laulu\". I singoli \"Kendo Anthem\" e \"Maradona (kes\u00e4 '86)\" hanno ottenuto la certificazione di disco d'oro."}
{"id": "5293480", "revid": "819508", "url": "https://it.wikipedia.org/wiki?curid=5293480", "title": "Pete Goegan", "text": "Carriera.\nGoegan inizi\u00f2 a giocare ad hockey in alcune formazioni della citt\u00e0 natale Fort William per poi trasferirsi per due stagioni nella Northern Ontario Hockey Association fino al 1956, anno in cui entr\u00f2 a far parte del mondo professionistico.\nEsord\u00ec giocando per due anni in American Hockey League con i Cleveland Barons e vincendo subito una Calder Cup, tuttavia gi\u00e0 nel corso della stagione 1957-1958 ebbo modo di debuttare in National Hockey League con la maglia dei Detroit Red Wings. Nelle stagioni successive divent\u00f2 un titolare nella difesa della squadra di Detroit con oltre 200 presenze all'attivo, eccetto un prestito in Western Hockey League nel corso del campionato 1959-1960.\nNel 1962 gioc\u00f2 per alcuni mesi nell'organizzazione dei New York Rangers vincendo un'altra Calder Cup con il farm team degli Springfield Indians, tuttavia gi\u00e0 nel mese di ottobre fece ritorno ai Red Wings. Nelle cinque stagioni si divise fra la prima squadra in NHL e la formazione affiliata in AHL dei Pittsburgh Hornets, squadra con cui vinse la terza Calder Cup in carriera con altrettante maglie.\nNell'estate del 1967 in occasione dell'NHL Expansion Draft Goegan fu selezionato dai Minnesota North Stars, formazione con cui gioc\u00f2 una stagione per un totale di 46 partite oltre a un prestito in WHL. Si ritir\u00f2 un anno pi\u00f9 tardi nel 1969 dopo aver giocato nelle leghe minori nordamericane.\nRitiratosi dall'attivit\u00e0 agonistica Goegan mor\u00ec nell'ottobre del 2008."}
{"id": "5293488", "revid": "765341", "url": "https://it.wikipedia.org/wiki?curid=5293488", "title": "Simon van de Passe", "text": "Biografia.\nFiglio di Crispijn van de Passe e fratello di Magdalena, Willem e Crispijn II, oper\u00f2 inizialmente a Utrecht dal 1612 al 1615. Nello stesso anno, si trasfer\u00ec a Londra, dove rimase fino al 1622, incise ritratti e medaglioni dei membri della famiglia reale e realizz\u00f2 ritratti per la \"Bazili\u03c9logia\" di Henry Holland. Nel 1623 visit\u00f2 il fratello Crispijn a Parigi. Ritornato a Utrecht nel 1624, nello stesso anno o nel 1626 fu nominato dal re Cristiano IV incisore presso la corte danese e rimase a Copenaghen fino al 1647. Si rec\u00f2 in Olanda Settentrionale nel 1637 per distribuire gli ordini per la realizzazione dei dipinti per il Castello di Kronborg e poi di nuovo nel 1639. Oltre al fratello Crispijn, ingaggi\u00f2 i pittori Abraham Bloemaert, Jan van Bijlert, Adam Willaerts, Adriaen van Nieulandt, Solomon Koninck, Nicolaus Kn\u00fcpfer, Claes Moeyaert, Isaac Isaacsz, Simon Peter Tilman e Gerard van Honthorst.\nSi specializz\u00f2 nella realizzazione di ritratti.\nFu suo allievo John Payne."}
{"id": "5293494", "revid": "767487", "url": "https://it.wikipedia.org/wiki?curid=5293494", "title": "Malibu's Most Wanted - Rapimento a Malibu", "text": "Malibu's Most Wanted - Rapimento a Malibu \u00e8 un film commedia uscito negli Stati Uniti il 18 Aprile 2003."}
{"id": "5293516", "revid": "767487", "url": "https://it.wikipedia.org/wiki?curid=5293516", "title": "Sameh Saeed", "text": "Carriera.\nGioca con il Baghdad, una squadra irachena; dal 2014 \u00e8 entrato nel giro della nazionale di calcio irachena."}
{"id": "5293520", "revid": "709565", "url": "https://it.wikipedia.org/wiki?curid=5293520", "title": "Casi violenti", "text": "Casi violenti (\"Violent Cases\") \u00e8 una graphic novel scritta da Neil Gaiman e illustrata da Dave McKean. Si tratta dell'esordio nel campo dei fumetti del disegnatore.\nStoria editoriale.\nPubblicata nel 1987 dalla Dark Horse Comics.\nMcKean illustra la storia utilizzando un mix di tecniche, tra cui acquarello, pennino e immagini fotografiche. Tratti e stili diversi sottolineano le differenti sequenze della trama, che \u00e8 a tratti intimista e a tratti noir.\nTrama.\nIl narratore, che ricorda lo stesso Gaiman, racconta una storia accadutagli da bambino a Portsmouth negli anni sessanta. Durante un litigio con il padre il bambino si fa male a un braccio, per cui il padre lo porta da un anziano osteopata. Durante le visite al bambino, il vecchio osteopata racconta storie di quando, da giovane, nella Chicago degli anni venti, \u00e8 stato il fisioterapista di Al Capone. Il rapporto con il padre e i racconti dell'osteopata si intrecciano nei ricordi del bambino dando vita a un complesso racconto riguardante criminali, personaggi enigmatici nonch\u00e9 strani e inquietanti prestigiatori. Tale intreccio di ricordi si riflette anche nel titolo originale: infatti \u201cViolent Cases\u201d, cio\u00e8 Casi Violenti, rappresenta un gioco di parole con \u201cviolin cases\u201d, cio\u00e8 custodie di violino, con riferimento ai gangster di Chicago che nascondevano i mitra nelle custodie di violino. La storia gira attorno ai ricordi del protagonista da bambino, del padre e dell'incontro con l'anziano osteopata. I fatti si mescolano e si fondono con i ricordi del bambino.\nTemi come l'affidabilit\u00e0 della memoria e di come storie infantili vengano mischiate e trasformate nel ricordo qui presenti, vengono trattati da Gaiman di nuovo nel volume \"La tragica commedia o la comica tragedia di Mr Punch\" del 1994, sempre illustrato da Dave McKean."}
{"id": "5293529", "revid": "110157", "url": "https://it.wikipedia.org/wiki?curid=5293529", "title": "AliExpress", "text": "Lanciato nel 2010, AliExpress.com \u00e8 un servizio di negozi online composto da piccole imprese cinesi che offrono prodotti a acquirenti online internazionali. \u00c8 di propriet\u00e0 di Alibaba. \n\u00c8 il sito web di e-commerce pi\u00f9 visitato in Russia ed \u00e8 il 10\u00ba sito pi\u00f9 popolare in Brasile.\nConsente alle piccole imprese in Cina di vendere ai clienti in tutto il mondo ed \u00e8 possibile trovare qualsiasi cosa. Aliexpress \u00e8 diverso da Amazon perch\u00e9 agisce solo come piattaforma di e-commerce e non vende prodotti direttamente ai consumatori. Potrebbe essere pi\u00f9 preciso confrontare AliExpress con eBay, dato che funge unicamente come \"host\" per altre aziende che vendono prodotti ai consumatori.\nSimilmente al colosso di Pierre Omidyar, i venditori su Aliexpress possono essere societ\u00e0 o individui. Collega direttamente le imprese cinesi con gli acquirenti. La principale differenza rispetto al sito commerciale cinese Taobao \u00e8 che Aliexpress \u00e8 rivolto principalmente agli acquirenti internazionali negli Stati Uniti, Russia, Brasile e Spagna.\nAlibaba utilizza AliExpress per espandere la propria portata al di fuori dell'Asia e sfidare giganti online come Amazon ed eBay. AliExpress utilizza marketing di affiliazione per trovare nuovi consumatori.\nStoria.\nAliExpress ha iniziato come un portale di acquisto e vendita business-to-business. Da allora \u00e8 stata ampliata anche ai servizi business-to-consumer, consumer-to-consumer, cloud computing, e di pagamento. AliExpress \u00e8 attualmente disponibile nelle lingue italiano, inglese, spagnolo, francese, polacco, portoghese e russo. I clienti esterni ai confini nazionali per queste lingue vengono automaticamente pubblicati nella versione inglese del servizio.\nRestrizioni.\nAliExpress non consente ai \"clienti\" in Cina continentale di acquistare dalla piattaforma, anche se tutti i \"rivenditori\" sono cinesi."}
{"id": "5293530", "revid": "287204", "url": "https://it.wikipedia.org/wiki?curid=5293530", "title": "The Midnighters Sing Their Hits", "text": "The Midnighters Sing Their Hits \u00e8 un album del gruppo dei The Midnighters, pubblicato dalla Federal Records nel 1954. Il disco (che raccoglie brani pubblicati in precedenza solo come singoli nei primi anni cinquanta) in seguito fu ripubblicato nel 1957 (e nel 1958) con il titolo di \"Their Greatest Hits\" con quattro brani aggiunti rispetto all'album del 1954."}
{"id": "5293543", "revid": "70435097", "url": "https://it.wikipedia.org/wiki?curid=5293543", "title": "2\u00b0 COMFOD", "text": ""}
{"id": "5293570", "revid": "123194867", "url": "https://it.wikipedia.org/wiki?curid=5293570", "title": "Muoviti muoviti", "text": "Muoviti muoviti \u00e8 un brano musicale cantato da Jovanotti, che ne \u00e8 anche autore con Luca Cersosimo, pubblicato nel 1991 come singolo tratto dall'album \"Una trib\u00f9 che balla\". Il brano usa come sample principale la canzone del 1961 cantata da Frank Sinatra \"The Coffee Song\".\nCon questa canzone il cantautore toscano partecipa al programma \"Fantastico\", presentato in quell'edizione da Johnny Dorelli e Raffaella Carr\u00e0. Verr\u00e0 inserita nelle raccolte \"Lorenzo 1990-1995\" e \"Backup - Lorenzo 1987-2012\" e negli album live \"Lorenzo live - Autobiografia di una festa\" e \"Lorenzo negli stadi - Backup Tour 2013\".\nDella canzone \u00e8 stato fatto un video nel quale si osserva una breve apparizione di Claudio Cecchetto, che scopr\u00ec Jovanotti nel 1987 e che port\u00f2 a Radio Deejay.\nLa canzone fa anche parte della colonna sonora del film Parenti serpenti di Mario Monicelli in cui lo stesso Jovanotti appare mentre balla tale canzone."}
{"id": "5293574", "revid": "287204", "url": "https://it.wikipedia.org/wiki?curid=5293574", "title": "Beta Ethniki 2003-2004", "text": "La Beta Ethniki 2003-2004 \u00e8 la 45\u00aa edizione del campionato greco di calcio di secondo livello.\nClassifica.\nLegenda:\nPlay-off.\nPlay-off tra Akratitos (Alpha Ethniki) e Ergotelis per la salvezza/retrocessione.\nErgotelis viene promosso in Alpha Ethniki. Akratitos retrocede in Beta Ethniki.\nPlay-out.\nPlay-off tra PAS Giannina e Ilisiakos (Gamma Ethniki) per la salvezza/retrocessione.\nIlisiakos viene promosso in Beta Ethniki. PAS Giannina retrocede in Gamma Ethniki."}
{"id": "5293578", "revid": "767487", "url": "https://it.wikipedia.org/wiki?curid=5293578", "title": "Aftasidi", "text": "Gli Aftasidi () furono una dinastia berbera che regn\u00f2 sulla Ta'ifa di Badajoz in al-Andalus (Spagna islamica).\nOrigini.\nGli Aftasidi erano berberi Miknasa. I Miknasa erano una grande trib\u00f9 di berberi Zanata originari dal Maghreb. Questa trib\u00f9 prese parte alla conquista islamica della penisola iberica dell'VIII secolo.\nStoria.\nQuando il Califfato di Cordova si framment\u00f2 in vari regni (chiamati \u1e6c\u0101\u02beifa), il mercenario berbero \u02bfAbd All\u0101h ibn Mu\u1e25ammad ibn Maslama ibn al-Af\u1e6das (1022-1045) prese il controllo della citt\u00e0 di Badajoz, dopo la morte del suo signore Sabur al-Kha\u1e6d\u012bb, uno schiavo slavo, in precedenza al servizio del califfo al-\u1e24akam II, che si era proclamato governatore indipendente di Badajoz nel 1009. Ibn al-Af\u1e6das govern\u00f2 una vasta parte della regione detta al-Gharb al-Andalus (la regione occidentale di al-Andalus), dal fiume Duero fino al sud del fiume Tago, istituendo la Ta'ifa di Badajoz. Ibn al-Af\u1e6das mor\u00ec nel 1045.\nSotto i successori di Ibn al-Af\u1e6das, Muhammad ibn Abd Allah al-Muzaffar (1045-1065) e i suoi due figli Umar ibn Muhammad al-Mutawakkil (1065-1094) e Yahya ibn Muhammad al-Mansur (1065-1072), la Ta'ifa di Badajoz divenne anche un importante centro culturale e commerciale. Nel 1055 per\u00f2 la \u1e6c\u0101\u02beifa di Badajoz fu costretta a pagare tributi ai regni cristiani del nord, perdendo parti significative del proprio territorio. Anche gli Abbadidi della Ta'ifa di Siviglia conquistarono parti del territorio degli Aftasidi. Nel 1094 il regno fu annesso all'impero almoravide. Badajoz venne conquistata verso la fine del 1095 dal generale almoravide Ab\u016b Bakr, sostenuto dagli abitanti della citt\u00e0, che erano stufi delle pesanti tasse imposte dall'emiro Umar ibn Muhammad al-Mutawakkil.\nAl-Mutawakkil e due dei suoi figli, al-Fa\u1e0dl e Sa\u02bfd, furono fatti prigionieri e inviati a Siviglia, venendo assassinati prima del loro arrivo nella citt\u00e0. Un altro figlio di al-Mutawakkil, al-Man\u1e63\u016br, fugg\u00ec e si asserragli\u00f2 per un po' di tempo nel castello di Montanchez, nell'attuale provincia di C\u00e1ceres, e, infine, con i suoi seguaci, raggiunse i domini di Alfonso VI di Castiglia, dove si convert\u00ec al Cristianesimo."}
{"id": "5293598", "revid": "300067", "url": "https://it.wikipedia.org/wiki?curid=5293598", "title": "LaQuinton Ross", "text": "Carriera.\nHigh school.\nLaQuinton Ross frequenta la Murrah High School a Jackson, Mississippi per due anni, poi si trasferisce alla Life Center Academy di Burlington, New Jersey dove tiene una media di 25,3 punti e 11,3 rimbalzi nell'anno da senior.\nCollege.\nDopo l'high school ha frequentato l'Ohio State University. L'entrata al college \u00e8 stata posticipata all'11 dicembre 2011 a causa di un'investigazione dell'NCAA sulla sua eleggibilit\u00e0. Il 22 dicembre esordisce segnando 5 punti contro Miami University. Dopo la stagione da freshman, Ross gioca tutte le 37 partite della stagione 2012-2013. Durante il Torneo NCAA 2013, Ross segna la tripla vincente che fa avanzare Ohio State all'Elite Eight. Nel torneo successivo Ross segna 19 punti in 22 minuti nella sconfitta per 70-66 contro i Wichita State Shockers. Nella stagione da senior, Ross totalizza 15,2 punti, 5,9 rimbalzi e una percentuale di 44,7 di realizzazione dal campo.\nCarriera professionistica.\nDopo non essere stato scelto al Draft NBA 2014, Ross gioca l'NBA Summer League 2014 con i Los Angeles Lakers.\nIl 9 agosto 2014 firma un contratto annuale con la Vuelle Pesaro. Conclude il campionato con 17,1 punti di media, contribuendo cos\u00ec alla salvezza di Pesaro.\nIl 27 luglio 2015 firma un contratto di un anno con la Pallacanestro Cant\u00f9.\nIl 5 gennaio 2016 lascia la Pallacanestro Cant\u00f9 per continuare la stagione con l' Hapoel Eilat.\nIl 4 gennaio 2017 si accorda fino al termine della stagione con il JDA Dijon."}
{"id": "5293599", "revid": "287204", "url": "https://it.wikipedia.org/wiki?curid=5293599", "title": "Isola di Mam", "text": "Mam era un'isola leggendaria localizzata a ponente del canale della Manica. Fu nota anche come Man, Brazil e Jonzele.\nNella carta dei fratelli Pizigani del 1367 l'isola di Mam viene citata come \"Brazil\", nome che sulla stessa mappa \u00e8 dato ad altre due isole: Hy Brazil, posta ad ovest dell'Irlanda (altra isola leggendaria identificata sempre con quel nome ed in quella posizione) e ad una delle isole Azzorre, Terceira. \nL'isola venne riportata sulle mappe dal 1375 al 1482, comparendo sulle opere di Andrea Bianco (1448) e Jaime Bertr\u00e1n (1482)."}
{"id": "5293603", "revid": "764447", "url": "https://it.wikipedia.org/wiki?curid=5293603", "title": "Carnival Vista", "text": "Carnival Vista \u00e8 una nave da crociera costruita presso il cantiere navale Fincantieri di Monfalcone (GO) per la compagnia di navigazione americana Carnival Cruise Line.\nStoria.\nImpostata il 14 ottobre 2014 sul bacino dello stabilimento, \u00e8 entrata in servizio come previsto il 1\u00ba maggio 2016.\nIl 25 giugno 2015 la nave \u00e8 stata varata nel cantiere navale di Monfalcone.\nCome da tradizione, alla sua entrata in servizio, essendo la nave pi\u00f9 moderna, \"Carnival Vista\" ha assunto il ruolo di ammiraglia della flotta, scalzando \"Carnival Breeze\" (entrata in servizio il 3 giugno 2012) da tale posizione.\nIl 29 aprile 2016 ha lasciato lo stabilimento di Panzano presso il Cantiere navale di Monfalcone alla volta di Trieste, giungendovi il 30 aprile, per poi intraprendere il suo viaggio inaugurale di 13 notti e 14 giorni nel Mediterraneo salpando il 1\u00ba maggio agli ordini del comandante Rocco Lubrano, del direttore di macchina Cesare Boldrini e del capo commissario di bordo Pierre Camilleri.\nCollegamenti esterni.\n "}
{"id": "5293604", "revid": "767487", "url": "https://it.wikipedia.org/wiki?curid=5293604", "title": "James McCartney", "text": "\u00c8 figlio di Paul McCartney (ex Beatles) e di Linda McCartney.\nCarriera.\nHa intrapreso la carriera musicale verso la fine degli anni '90, collaborando col padre nell'album \"Flaming Pie\" e con la madre in \"Wide Prairie\". Dopo la morte della madre, avvenuta nel 1998, ha avuto problemi di droga e di famiglia.\nNel 2001 ha collaborato di nuovo con Paul McCartney per \"Driving Rain\".\nNel 2002 ha iniziato a collaborare con David Kahne.\nNel settembre 2010 ha pubblicato l'EP \"Available Light\" (Engine Company Records), prodotto da David Khane e Paul McCartney.\nL'EP contiene il brano \"Old Man\", cover di Neil Young.\nFino al 2008 si \u00e8 dedicato all'attivit\u00e0 live, mentre nell'agosto 2016 ha pubblicato il suo secondo EP \"Close At Hand\", registrato ancora con David Khane."}
{"id": "5293605", "revid": "15756", "url": "https://it.wikipedia.org/wiki?curid=5293605", "title": "Lotta libera ai Giochi della XV Olimpiade - Pesi gallo", "text": "La competizione della categoria pesi gallo (fino a 57\u00a0kg) di lotta libera dei Giochi della XV Olimpiade si \u00e8 svolta dal 20 al 23 luglio 1952 al \"T\u00f6\u00f6l\u00f6 Sports Hall\" di Helsinki.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nI tre lottatori rimasti disputavano un torneo finale con i risultati acquisiti nel precedenti turni.\nRisultati.\n1\u00ba Turno.\nSi \u00e8 disputato il 20 luglio.\n2\u00ba Turno.\nSi \u00e8 disputato il 21 luglio.\n3\u00ba Turno.\nSi \u00e8 disputato il 22 luglio.\n4\u00ba Turno.\nSi \u00e8 disputato il 22 luglio.\n5\u00ba Turno.\nSi \u00e8 disputato il 23 luglio.\nTurno finale.\nSi \u00e8 disputato il 23 luglio."}
{"id": "5293608", "revid": "761672", "url": "https://it.wikipedia.org/wiki?curid=5293608", "title": "Teorie cospirazioniste", "text": ""}
{"id": "5293609", "revid": "889336", "url": "https://it.wikipedia.org/wiki?curid=5293609", "title": "Bonifazio de' Piati", "text": ""}
{"id": "5293611", "revid": "22475", "url": "https://it.wikipedia.org/wiki?curid=5293611", "title": "Mindomys hammondi", "text": "Mindomys hammondi () \u00e8 un roditore della famiglia dei Cricetidi, unica specie del genere Mindomys (), endemico dell'Ecuador.\nDescrizione.\nDimensioni.\nRoditore di grandi dimensioni, con la lunghezza della testa e del corpo tra 173 e 203\u00a0mm, la lunghezza della coda tra 222 e 251\u00a0mm, la lunghezza del piede tra 40 e 42\u00a0mm, la lunghezza delle orecchie tra 18 e 19\u00a0mm.\nCaratteristiche craniche e dentarie.\nIl cranio presenta un rostro lungo e robusto, la regione inter-orbitale ha i bordi convergenti, la scatola cranica \u00e8 allungata e provvista di una cresta sagittale ben sviluppata. I fori palatali sono corti.\nSono caratterizzati dalla seguente formula dentaria:\nAspetto.\nLa pelliccia \u00e8 folta. Le parti dorsali sono bruno-giallastre, mentre le parti inferiori sono biancastre o giallastre con la base dei peli grigia. Le vibrisse sopraciliari sono molto lunghe. Le orecchie sono piccole e variano dal marrone scuro al nerastro. I piedi sono larghi, la pianta \u00e8 provvista di sei cuscinetti carnosi ben sviluppati e il quinto dito \u00e8 allungato. La coda \u00e8 pi\u00f9 lunga della testa e del corpo ed \u00e8 uniformemente scura. Le femmine hanno quattro paia di mammelle.\nBiologia.\nComportamento.\n\u00c8 una specie terricola, associata ad ambienti acquatici. Probabilmente si arrampica agilmente sugli alberi.\nDistribuzione e habitat.\nQuesta specie \u00e8 limitata al versante andino nord-occidentale dell'Ecuador nella provincia di Pichincha.\nVive nelle foreste subtropicali montane tra 1.200 e 2.700 metri di altitudine.\nStato di conservazione.\nLa IUCN Red List, considerato l'estensione del proprio areale inferiore a 5.000\u00a0km\u00b2, la popolazione circoscritta a soltanto cinque localit\u00e0 e il continuo declino nell'estensione e nella qualit\u00e0 del proprio habitat, classifica \"M.hammondi\" come specie in pericolo (EN)."}
{"id": "5293612", "revid": "633073", "url": "https://it.wikipedia.org/wiki?curid=5293612", "title": "Mindomys", "text": ""}
{"id": "5293613", "revid": "26630", "url": "https://it.wikipedia.org/wiki?curid=5293613", "title": "Teatro dell'Opera di Stoccolma", "text": ""}
{"id": "5293615", "revid": "70437326", "url": "https://it.wikipedia.org/wiki?curid=5293615", "title": "Eburneo", "text": ""}
{"id": "5293620", "revid": "767487", "url": "https://it.wikipedia.org/wiki?curid=5293620", "title": "Amami... e non giocare", "text": "Amami... e non giocare \u00e8 un film del 1956 diretto da Ken Annakin basato su un romanzo di Graham Greene che firma anche la sceneggiatura.\nTrama.\nTony, aiuto contabile in una grande ditta londinese, \u00e8 a Montecarlo con Cary, la fidanzata, ospite del signor Breuther, un ricco azionista della ditta. Breuther, per\u00f2, che gli aveva promesso di fargli da testimone e di pagare i conti, non si presenta e li mette nei guai. Tony, usando un sistema infallibile per vincere alla roulette, sembra risolvere tutto, ma il demone del gioco finisce per mettere zizzania tra i due innamorati."}
{"id": "5293624", "revid": "293377", "url": "https://it.wikipedia.org/wiki?curid=5293624", "title": "Jonzele", "text": ""}
{"id": "5293629", "revid": "293377", "url": "https://it.wikipedia.org/wiki?curid=5293629", "title": "Pedro Reynel", "text": ""}
{"id": "5293643", "revid": "115864645", "url": "https://it.wikipedia.org/wiki?curid=5293643", "title": "Ruperto Banterle", "text": "Biografia.\nFormazione.\nAllievo del maestro Scanzi dell'Accademia di belle arti di Genova, ottenuto il diploma and\u00f2 a perfezionarsi a Parigi dove pot\u00e9 conoscere e studiare i grandi scultori del tempo: Auguste Rodin, \u00c9mile-Antoine Bourdelle, Georges Minne, Constantin Meunier, Aristide Maillol e Medardo Rosso.\nAttivit\u00e0 in Italia.\nTornato a Verona, attir\u00f2 l'attenzione dei critici con un'opera conservata nel cimitero Monumentale di Verona: il monumento funebre della famiglia Fiumi, realizzato dopo la morte della madre dell'amico e poeta Lionello Fiumi.\nCome riportato nel Dizionario Biografico dei Veronesi (vedi bibliografia): \u201cPur ottenendo immediati riconoscimenti per l'alto livello artistico, per l'articolata composizione, per l'attento studio anatomico e per la sapiente modellazione, l'opera fu giudicata da certa critica benpensante dell'epoca di troppo inopportuno realismo per la sua destinazione cimiteriale.\u201d\nL'opera, poeticamente denominata \u201cAnelito Fuggente\u201d dall'amico Lionello, rappresenta una fanciulla trattenuta dalla \u201cVita\u201d, nelle sembianze di un vigoroso e michelangiolesco nudo maschile ed ispir\u00f2 il famoso calcografo Luigi Sabadini che nel 1914 diffuse nel mondo, a migliaia di copie, la cartolina che riproduceva il volto della fanciulla.\nDopo la prima guerra mondiale, alla quale aveva partecipato come combattente in Albania, allo scultore vennero commissionati monumenti ai caduti in alcuni Comuni della provincia veronese (Isola Rizza, Erbezzo, Terrazzo, Castagnaro). Gli anni dai '20 ai '40 registrarono una intensa attivit\u00e0 sia nella statuaria sepolcrale che nelle realizzazioni a carattere civile e religioso.\nCome riportato nel Dizionario Bibliografico dei Veronesi : \u201cNacquero allora, per il cimitero Monumentale veronese, importanti opere funerarie come la tomba Marcato, costruita dopo il 1920, quella per la famiglia Galtarossa (1924), la suggestiva composizione sepolcrale per Arpl\u00e8 Bedoni, creata nel 1925 e le sculture per le famiglie Marchiori (1926), Composta (1927), Tinazzi (1928), Onestinghel (1933)\u201d. Nel 1937 partecipa alla esposizione coloniale di Parigi, dove \u201ci suoi potenti bassorilievi furono molto notati ed elogiati.\u201d (dall'elogio funebre di Lionello Fiumi sull'Arena, il 31 luglio del 1968). Tra il '33 e il '34 realizz\u00f2 l'apparato scultoreo per la Casa del Mutilato, situata in prossimit\u00e0 della piazza centrale di Verona (piazza Bra).\nNel '34 il Comune di Verona commission\u00f2 allo scultore la decorazione di uno dei principali ponti della citt\u00e0, realizzata con quattro statue in tufo che vennero poste sui quattro piloni portanti del ponte Garibaldi, che a Verona univa Borgo Trento al centro della citt\u00e0. Le statue, in posizioni sedute o stese, (da cui il ponte venne chiamato, con l'ironia sottile tipica dei veronesi, \"ponte dei strachi\" - ossia degli stanchi-) raffiguravano il Condottiero, il Nocchiero, la Madre e l'Agricoltura. Nel '39 le statue, deteriorate a causa della friabilit\u00e0 del tufo, furono rifatte in pietra. La notte del 25 aprile 1945 il ponte, assieme a tutti gli altri ponti di Verona, venne fatto saltare dalle truppe tedesche in ritirata.\nAttivit\u00e0 all'estero.\nLa cattedrale di Khartoum (Sudan) espone, sulla facciata, due sue grandi statue, San Marco e San Matteo. In Venezuela nell'impianto siderurgico dell'Orinoco \u00e8 sua la statua dell'eroe nazionale Sim\u00f3n Bol\u00edvar."}
{"id": "5293645", "revid": "121905337", "url": "https://it.wikipedia.org/wiki?curid=5293645", "title": "Shaushka", "text": "\u0160au\u0161ka o Shaushka (lingua ittita: \"\u0160au\u0161a\", &amp; poi \"\u0160awu\u0161ka\") \u00e8 una divinit\u00e0 femminile urrita poi adottata anche dagli ittiti. \u00e8 conosciuta molto bene perch\u00e9 divenne la divinit\u00e0 protettrice del sovrano ittita Hattu\u0161ili III (re nel periodo 1265-1237 a.C.) dopo il suo matrimonio con Puduhepa, figlia del sommo sacerdote della dea. I centro del suo culto era Lawazantiya, nel Kizzuwatna. Era la dea della fertilit\u00e0, della guerra e della guarigione. \u00c8 rappresentata come una donna alata che sta in piedi su un leone, accompagnata da due attendenti. Viene considerata come l'equivalente della dea sumera Ishtar."}
{"id": "5293646", "revid": "70439288", "url": "https://it.wikipedia.org/wiki?curid=5293646", "title": "Bahia Bianca", "text": ""}
{"id": "5293650", "revid": "761672", "url": "https://it.wikipedia.org/wiki?curid=5293650", "title": "Invasione della Baia dei Porci", "text": ""}
{"id": "5293654", "revid": "934403", "url": "https://it.wikipedia.org/wiki?curid=5293654", "title": "Battaglia di Cadore", "text": "La battaglia di Cadore altrimenti chiamata battaglia di Tai di Cadore o battaglia di Rio Secco o Rusecco, fu un fatto d'armi avvenuto nei pressi di Pieve di Cadore che contrappose le armate veneziane comandate da Bartolomeo d'Alviano a quelle imperiali del capitano di Sixt von Trautson. La battaglia che termin\u00f2 con una clamorosa vittoria veneziana arrest\u00f2 l'invasione tedesca nel Cadore, permettendo ai veneziani la riconquista di tutte le piazzeforti perdute che culminer\u00e0 con l'assedio di Trieste e la marcia sull'Istria.\nAntefatti.\nL'incoronazione di Massimiliano I e la Dieta di Costanza.\nNel 1507 Luigi XII aveva trionfalmente conquistato Genova e di fatto dominava buona parte dell'Italia settentrionale avendo gi\u00e0 riconquistato il Ducato di Milano nel 1500. Una tal preponderanza in terre tanto vicine ai propri confini preoccupava il Re dei Romani Massimiliano I d'Asburgo, gi\u00e0 turbato che le tante manovre del francese mirassero ad aggiudicare lo scranno pontificio a Georges I d'Amboise, arcivescovo di Rouen, il quale avrebbe provveduto ad interceder affinch\u00e9 Luigi XII fosse eletto Imperatore. Preso da questi timori e ansioso di ribadir qual era il ruolo dell'Impero, Massimiliano I indisse la Dieta a Costanza e davanti ai principi e agli elettori espose le sue preoccupazioni riguardo la preponderanza francese in Italia e le ricadute che una tal situazione poteva avere nelle questioni di Germania.\n\"Gi\u00e0 vedete che il re di Francia, il quale non ardiva prima, se non con grandi occasioni e con apparenti colori, tentare le cose appartenenti al Sacro Imperio, ora apertamente si prepara non per difendere, come altre volte ha fatto, i ribelli nostri, non per occupare in qualche luogo le ragioni dello imperio, ma per spogliare la Germania della degnit\u00e0 imperiale...\"\nIl Re dei Romani riusc\u00ec a convincere i principi a stipendiargli l'invasione, non volendo questi che per loro negligenza la corona imperiale avesse da passar sotto i gigli francesi.\nMassimiliano I si propose come difensore della Chiesa, dichiar\u00f2 Luigi XII nemico delle cristianit\u00e0 e annunci\u00f2 prossima la venuta a Roma per farsi incoronare Imperatore e garantire la libert\u00e0 della citt\u00e0 santa. Luigi XII non perse tempo a dichiararsi estraneo ad ogni mira sull'Impero o su San Pietro, anzi si trattenne a Genova senza esercito, dimostrando cos\u00ec le pacifiche intenzioni, tuttavia la dieta accord\u00f2 comunque a Massimiliano I ottomila cavalieri e ventiduemila fanti per sei mesi, credendo la vittoria rapida il Re dei romani non volle altri principi a comandar l'esercito.\nAvvisaglie.\nTra il 9 e il 10 gennaio vi furono i primi movimenti delle armate imperiali ai confini del Cadore e verso il Friuli per cui Bartolomeo d'Alviano effettu\u00f2 sopralluoghi al castello di Botestagno e a Chiusaforte, fece munire le fortezze, ordin\u00f2 si scavasse un fossato a Primolano e si costruissero bastioni a Celazzo e Laurone.\nIl 24 gennaio 1508 un messo imperiale raggiunse Verona chiedendo al podest\u00e0 Alvise Malipiero di preparare alloggiamenti per 8.500 cavalli dal momento che re Massimiliano intendeva sostarvi per tre giorni prima di proseguire verso Roma. Il podest\u00e0 prese tempo, invi\u00f2 la richiesta dell'Asburgo a Venezia. Il Consiglio dei Dieci mand\u00f2 a rispondere che la Serenissima gli avrebbe accordato il passaggio purch\u00e9 il re avesse intenzione di attraversare il suo territorio \"pacifice et quiete\". I veneziani avevano molte ragioni per considerare la richiesta di Massimiliano nient'altro che un pretesto per l'invasione. Decisero pertanto di rafforzare la guarnigione di Rovereto e di far evacuare la cittadina da donne e bambini, a Brentonico fu dislocato un presidio di 500 fanti al comando di Dionigi Naldi, infine fu inviata un'ambasciata a Carlo II d'Amboise, Gran maestro di Francia e governatore di Milano, perch\u00e9 inviasse rinforzi. Nei giorni successivi l'intento ostile degli imperiali divenne evidente dal momento che sempre pi\u00f9 uomini si radunarono attorno a Trento ed iniziarono a saccheggiare la Val Lagarina e l'altopiano dei Sette Comuni.\nOperazioni Militari.\nInvasione del Cadore.\nIl 4 febbraio Pietro Gixi, capitano del Cadore, fu informato dell'arrivo attorno a Brunico di circa 300 cavalieri tedeschi e centinaia di fanti che tuttavia non attaccarono immediatamente i veneziani poich\u00e9 i passi montani erano ostruiti dalla grande quantit\u00e0 di neve caduta. Nella notte tra il 20 e il 21 febbraio la fanteria tedesca invase e saccheggi\u00f2 Ampezzo assediando il castello di Botestagno e il giorno dopo 4.000 fanti tedeschi dotati di grappelle scesero dal Passo Tre Croci e corsero rapidamente tutto il Cadore compreso il castello di Pieve di Cadore difeso da Pietro Gixi, che si arrese il 23. Il giorno successivo rimasero solo i 60 fanti di Bortolo Malfato ad opporsi presso la Chiusa di Venas ma furono anch'essi costretti ai ritirarsi prima a Pieve e dopo un secondo scontro durato quattro ore in cui rischiarono l'accerchiamento, al castello di Gardona. I veneziani ordinarono subito a Bartolomeo d'Alviano, in marcia per il Friuli, di portarsi a Bassano del Grappa insieme a Giorgio Corner e di apprestare un piano per riprendere il controllo della regione. Andrea Loredan, luogotenente di Udine, invi\u00f2 Geronimo Savorgnan, Francesco Sbrogliavacca, Francesco Beraldo ed Antonio Pio in Carnia con 4.000 fanti per provare a rompere l'assedio dal castello di Botestagno. Il 27 febbraio l'artiglieria imperiale, comandata personalmente da Massimiliano, costrinse Giovanni Michel e Francesco Zani a consegnare il castello dopo cinque o sei giorni di resistenza.\nMarcia verso Pieve.\nIl 27 febbraio l'Alviano raggiunse Belluno dove si consult\u00f2 con il Corner ed insieme decisero di recuperare il Cadore. L'invasione di quella provincia rappresentava infatti una grande minaccia per la Serenissima poich\u00e9 se i tedeschi avessero attaccato in Friuli, i veneziani sarebbero stati costretti a spostare una parte delle truppe di stanza nel vicentino e nel trevigiano, indebolendo ulteriormente le difese e rischiando la perdita del bellunese e del feltrino ed eventualmente l'invasione della pianura trevigiana che avrebbe comportato l'accerchiamento del Friuli. Da Belluno l'Alviano si mise in marcia con un esercito di circa 3.000 uomini verso il castello della Gardona e il giorno successivo raggiunse il crocevia di Muda. Vi erano due strade per poter raggiungere Pieve di Cadore. La prima, pi\u00f9 breve ed agevole, proseguiva lungo la Valle del Piave costeggiando il fiume sino a Perarolo dove un ponte permetteva di attraversare la confluenza del Boite. A quel punto si poteva scegliere se percorrere il sentiero che conduceva direttamente a Pieve, meno ripido ma stretto ed esposto all'avvisamento e alle imboscate nemiche o quello che conduceva a Valle, pi\u00f9 ripido ma meno esposto. La seconda opzione era quella di deviare alla Muda attraversando la Val di Zoldo per poi scendere nel Cadore; questa strada era ardua perch\u00e9 lunga, ripida e conduceva ad alta quota, dove la neve era ancora pi\u00f9 abbondante, tuttavia permetteva di sottrarsi agli occhi del nemico. L'Alviano scelse quest'ultima e invi\u00f2 messi al Savorgnan informandolo dei dettagli dell'offensiva che sarebbe stata avviata la mattina del 2 marzo. Le sue truppe, una volta raggiunto Forno di Zoldo avrebbero marciato lungo il Passo Cibiana scendendo a Venas per poi portarsi verso Pieve, al contempo gli uomini del Savorgnan sarebbero passati da Forni di Sopra al Passo della Mauria per poi scendere a Lorenzago, catturare Treponti e risalire la Val d'Ansiei sino al Passo Tre Croci e al Passo di Misurina. Una volta assicuratasi la Val d'Ansiei, gli uomini del Savorgnan sarebbero scesi a Domegge assediando Pieve da est. In questo modo i veneziani avrebbero tagliato ogni via di rifornimento e di fuga ai tedeschi, costringendoli a dar battaglia oppure a morire di fame. Lo stesso giorno parte dei tedeschi risal\u00ec verso Domegge ma fu intercettata dagli stradiotti del Beraldo e costretta a ripiegare a Pieve dove si fortific\u00f2 con palizzate e ripari in legno.\nBattaglia del Rio Secco.\nIl 29 febbraio l'Alviano raggiunse la Val di Zoldo con l'esercito stremato dalla lunga marcia e fu accolto da una tormenta che gli imped\u00ec di procedere pertanto fece sgombrare i passi dalla neve per quanto possibile. Lo stesso giorno la condotta dei Malatesta si un\u00ec al resto dell'esercito. Il 1 marzo l'esercito si rimise in marcia e dopo aver valicato il Passo Cibiana e superato il Boite sul finir del giorno giunse a Venas, a tre miglia da Pieve, dove lasci\u00f2 un presidio per sbarrare la fuga ai nemici. Per disciplinare i soldati d'Alviano ordin\u00f2 ai comandanti di farli restare vicino alla loro bandiera, viet\u00f2 a chiunque di arretrare pena l'essere trattato alla stregua di un nemico e promise ricompense a coloro che avessero ucciso i disertori. Proib\u00ec di far prigionieri e bottino prima della fine della battaglia, minacciando di impiccare chiunque disobbedisse. Promise infine agli stradiotti un ducato per ogni testa nemica e una provvigione a vita in caso di vittoria nonch\u00e9 il risarcimento integrale del cavallo a coloro che l'avessero perso nello scontro. Il comando della fanteria venne quindi affidato a Pietro dal Monte, quello della cavalleria a Giacomo Secco, i balestrieri a Franco dal Borgo e gli stradiotti a Repossi Busicchio. \nL'avanguardia era costituita da 400 fanti guidati da Pietro del Monte, 200-300 fanti di Rinieri della Sassetta e 54 fanti di Bortolo Malfato e si schier\u00f2 nella piana tra l'abitato di Nogar\u00e9 e le pendici del Monte Zucco. L'ala destra da 400 fanti di Carlino Naldi, 200 fanti di Babone Naldi e la condotta di Giovan Francesco Gambara. L'ala sinistra dai 600 fanti della condotta di Lattanzio da Bergamo. In un battaglione posto alla sinistra della fanteria vi erano i circa 100 cavalieri pesanti e 300 cavalleggeri di Giacomo Secco. I circa 70-100 balestrieri a cavallo al comando di Franco dal Borgo avrebbero dovuto colpire il lato destro della fanteria nemica, quelli dell'Alviano, guidati da Pietro Querini e quelli del Malatesta ne avrebbero invece colpito il sinistro. Davanti all'ala destra nemica furono schierati i 100 fanti stradiotti guidati da Repossi Busicchio, al suo fianco gli uomini del conte Ruggero Zofa e dietro di essa i 200 balestrieri a cavallo stradiotti di Teodoro Manes e Costantino Paleologo. L'artiglieria sarebbe stata schierata alla destra dell'esercito veneziano. Rimanevano circa 1.400 uomini di riserva costituiti dalle lance spezzate dell'Alviano e di Pandolfo IV Malatesta.\nDa Venas i veneziani proseguirono verso Valle che raggiunsero verso le dieci del 2 marzo. D'Alviano invi\u00f2 in avanscoperta un gruppo di stradiotti che per\u00f2, violando le raccomandazioni del generale, diede fuoco ad alcune case dal tetto di paglia di Tai dentro le quali vi erano alloggiati alcuni fanti tedeschi. Fu la scintilla che forz\u00f2 il generale veneziano ad iniziare lo scontro. La battaglia dur\u00f2 meno di un'ora. Si svolse presso le rive innevate del Rio Secco. I fanti tedeschi, circa quattromila, sapendo di rischiare l'accerchiamento, si schierarono in un quadrato con le salmerie e le vivandiere nel mezzo poi marciarono rapidamente contro i veneziani col proposito di sfondarne le fila e aprirsi una via di fuga. Alviano, in groppa ad un ronzino al centro dello schieramento veneziano, ordin\u00f2 alle ali, costituite da balestrieri, cavalleggeri e stradiotti, di attaccare i fianchi del nemico per disturbarlo e rallentarlo mentre riorganizzava l'esercito, parte della cavalleria infatti non era ancora arrivata sul campo. Rinieri della Sassetta insieme ad una dozzina di cavalleggeri del Cardillo, agli stradiotti del Busicchio e ai balestrieri di Franco dal Borgo, attacc\u00f2 su tre lati l'artiglieria nemica riuscendo a catturarla. A destra, i fanti dei Naldi e del Gambara, coperti dai balestrieri del Querini e dall'artiglieria, tennero impegnato il fianco sinistro dei tedeschi. Durante gli scontri il comandante Sisto von Trautson ingaggi\u00f2 un duello con Rinieri della Sassetta, che portava il vessillo della Serenissima, riuscendo a ferirlo con un colpo di picca al volto. Rinieri rispose ferendolo mortalmente al collo con una picca e sbalzandolo dalla sella. La morte del capitano fece perdere slancio all'avanzata dei fanti tedeschi. A quel punto d'Alviano contrattacc\u00f2 con la fanteria cos\u00ec disposta: al centro i fanti del generale stesso insieme a quelli di Carlo Malatesta e Pietro dal Monte, a destra Babone e Carlino Naldi, alla sinistra invece vi era la condotta di Lattanzio da Bergamo. La fanteria veneziana era seguita dalla cavalleria pesante e dai cavalleggeri di Pandolfo Malatesta e di Giacomo Secco. I veneziani riuscirono a sfondare il quadrato tedesco i cui fanti finirono in gran parte uccisi presso le rive del Rio Secco malgrado implorassero piet\u00e0.. Due ore dopo la fine della battaglia giunsero a Pieve gli uomini del Savorgnano che erano riusciti ad assicurarsi Treponti, la Val d'Ansiei e i passi.\nI veneziani persero solamente 4 uomini d'arme, 16 cavalli oltre ad un certo numero di fanti. I tedeschi persero 1.688 uomini e altri 500 si arresero alla fine della battaglia e furono risparmiati ed in seguito rilasciati sotto il pagamento di un riscatto; i veneziani catturarono anche otto pezzi d'artiglieria nemici. I fuggitivi cercarono di ricongiungersi con il grosso dell'esercito imperiale disperdendosi e attraversando i passi montani, un centinaio di loro furono uccisi dagli stradiotti in Val di Zoldo, altri annegarono nel Piave, altri ancora morirono assiderati.\nAssalto al Castello di Pieve.\nGli unici a non essersi ancora arresi erano i circa 70 tedeschi che presidiavano il castello di Pieve, arroccato su un rilievo roccioso. La mattina del 3 marzo d'Alviano fece condurre quattro falconetti sulla cima di un colle posto davanti alla fortezza e inizi\u00f2 a tirare senza per\u00f2 causare danni significativi dato il piccolo calibro dei cannoni. Reputando che non sarebbero stati sufficienti per abbattere la fortezza mand\u00f2 a chiedere pezzi di maggior calibro a Venezia e nel frattempo cerc\u00f2 di indurli alla resa promettendo che in cambio gli sarebbe stata risparmiata la vita. Quelli dissero di voler cedere il castello entro tre giorni, forse sperando in un improbabile soccorso da parte dei compagni. Verso le ore 13 del 4 marzo i veneziani, stanchi di attendere e a corto di viveri, decisero di assaltare il castello da due lati: il fronte, difeso da due rivellini, sarebbe stato assaltato dall'Alviano e da Pietro dal Monte, il retro da Pandolfo e Carlo Malatesta, Lattanzio da Bergamo, Giovanni Battista Mio, Piero Querini, Piero Corso e il Cardillo. Fece poi appostare un gruppo di schioppettieri su un poggio con il compito di coprire l'avanzata della fanteria bersagliando i nemici che fossero usciti dai ripari sulle mura. I tedeschi si difesero coraggiosamente causando alcune perdite negli assalitori, tra cui quella di Carlo IV Malatesta, colpito da una sassata che gli fracass\u00f2 l'elmo. Alcuni fanti veneziani tra i quali Cola Moro, Girolamo Granchio, Turchetto da Lodi, Alfonso da Siena e Morgante Pagano riuscirono comunque a scalare le mura di uno dei rivellini e ad ucciderne le guardie per poi calare il ponte levatoio. A quel punto entrarono l'Alviano affiancato da dieci cavalieri e dai fanti di Pietro dal Monte e Lattanzio da Bergamo. Il portone del secondo rivellino, rinforzato dai nemici con travi e terra, fu rotto a colpi d'accetta e di piccone e tra i primi ad entrarvi vi furono Costantino Paleologo e Sertorio da Collalto. Si pass\u00f2 allora a fendere e bruciare la porta del torrione mentre i tedeschi all'interno continuavano a gettare sassi dalle caditoie. Quando fu forzata la porta i tedeschi, non potendosi pi\u00f9 difendere, si arresero. L'assalto era durato tre ore e la guarnigione del castello vi aveva perso 34 uomini e molti dei sopravvissuti erano feriti. I superstiti furono spogliati dei loro averi e poi rilasciati. Nel castello i vincitori trovarono denaro per circa 1.500 ducati che vennero distribuiti ai soldati per ordine della Serenissima nonch\u00e9 molti dei beni trafugati dalle case del Cadore e della Valle d'Ampezzo.\nConseguenze.\nLa vittoria veneziana assicur\u00f2 grande fama, onore e denaro a Bartolomeo d'Alviano. Il 4 marzo il condottiero fu infatti nominato capitano generale della fanteria e della cavalleria veneziana, il suo stipendio sal\u00ec da 15.000 a 30.000 ducati all'anno cui si aggiunse un privilegio di 1.000 ducati e la possibilit\u00e0 di tenere i cannoni catturati. Data la morte di Filippo Albanese a Ravenna, i 400 cavalleggeri della sua compagnia furono aggregati a quella dell'Alviano che si trov\u00f2 quindi una condotta di 1.000 cavalleggeri. Nei mesi successivi il condottiero conquist\u00f2 Pordenone, Gorizia, Trieste, Pisino, Fiume e Postumia e gli fu poi concessa la signoria di Pordenone e l'ammissione al Maggior Consiglio.\nIl 5 marzo l'Alviano lasci\u00f2 il Cadore alla testa di 5.000 uomini. Il 6 marzo il provveditore Giorgio Corner nomin\u00f2 Giovanni Foscarini provveditore temporaneo del Cadore, i condottieri Piero Corso e Girolamo Granchio quali nuovi castellani di Pieve e vi lasci\u00f2 quale guarnigione le condotte di Bortolo Malfato e Girolamo Barisello; colloc\u00f2 inoltre presidi presso la Chiusa di Venas e i Tre Ponti dopodich\u00e9 abbandon\u00f2 la valle alla testa di 600 cavalleggeri diretto in Friuli, dove si stavano radunando i soldati imperiali in vista di una nuova offensiva. Si ritirarono anche i 4.000 uomini giunti dalla Carnia con il Savorgnan. Dopo l'assedio i soldati veneziani furono costretti a cibarsi per qualche giorno di solo pane, vino e mele poich\u00e9 non era rimasto pi\u00f9 nulla nella valle. L'8 marzo tuttavia catturarono un convoglio di quattro carri pieni di pane e frumento trainati da venti cavalli e protetti da alcuni soldati tedeschi che non avevano ricevuto la notizia della disfatta del Rio Secco e stavano cercando di raggiungere i compagni a Pieve.\nMassimiliano I dovette rinunciare ad ogni pretesa non solo sulle terre perdute ma perfino sulle pretese d'incoronazione a Roma.\nVenezia, gi\u00e0 divenuta il pi\u00f9 potente tra gli stati italiani in seguito alla ripartizione del ducato di Romagna, estese ancor di pi\u00f9 i suoi confini raggiungendo la massima espansione terrestre e provocando la scontentezza di tanti, primo fra tutti papa Giulio II che il 10 dicembre del 1508 coalizz\u00f2 Francia, Sacro Romano Impero, Spagna, Ferrara, Mantova e i e il Ducato di Savoia nella Lega di Cambrai in funzione antiveneziana; nella primavera del 1509, la battaglia di Agnadello segn\u00f2 la battuta d'arresto definitiva al predominio veneziano in Italia settentrionale a vantaggio del Regno di Francia."}
{"id": "5293655", "revid": "161273", "url": "https://it.wikipedia.org/wiki?curid=5293655", "title": "Akatsuki (sonda spaziale)", "text": ""}
{"id": "5293656", "revid": "117632256", "url": "https://it.wikipedia.org/wiki?curid=5293656", "title": "Roy e Silo", "text": "Roy e Silo (nati entrambi nel 1987) sono una coppia di pinguini antartici (della specie \"Pygoscelis antarcticus\") residenti al Central Park Zoo di New York; sono particolarmente noti per essere una coppia formata da due individui dello stesso sesso. Sono stati notati per la prima volta dal personale dello zoo nel 1998 mentre eseguivano i rituali di accoppiamento (intrecciando il collo e facendo gli appropriati suoni di richiamo), anche se non vi \u00e8 mai stata testimonianza di veri e propri atti sessuali.\nI due pinguini sono diventati uno dei casi pi\u00f9 famosi di omosessualit\u00e0 negli animali segnalati dai mass media.\nStoria.\nNel 1999 Roy e Silo hanno provato, con esiti alquanto deludenti, a covare un sasso come fosse un vero uovo; hanno anche tentato di rubare delle uova dagli altri nidi. Dopo questo fatto, i custodi hanno pensato di dare loro un uovo appartenente ad un'altra coppia di pinguini \"etero\", i quali non avevano la possibilit\u00e0 di farlo schiudere.\nRoy e Silo hanno covato l'uovo per 34 giorni, riuscendo a far nascere un pulcino perfettamente sano, una femmina che \u00e8 stata chiamata Tango. Raggiunta l'et\u00e0 fertile, Tango ha creato una relazione con un'altra pinguina femmina, di nome Tanuzi, con la quale \u00e8 rimasta per almeno due stagioni riproduttive.\nNel 2005 Roy e Silo si sono separati: Silo ha creato una coppia con una femmina di nome Scrabby, dalla quale ha avuto dei piccoli, mentre Roy si \u00e8 unito ad un gruppo di pinguini maschi \"single\".\nNel 2012 erano ancora entrambi in vita; i pinguini in cattivit\u00e0 possono infatti raggiungere anche un'et\u00e0 di trent'anni.\nIl libro.\nLa loro storia \u00e8 stata raccontata nel 2005 in un libro per ragazzi intitolato \"And Tango Makes Three\": parlando quindi di una \"coppia omosessuale che cresce un piccolo\", il libro \u00e8 stato vietato da molte biblioteche, diventando, secondo l'American Library Association, il libro maggiormente proibito del 2009, con accuse tra cui quelle di essere \u00abantifamigliare\u00bb, \u00abantireligioso\u00bb, \u00abinadatto ai giovani\u00bb, e \u00abantietnico\u00bb.\nCasi simili.\nIl comportamento omosessuale tra i pinguini \u00e8 abbastanza frequente e si vede spesso all'interno dei giardini zoologici; a San Francisco vi fu ad esempio un'altra coppia formata da \"Harry\" e \"Pepper\".\nTale comportamento in natura \u00e8 stato riscontrato in pi\u00f9 di 1500 specie animali, ed \u00e8 ben documentato in pi\u00f9 di 500 di queste."}
{"id": "5293658", "revid": "161273", "url": "https://it.wikipedia.org/wiki?curid=5293658", "title": "Kaguya (sonda spaziale)", "text": ""}
{"id": "5293662", "revid": "767487", "url": "https://it.wikipedia.org/wiki?curid=5293662", "title": "Dragon Ball Z - La resurrezione di 'F'", "text": " \u00e8 un film d'animazione del 2015 diretto da Tadayoshi Yamamuro.\nSi tratta del 15\u00ba film cinematografico basato sulla serie televisiva anime \"Dragon Ball Z\", uscito nei cinema giapponesi il 18 aprile 2015. Prodotto da Toei Animation e distribuito da 20th Century Fox, il film \u00e8 stato distribuito sia in 2D che in 3D, in Giappone anche in 4DX. \u00c8 il secondo film direttamente supervisionato da Akira Toriyama, dopo \"Dragon Ball Z - La battaglia degli dei\" del 2013 e ne \u00e8 strettamente collegato. In Italia \u00e8 stato distribuito nei cinema da Lucky Red dal 12 al 14 settembre 2015.\nLa pellicola \u00e8 ambientata dopo \"La battaglia degli dei\" e prima della fine del manga, quindi tra i capitoli 517 e 518. La storia \u00e8 incentrata sul ritorno di Freezer e compaiono anche Bills e Whis del precedente film, oltre a Jaco di \"Jaco the Galactic Patrolman\" per la prima volta in versione animata.\nIl 27 agosto 2016 alle 21:00 \u00e8 stato trasmesso in Giappone sull'emittente Fuji Television, una versione estesa del film con scene inedite, in parte incentrate su Trunks del futuro riguardanti lo scontro con Freezer e i suoi uomini, osservato dal suo punto di vista. La vicenda mostra Trunks tra le macerie di un laboratorio alla ricerca di un fluido verde, e trova un libro intitolato \"la leggenda di Dragon Ball\" che parla della battaglia contro Freezer ma Black, un cattivo identico a Goku, cerca di uccidere Trunks, che viene per\u00f2 salvato da Mai.\nGlobalmente la pellicola ha incassato 64,8 milioni di dollari, di cui 8 milioni di dollari negli Stati Uniti e 520.000 euro in Italia.\nTrama.\nLe armate di Freezer sono ora guidate da un alieno di nome , il quale si trova in serie difficolt\u00e0 nel tentativo di tenere insieme l'impero del suo defunto padrone; pertanto ha intenzione di far tornare in vita il tiranno galattico grazie al potere delle sfere del drago. Assieme a , la sua guardia del corpo, Sorbet si reca sulla Terra e, costringendo Pilaf, Mai e Shu a trovare le Sfere, evoca il drago Shenron per chiedergli di riportare in vita Freezer. Shenron acconsente alla richiesta, ma riporta il tiranno galattico a pezzi, in quanto l'ultima volta il Trunks del futuro, prima di polverizzarlo, lo ha distrutto con la sua spada, ma Sorbet riesce a riportarlo com'era grazie a un dispositivo rigenerativo. Tornato in vita, Freezer decide per la prima volta di allenarsi, affermando che nella sua vita non ne aveva mai avuto la necessit\u00e0. Quattro mesi dopo, Son Gohan, Piccolo, Crilin, Tenshinhan e il Maestro Muten, avvertiti da Jaco, sono costretti ad affrontare lui e il suo esercito di 1000 uomini per salvare il pianeta dalla distruzione: alla battaglia non partecipano n\u00e9 Yamcha e Jiaozi, consigliati da Tenshinhan nel rimanere a casa, n\u00e9 Goten e Trunks, rimasti a casa con una scusa di Gohan in modo tale da tenerli lontani dalla battaglia.\nNel frattempo Son Goku e Vegeta si stanno allenando sul pianeta di e del Dio della distruzione . Durante l'allenamento, dopo essere stati messi al tappeto dal maestro del dio, vengono ammoniti; Vegeta viene criticato in quanto \u00e8 troppo nervoso durante la battaglia, mentre al contempo Goku vede rimproverato il suo atteggiamento di affrontare ogni sfida con eccessiva leggerezza. I quattro ricevono un messaggio da parte di Bulma e si recano sulla Terra per contrastare Freezer, che nel frattempo ha polverizzato il suo esercito, ritenendoli incapaci nel fronteggiare i guerrieri Z. La lotta comincia con Goku che non si trasforma e resta alla forma base, riuscendo a tenere testa all'imperatore.\nIn seguito, Freezer rivela di essersi allenato duramente per quattro mesi, raggiungendo una nuova forma molto pi\u00f9 potente: Golden Freezer. Quindi Goku risponde trasformandosi nella versione Super Saiyan del Super Saiyan God.\nFreezer \u00e8 in vantaggio per quasi tutta la durata dello scontro fino a quando Goku e Vegeta trovano il punto debole del nemico: Freezer infatti, ansioso di ottenere la sua vendetta, si \u00e8 precipitato sulla Terra subito dopo avere raggiunto la sua nuova trasformazione senza allenare il suo corpo a sopportare il consumo di energia e la potenza spropositata che questa forma gli conferisce. Freezer quindi va via via perdendo la potenza della nuova trasformazione fino a quando non riesce pi\u00f9 a tenere testa a Goku che infine ottiene vantaggio sul potente nemico. Quando Goku \u00e8 ad un passo dalla vittoria decide ancora una volta (come su Namecc) di risparmiare la vita a Freezer offrendogli di lasciarlo andare per poi combattere nuovamente in futuro, ma Freezer, che conoscendo il saiyan aveva previsto tutto, aveva preparato un piano d'emergenza per assicurarsi la vittoria in caso le cose si fossero messe male per lui: infatti, approfittando della distrazione di Goku, Sorbet attacca il saiyan con il raggio laser del suo anello colpendolo al cuore e ferendolo quasi mortalmente, facendogli perdere la sua forma da Super Saiyan God Super Saiyan.\nFreezer ne approfitta quindi per continuare ad infierire sul nemico ormai sconfitto ma prima di infliggergli il colpo di grazia decide di lasciare a Vegeta il compito di uccidere Goku con il compromesso di risparmiare solo lui e di nominarlo comandante supremo del nuovo impero personale di Freezer. Vegeta, tuttavia, rifiuta di tornare al servizio di Freezer e decide di salvare Goku, permettendo a Crilin di fargli mangiare un senzu deviando l'attacco di Freezer a lui destinato e mandandolo contro Sorbet che ne viene ucciso. Vegeta si trasforma quindi in Super Saiyan God Super Saiyan, dicendo a Freezer che lui, a differenza di Goku, non ha compassione per il nemico. Freezer ormai indebolito e con poche energie dopo lo scontro con Goku non riesce nemmeno a tenere testa a Vegeta che lo sconfigge facilmente facendogli perdere la sua trasformazione dorata.\nMentre Vegeta \u00e8 in procinto di sferrare l'attacco finale verso Freezer, quest'ultimo sferra un potente attacco verso il cuore del pianeta facendolo esplodere. Riescono a salvarsi solamente coloro che erano presenti sul campo di battaglia, ad eccezione di Vegeta, in quanto protetti da uno scudo creato da Whis e Bills; anche Freezer si salva in quanto capace di sopravvivere nello spazio aperto. Per ripristinare la Terra Whis decide tuttavia di riportare indietro il tempo di tre minuti, dicendo a Goku che dovr\u00e0 affrettarsi a sconfiggere definitivamente Freezer prima che egli sferri nuovamente l'attacco verso il pianeta. Quindi, tornato indietro nel tempo, Goku interviene nel mezzo dello scontro fra Freezer e Vegeta e sconfigge il nemico definitivamente con una potente Kamehameha.\nIn una scena dopo i titoli di coda Freezer \u00e8 mostrato nuovamente prigioniero all'Inferno all'interno di un bozzolo bianco e, riaccolto dagli esseri sovrannaturali che avevano il compito di \"tormentarlo\" (angeli, fatine e esseri dall'aspetto dolce e giocoso, per lui insopportabili), urla per la frustrazione.\nNuovi personaggi.\nL'ex ufficiale di stato maggiore della terza regione stellare al servizio di Freezer e leader provvisorio dell'armata galattica di Freezer, ed \u00e8 anche un soldato d'\u00e9lite nell'armata galattica di Freezer, sotto i comandi del tiranno spaziale. Anni dopo la morte di Freezer per mano di Trunks del futuro, Sorbet \u00e8 intenzionato a trovare i namecciani e utilizzare le loro sfere del drago per riportare in vita Freezer. Sfortuna vuole che non riescano a trovare il pianeta di Namecc, e cos\u00ec Sorbet e Tagoma corrono il rischio e vanno sulla Terra, radunano le sfere del drago e fanno resuscitare il suo padrone. Il suo nome deriva dal sorbetto, un noto tipo di dessert ghiacciato.\nUno dei soldati d'\u00e9lite dell'armata galattica di Freezer e guardia del corpo del comandante Sorbet. Tagoma viene presentato come uno dei fedeli di Sorbet, che \u00e8 al comando dell'armata galattica di Freezer. Sorbet capisce che, dopo aver perso una parte importante dell'esercito, \u00e8 arrivato il momento di riportare in vita Freezer con le sfere del drago. Una volta avuto da Shenron Freezer in pezzettini, Tagoma propone di portarlo sull'astronave dove viene rigenerato. Tornato in vita, Freezer non d\u00e0 la precedenza a riportare la sua armata allo splendore di una volta ma \u00e8 assetato di vendetta. Decide cos\u00ec di allenarsi duramente per quattro mesi per essere sicuro di poter battere Son Goku e gli altri. Per i suoi faticosi allenamenti, Tagoma viene incaricato come compagno di esercitazioni. Il nome di Tagoma \u00e8 l'anagramma di , cio\u00e8 \"uovo\" in giapponese.\nUno dei soldati d'\u00e9lite dell'armata galattica di Freezer sotto gli ordini di Sorbet. Shisami fa parte delle alte cariche dell'\u00e9lite di Freezer insieme a Tagoma e al comandante Sorbet. Quest'ultimo ha intenzione di resuscitare Freezer tramite le sfere del drago. Tagoma lo avvisa che \u00e8 molto pericoloso ma Sorbet decide di andarci a qualunque costo, insieme a lui. Per questa preferenza Shisami si infastidisce un po'. Si arrabbia pure quando Tagoma dubita che Freezer possa essere all'altezza di far rinascere il loro esercito.\nProduzione.\nIl film viene rivelato nell'anteprima del numero di settembre 2014 di V-Jump, uscito il 19 luglio dello stesso anno. La rivista annuncia che Akira Toriyama si sarebbe occupato della sceneggiatura e del character design. In un'intervista, Toriyama dichiara che ha pensato al film come la continuazione del manga originale e che, non dovendo disegnare niente, si \u00e8 occupato anche dei dialoghi pi\u00f9 insignificanti; continua dicendo che il film sar\u00e0 un seguito di \"Battle of Gods\" e che saranno presenti molte pi\u00f9 scene d'azione. Per enfatizzare l'impegno che ha messo nella pellicola, rende noto che persino il suo primo editore, Kazuhiko Torishima, ha elogiato il suo lavoro, nonostante lo faccia molto raramente.\nQualche giorno prima, il 15 luglio, la Toei Animation aveva gi\u00e0 creato il sito ufficiale del film, dal quale si poteva estrapolare un'immagine di Goku Super Saiyan, con la tag-line \"\"L'intero universo ha atteso. Una battaglia di dimensioni divine comincia\". Il 18 luglio, la Toei rende il sito di pubblico accesso. Questa volta, conteneva un'immagine di Shenron, con un messaggio di cattivo auspicio: \"Il peggior desiderio della storia. Questo \u00e8 l'inizio della disperazione\"\"; era presente anche la gi\u00e0 citata immagine di Goku Super Saiyan, con la scritta \"Golden Week 2015\".\nIl giorno seguente, il 19 luglio, Tadayoshi Yamamuro viene confermato regista del film.Il primo trailer viene caricato sul sito ufficiale il 24 luglio e mostra uno sconosciuto chiedere a Shenron di resuscitare qualcuno. Dopo che il desiderio viene esaudito, la scena si sposta brevemente su Goku Super Saiyan e riappare il messaggio riguardante la disperazione.\nIl 17 novembre, nell'anteprima del numero di gennaio 2015 del V-Jump (uscito il 21 novembre), viene svelato il personaggio che torner\u00e0 in vita: Freezer. Inoltre, sono mostrate altre informazioni: la data d'uscita (sia in 2D che in 3D), il titolo, una breve trama, i due nuovi personaggi (Sorbet (\u30bd\u30eb\u30d9) e Tagoma (\u30bf\u30b4\u30de), sottoposti di Freezer) e la locandina, che mostra Freezer, Goku, Vegeta, Piccolo, Gohan, Crilin, Bills, Whis, Sorbet e Tagoma.\nNel numero completo della rivista, Toriyama spiega che l'idea gli \u00e8 venuta in mente mentre ascoltava il singolo \"F\" dei Maximum the Hormone, che conobbe grazie ad un amico mentre pensava alla trama del nuovo film. Toriyama dice che la canzone descrive Freezer con toni volgari ma forti e che, per ringraziare la band, decise di usare il nome della canzone nel titolo; la canzone \u00e8 presente anche nel film, ovvero nel scena della resurrezione di Freezer e nel suo combattimento con Goku.\nProsegue dicendo che conosce molto bene la personalit\u00e0 di Freezer, il che lo ha aiutato nello sviluppare la trama, oltre ad annunciare che non \u00e8 stato semplicemente riportato in vita, ma dar\u00e0 vita ad una battaglia tremenda. La rivista allega una frase promozionale di Freezer: \"Lasciate che vi mostri... la mia ulteriore forma!\". Infine, viene rivelato che chi ordinasse i biglietti in anticipo riceverebbe due chain di Goku e Freezer. Il sito ufficiale viene aggiornato il 21 novembre con la locandina e con un'unica sezione disponibile, oltre al primo messaggio di Toriyama sul suo coinvolgimento nel film.\nPromozione.\nIl 6 dicembre viene pubblicato il secondo trailer ufficiale, che mostra delle scene del film e alcune frasi dei personaggi: Piccolo annuncia che la potenza di Freezer \u00e8 diventata di un altro livello rispetto alla loro, mentre Freezer stesso usa la frase gi\u00e0 scritta sul V-Jump. Il sito ufficiale \u00e8 nuovamente aggiornato, questa volta con le sezioni \"News\", \"Introduzione\", \"Storia\", \"Video\" e \"Contenuti speciali\", ovvero un messaggio vocale di Ry\u016bsei Nakao, il doppiatore di Freezer. Vengono inoltre rivelati il cast completo e quasi tutti i doppiatori.\nIl numero di febbraio 2015 del V-Jump, uscito il 20 dicembre, mostra il character design di Gohan, che indosser\u00e0 una specie di tuta sportiva nel film, invece della solita divisa. Dal Jump Festa 2015, tenutosi il 20 ed il 21 dicembre, emergono altri dettagli sulla trama: Freezer si allener\u00e0 per la prima volta in vita sua, Crilin diventer\u00e0 un poliziotto, Goku non si trasformer\u00e0 in Super Saiyan all'inizio del suo scontro con Freezer, Freezer ha 1000 soldati e Gohan usa la tuta perch\u00e9 non riesce a trovare la sua vecchia divisa.\nIl numero 6/7 del settimanale Weekly Shonen Jump, pubblicato il 5 gennaio in Giappone, mostra il character design di Crilin e annuncia che \"F\" sar\u00e0 insert song ufficiale del film. Sempre per quanto riguarda la colonna sonora, il 15 gennaio viene reso noto che le Momoiro Clover Z si occuperanno della theme song del film.\nIl numero di marzo 2015 del V-Jump, uscito il 22 gennaio, elenca i cinema giapponesi nei quali \u00e8 stato mostrato il film in anteprima, tra il 30 marzo ed il 2 aprile. Gli spettatori sono stati scelti tramite una lotteria.\nIl 3 marzo Toei Animation pubblica un altro trailer ufficiale, nel quale viene mostrata per la prima volta la nuova trasformazione di Freezer. Il trailer usa sia il brano \"F\" che la theme song fatta dalle Momoiro Clover Z.\nIl 9 luglio 2015 Lucky Red ha pubblicato il trailer ufficiale del film in italiano e come colonna sonora del trailer \u00e8 accompagnato dalla storica sigla di Giorgio Vanni \"What's my destiny Dragon Ball\".\nDistribuzione.\nEdizione italiana.\nCome per il film precedente il doppiaggio italiano \u00e8 stato eseguito dalla CDC Sefit Group e curato da Fabrizio Mazzotta. Il cast rimane lo stesso ad eccezione di Luca Ward, sostituito da Rodolfo Bianchi nel ruolo del drago Shenron. Inoltre Freezer, che in \"\" aveva la voce di Gerolamo Alchieri, viene invece doppiato da Loris Loddi. Luigi Scribani, seconda voce di Crilin in \"Dragon Ball Z\", ricopre qui un ruolo minore.\nCome nel precedente film, nonostante vengano usati perlopi\u00f9 gli adattamenti dei precedenti film (tendenzialmente pi\u00f9 fedeli all'originale), sono stati mantenuti alcuni nomi e pronunce dell'edizione italiana di \"Dragon Ball Z\", come il termine \"Supremo\" per indicare la carica di \"Dio della Terra\", Namecciani invece di Namekkiani (sebbene siano entrambi corretti adattamenti), l'uso del termine \"rilevatore\" per indicare lo \"scouter\" (il dispositivo di misura della forza combattiva), mentre nel nome di Freezer la lettera Z viene pronunciata come una S sonora (diversamente dai doppiaggi dei precedenti film nei quali veniva pronunciata come una Z sonora); discorso diverso per Majin Bu, che viene pronunciato \"magimb\u00f9\". Il personaggio di Jiaozi non compare ma Tenshinhan pronuncia il suo nome nel modo corretto, ossia \"ciaozu\" (rispettando la trascrizione giapponese \"Chaozu\"), invece di \"Jiaozi\" (la cui pronuncia \u00e8 \"giaozi\"), l'adattamento errato usato da sempre nel manga e mai corretto nelle varie edizioni.\nEdizioni home video.\nIn Giappone il DVD \u00e8 uscito il 7 ottobre 2015 mentre in Italia \u00e8 stato distribuito da Lucky Red a partire dal 21 gennaio 2016 in DVD, Blu-ray e Blu-ray 3D."}
{"id": "5293675", "revid": "889336", "url": "https://it.wikipedia.org/wiki?curid=5293675", "title": "Ali Lemghaifry", "text": "Carriera.\nArbitro della massima serie mauritana, Ali Lemghaifry \u00e8 stato nominato internazionale il 1\u00ba gennaio 2005.\nNel 2011 \u00e8 selezionato dalla CAF per il Campionato delle Nazioni Africane 2011, nel quale dirige un incontro della fase a gironi.\nNel gennaio del 2012 \u00e8 selezionato per la Coppa delle Nazioni Africane 2012, la prima in assoluto nella sua carriera. Nell'occasione dirige una partita della fase a gironi, tra Sudan e Angola.\nNel gennaio del 2013 \u00e8 selezionato per la Coppa delle Nazioni Africane 2013, non dirigendo per\u00f2 alcun incontro.\nNel gennaio del 2015 \u00e8 selezionato per la Coppa delle Nazioni Africane 2015, dove dirige l'incontro della fase a gironi tra Sudafrica e Senegal.\nNel gennaio del 2017 \u00e8 selezionato per la Coppa delle Nazioni Africane 2017 dove dirige l'incontro della fase a gironi tra Uganda e Mali."}
{"id": "5293676", "revid": "253269", "url": "https://it.wikipedia.org/wiki?curid=5293676", "title": "Elyse Knox", "text": "Biografia.\nFiglia di Minnie e Frederick Kornbrath, una coppia di austriaci immigrata negli Stati Uniti, Elyse Knox studi\u00f2 alla Traphagen School Fashion a Manhattan e intraprese la carriera nel campo della moda. Alta ed elegante, pos\u00f2 - fra le altre - per la rivista \"Vogue\", nella qual occasione fu notata e scritturata dalla 20th Century Fox.\nNella prima met\u00e0 degli anni quaranta interpret\u00f2 numerosi ruoli secondari in film quali \"Il romanzo di Lillian Russell\" (1940), \"La via delle stelle\" (1940), \"Sheriff of Tombstone\" (1941) e \"Avventura in montagna\" (1943). Il pi\u00f9 famoso tra i pochi ruoli che interpret\u00f2 da protagonista fu quello di Isobel Evans nell'horror \"The Mummy's Tomb\" (1942), prodotto dalla Universal Pictures, casa cinematografica specializzata in pellicole dell'orrore. Secondo film dedicato negli anni quaranta al personaggio della Mummia dopo \"The Mummy's Hand\" (1940), il film fu interpretato anche da Lon Chaney Jr. e Dick Foran.\nPopolare pin up durante il periodo della seconda guerra mondiale, fotografata pi\u00f9 volte per la rivista Yank, diffusa all'epoca dalla United States Military, alla fine del conflitto la Knox pass\u00f2 alla casa produttrice Monogram Pictures e interpret\u00f2 pi\u00f9 volte il ruolo di Anne Howe, l'innamorata del pugile Joe Palooka, personaggio reso celebre da una striscia a fumetti comica, in film quali \"La mischia dei forti\" (1946), \"Gentleman Joe Palooka\" (1946), \"Joe Palooka in Winner Take All\" (1948), e altri.\nLa carriera cinematografica della Knox si esaur\u00ec alla fine degli anni quaranta, dopo un'ultima apparizione nel ruolo di Claire Adamson nel musical \"There's a Girl in My Heart\" (1949), accanto a Lee Bowman.\nVita privata.\nElyse Knox spos\u00f2 nel 1942 il fotografo di moda Paul Hesse ma il matrimonio termin\u00f2 con il divorzio l'anno successivo. L'attrice si rispos\u00f2 nel 1944 con il giocatore di football americano Tom Harmon, dal quale ebbe tre figli, Kirstin (nata nel 1945 e morta nel 2018), Kelly (nata nel 1948) e Mark, nato il 2 settembre 1951 e divenuto celebre attore cinematografico e televisivo, in particolare quale protagonista della serie \"NCIS - Unit\u00e0 anticrimine\".\nVedova dal 1990 di Tom Harmon, Elyse Knox mor\u00ec il 16 febbraio 2012, all'et\u00e0 di 94 anni, per cause naturali."}
{"id": "5293677", "revid": "182291", "url": "https://it.wikipedia.org/wiki?curid=5293677", "title": "Rafael Vi\u00f1oly", "text": "Biografia.\nFiglio del regista Rom\u00e1n Vi\u00f1oly Barreto e dell\u2019insegnante di matematica Mar\u00eda Beceiro, nacque a Montevideo in Uruguay, ma \u00e8 cresciuto e ha studiato in Argentina. Ha frequentato l'Universit\u00e0 di Buenos Aires, ottenendo un diploma in architettura nel 1968 e un Master in architettura e urbanistica nel 1969.\nNel 1978 si \u00e8 trasferito con la famiglia negli Stati Uniti. Nel 1983 ha fondato a New York lo studio di architettura \"Rafael Vi\u00f1oly Architects PC\". Nel 1989 si \u00e8 aggiudicato la progettazione del Tokyo International Forum. Terminato nel 1996, \u00e8 considerato da molti il pi\u00f9 importante complesso culturale del Giappone.\nOpere.\nCompletate\nIn costruzione"}
{"id": "5293682", "revid": "1305772", "url": "https://it.wikipedia.org/wiki?curid=5293682", "title": "Luc Foisneau", "text": "Biografia.\n\u00c8 stato membro del Centro di filosofia politica e giuridica dell'Universit\u00e0 di Caen (1993-1995), poi del Centro di storia della filosofia moderna (1995-2003), prima di raggiungere l'Universit\u00e0 di Oxford (2003-2006), ove ha proseguito le proprie ricerche al Department of politics and international relations e presso la Maison fran\u00e7aise. Tra il 1996 e il 2003, \u00e8 parimenti stato ricercatore a Sciences Po Paris, dove ha insegnato filosofia politica.\nTemi di ricerca.\nConsacra la propria tesi di dottorato a un aspetto poco studiato della dottrina hobbesiana del potere, la concezione dell'onnipotenza, sottolineando, al contempo, l'importanza della nozione di potenza assoluta di Dio in un filosofo ritenuto ateo e il nesso esistente tra questa nozione e i principali concetti della filosofia morale e politica dell'autore del \"Leviatano\". Nel 2001 ottiene per la pubblicazione risultata da questa tesi il Gran premio dell'associazione dei professori e dei ricercatori di Sciences Po Paris. Egli \u00e8 uno degli specialisti riconosciuti dell'opera di Hobbes, che ha tradotto in francese e commentato.\nDopo aver dedicato una quindicina d'anni allo studio delle relazioni tra due aspetti fondamentali del pensiero politico moderno, la teoria della sovranit\u00e0 e la dottrina del governo, si \u00e8 interessato al modo in cui le moderne teorie contrattualiste sono state riprese e trasformate nel contesto della teoria della giustizia inaugurata da John Rawls. Attualmente, la sua riflessione verte sul modo in cui l'idea di giustificazione ha trasformato in profondit\u00e0 il pensiero democratico contemporaneo.\nHa diretto, tra il 2001 e il 2004, un lavoro enciclopedico sui filosofi francesi del XVII secolo e sui loro circoli cui hanno partecipato 167 redattori: una prima versione, in lingua inglese, \u00e8 comparsa nel 2008 \u2013 \"The Dictionary of Seventeenth-Century French Philosophers\"; una versione aggiornata e accresciuta, in francese, \u00e8 apparsa nel 2015 \u2013 \"Dictionnaire des philosophes fran\u00e7ais du XVIIe si\u00e8cle. Acteurs et r\u00e9seaux du savoir\"."}
{"id": "5293684", "revid": "132266", "url": "https://it.wikipedia.org/wiki?curid=5293684", "title": "Costa Celebration", "text": ""}
{"id": "5293687", "revid": "2014155", "url": "https://it.wikipedia.org/wiki?curid=5293687", "title": "Giovanna Fratellini", "text": "Biografia.\nLa giovinezza.\nGiovanna Marmocchini Cortesi era nata a Firenze il 27 ottobre 1666, figlia di Petronilla Beccatelli e di Giovanni Marmocchini Cortesi. \nAncora fanciulla fu introdotta dallo zio alla corte di Vittoria Della Rovere, granduchessa di Toscana. Educata presso la corte medicea studi\u00f2 diverse tecniche pittoriche: impar\u00f2 l'arte della pittura su miniatura con il monaco cappuccino Ippolito Galantini, miniatore di corte, poi studi\u00f2 disegno e pittura ad olio con il pittore Anton Domenico Gabbiani, infine si affin\u00f2 nella tecnica dei pastelli con il maestro Domenico Tempesti.\nNel 1684, all'et\u00e0 di 18 anni, spos\u00f2 Giovanni Fratellini, cognome con il quale \u00e8 maggiormente conosciuta nel mondo dell'arte. Nel 1690 la coppia ebbe un figlio, Lorenzo Maria.\nCome artista divenne presto maestra soprattutto nell'uso dei pastelli, molto apprezzata fra i membri ed i frequentatori della corte medicea. \nNel 1706 fu accettata nell'Accademia delle arti del disegno di Firenze e nel 1710 fu elevata a membro ufficiale dell'Accademia.\nRitrattista ufficiale di corte.\nNominata ritrattista ufficiale alla corte dei Medici, esegu\u00ec innumerevoli miniature, pastelli e smalti che, secondo l'uso del tempo, incastonati con pietre preziose o racchiusi in medaglioni, erano dati in dono alle dame e ad ospiti illustri del granduca o inviati per ricordo a parenti lontani.\nSoprattutto Violante Beatrice di Baviera, moglie del principe Ferdinando de' Medici, le commission\u00f2 innumerevoli ritratti e miniature. Esiste documentazione che solo fra il 1717 ed il 1722 Violante Beatrice commission\u00f2 alla pittrice oltre venti fra pastelli e miniature in avorio. \nLa stessa Violante Beatrice invi\u00f2 la Fratellini prima a Bologna, per eseguire i ritratti di Giacomo Stuart, figlio del re d'Inghilterra Giacomo II, di sua moglie Maria Clementina Sobieska e dei loro figli, e poi a Venezia per ritrarre altri membri della casata. \nA Venezia Giovanna incontr\u00f2 anche la pittrice, ritrattista come lei, Rosalba Carriera (a cui \u00e8 stata spesso accostata e paragonata dagli storici dell'arte). Risulta che l'incontro fu amichevole e la corrispondenza successivamente intercorsa fra le due pittrici conferma una certa cordialit\u00e0 e una stima reciproca.\nPer tutta la vita la Fratellini condivise la sua attivit\u00e0 artistica con altre donne pittrici, soprattutto Maria Maddalena Baldacci e Violante Beatrice Siries, che prese il suo posto di ritrattista ufficiale di corte dopo la sua morte. \nGiovanna Fratellini mor\u00ec a Firenze il 18 aprile 1731, all'et\u00e0 di 65 anni. \u00c8 sepolta nella chiesa di Ognissanti, vicino alla tomba del figlio Lorenzo Maria, che era deceduto nel 1729, all'et\u00e0 di 39 anni. \nAttivit\u00e0 artistica.\nI ritratti a pastello della Fratellini erano apprezzati soprattutto per la straordinaria raffinatezza, allo stesso tempo \u201cnobile e virtuosa\u201d. \nOggi molti sono conservati agli Uffizi di Firenze (alcuni esposti, molti altri nei magazzini, in attesa di restauro).\nUna serie piuttosto ampia di ritratti \u00e8 conservata nella villa medicea La Petraia, situata nella zona collinare di Castello, poco sopra Firenze. I dipinti si trovano nella \"sala da toeletta\" e vi furono appesi quando la villa fu riarredata in epoca sabauda (1865). Durante il breve periodo di Firenze capitale d'Italia la villa fu infatti residenza di Vittorio Emanuele II e di Rosa Vercellana, sua moglie morganatica. La \"sala da toeletta\" fu allestita adiacente alla camera di Rosa (comunemente detta \"camera della bella Rosina\").\nLa Fratellini realizz\u00f2 anche alcuni autoritratti, fra i quali il pi\u00f9 conosciuto, dipinto nel 1720, \u00e8 esposto nel \"corridoio vasariano\", nel tratto dedicato alle opere settecentesche sopra Ponte Vecchio. \nNonostante non ne sia rimasta alcuna testimonianza materiale, il biografo settecentesco Federico Moucke ricorda che, oltre ai ritratti, la pittrice dipinse anche alcuni soggetti sacri per il granduca Cosimo III de' Medici e che il principe Ferdinando le commission\u00f2 varie opere storiche e mitologiche a pastello, per le quali (da registrazioni esistenti) la Fratellini fu pagata fino a 15 scudi per ogni dipinto a pastello completato. \nOblio e rivalutazione.\nApprezzamenti nel XVIII secolo.\nIl primo biografo di Giovanna Fratellini fu il tipografo ed appassionato d'arte Francesco Moucke, il quale dichiar\u00f2 di aver tratto le informazioni da un manoscritto autografo della pittrice. Nella sua \u201cSerie di ritratti di celebri pittori\u2026.\u201d (Vol. IV, pubblicato nel 1762), scrisse un ampio elogio dell'artista in forma di biografia e la defin\u00ec pittrice di \u00abnon ordinario talento\u00bb, conosciuta e protetta da principi e potenti, la cui fama aveva raggiunto molti paesi stranieri.\nAnche il gesuita e storico dell\u2019arte Luigi Antonio Lanzi forn\u00ec un giudizio lusinghiero della Fratellini (\u201cnon ignara della invenzione e spertissima ne\u2019 ritratti\u201d) nel suo trattato del 1809.\nRiscoperta nel XX secolo.\nSuccessivamente l'artista fiorentina \u00e8 stata a lungo ignorata dagli storici dell'arte, ed \u00e8 stata riconsiderata solo a partire dalla seconda met\u00e0 del Novecento, quando tuttavia venne ritenuta inferiore rispetto alla pi\u00f9 celebrata pastellista veneziana Rosalba Carriera. Soltanto con gli studi di Mario Monteverdi (1981) e di Silvia Meloni Trkulja (1989) sulla pittura del Settecento si \u00e8 avuta una rivalutazione della sua opera.\nAttualmente continua a non godere di grande considerazione da parte degli storici dell\u2019arte italiani, ma \u00e8 stata trattata e rivalutata nelle opere di alcuni studiosi stranieri. \nLo storico dell\u2019arte inglese Neil Jeffares ha inserito nel suo \"Dictionary of pastellists before 1800\" (Dizionario dei pastellisti antecedenti il 1800), del 2006, un'ampia biografia dell'artista, arricchita da illustrazioni.\nLa giornalista e appassionata d'arte americana Jane Fortune nel 2009 ha pubblicato il saggio \"Invisible Women: Forgotten Artists of Florence\" (\"Donne invisibili: artiste di Firenze dimenticate\")., sul quale si \u00e8 basata nel 2012 la WFYI Productions di Indianapolis per il documentario televisivo omonimo. Il documentario mette in luce le migliaia di opere di artiste donne in deposito nei musei di Firenze, tra cui gran parte dei pastelli realizzati da Giovanna Fratellini e rivela i legami creativi e di successione artistica tra lei e le artiste Violante Beatrice Siries e Anna Piattoli Bacherini. Soprattutto presenta la Fratellini come esempio di donna artista che insegnava ad altre donne nella Firenze barocca. \nIl documentario \u00e8 risultato vincitore di un premio Emmy Award 2013 come miglior documentario nella categoria \u201cprogrammi storico/culturali\u201d "}
{"id": "5293697", "revid": "1543377", "url": "https://it.wikipedia.org/wiki?curid=5293697", "title": "Changtse", "text": " Il Changtse \u00e8 una montagna, alta 7583\u00a0m, situata immediatamente a nord del monte Everest, al quale \u00e8 collegato attraverso la sella del Colle Nord. La sua cresta settentrionale separa tra di loro il corpo principale del ghiacciaio Rongbuk dalla sua lingua pi\u00f9 ad est, chiamata ghiacciaio Rongbuk orientale. Il nome in lingua tibetana significa \u201cPicco Nord\u201d.\nPrima ascensione.\nLa prima ascensione ufficiale al Changtse \u00e8 stata effettuata il 14 ottobre 1982 dal tedesco Udo Zehetleitner, salito dal ghiacciaio Rongbuk attraverso il Colle Nord, seguito due giorni dopo dai compagni di cordata Paul Braun, Rudolf Frick, Ludwig H\u00f6sle e Martin Engler. La cima era per\u00f2 stata salita pochi giorni prima, il 3 ottobre, dal membro di una spedizione olandese, Johan Taks, durante un tentativo di ascensione all'Everest; Taks non aveva tuttavia il permesso per salire alla vetta, che era stata assegnata dalle autorit\u00e0 cinesi alla spedizione tedesca."}
{"id": "5293700", "revid": "599013", "url": "https://it.wikipedia.org/wiki?curid=5293700", "title": "Castello dei Ventimiglia (Alcamo)", "text": "Il castello dei Ventimiglia (o castello di Bonifato) \u00e8 un antico castello a quattro torri fatto edificare alla fine del XIV secolo dalla famiglia dei Ventimiglia sulla cima del Monte Bonifato (a toccare alla Riserva naturale Bosco di Alcamo), presso la citt\u00e0 di Alcamo.\nStoria.\nEnrico Ventimiglia, conte di Alcamo, figlio di Guarnieri Ventimiglia al quale succedette, dichiar\u00f2 di avere fatto erigere il castello sul monte Bonifato come protezione da eventuali attacchi. Secondo diverse interpretazioni, il castello risalirebbe invece ad un'epoca anteriore.\nIl castello fu distrutto nel 1243 per ordine di Federico II di Svevia, per essere riedificato prima del 1391 a proprie spese dalla famiglia Ventimiglia. \u00c8 documentato per\u00f2 che nel 1340 il castello di Bonifato fu assegnato da Federico III di Sicilia al conte di Caltabellotta Raimondo Peralta..\nNel 1779 le rovine del castello vennero inserite nel \"Plano di conservazione dei Beni Culturali della Sicilia\" da Gabriele Lancillotto Castello, principe di Torremuzza.\nIn epoca moderna, le rovine del castello sono state ulteriormente deturpate dall'installazione di un'antenna radiotelevisiva, che \u00e8 stata posizionata al centro delle mura del castello, modificando profondamente l'aspetto della zona.\nDescrizione.\nIl castello in origine presentava quattro torri ed una pianta a forma di trapezio rettangolo. L'unica torre rimasta \u00e8 il mastio o \"Torre maestram\" (chiamata impropriamente \"torre saracena\"), che in origine era alta tre piani e vi si accedeva tramite una scala mobile in legno al primo piano. Tale torre \u00e8 posizionata a nord-ovest e presentava pianta rettangolare e mura spesse 2,2 m. Essa era la torre pi\u00f9 importante del castello, in quanto grazie alla sua imponenza e posizione svolgeva la funzione di punto di avvistamento strategico, in modo da controllare la strada che conduce al castello, fino alla porta di ingresso, che era collocata sul lato a sud-ovest.\nAl suo interno, la torre maestra comprendeva quattro piani:\nSi racconta che anticamente il castello dei Ventimiglia aveva anche un tunnel sotterraneo che portava fino a quello di Calatubo."}
{"id": "5293701", "revid": "599013", "url": "https://it.wikipedia.org/wiki?curid=5293701", "title": "Rachele Perobello", "text": "\u00c8 sorella minore di Elena anch'ella calciatrice di ruolo difensore e gi\u00e0 giocatrice di calcio a 5 (laterale).\nCarriera.\nClub.\nRachele Perobello assorbe la passione per calcio dalla famiglia fin dalla giovane et\u00e0, seguendo il padre, calciatore dilettante, e il cugino che al tempo giocava nel Chievo. Decide di tesserarsi con il San Martino, societ\u00e0 del paese di residenza, dove viene inserita nelle formazioni giovanili miste giocando con i maschietti dall'et\u00e0 di 11 anni seguendo le esortazioni dell'amica Eleonora Bonamini. Dopo qualche tempo il San Martino allestisce una formazione di sole ragazze per giocare in un campionato interamente femminile e Perobello raggiunge la Serie B nella stagione 2006-2007.\nNell'estate 2007 viene contrattata dalla dirigenza del , societ\u00e0 con cui riesce a vincere il suo primo scudetto e la Supercoppa, raggiungendo la finale di Coppa Italia e la semifinale dell'edizione 2007-2008 della UEFA Women's Cup. Con il Bardolino trova per\u00f2 poco spazio, scendendo in campo in campionato solo 5 volte su 22 partite, decide quindi a fine stagione 2007-2008 di lasciare la societ\u00e0.\nDurante il calciomercato estivo 2008 sposa l'avventura della Frutta Pi\u00f9 Verona, squadra emergente che milita in Serie B Veneto, il cui presidente Zeno Biondani ha progetti per scalare velocemente le classifiche per proporsi in campionati pi\u00f9 importanti e le propone un posto da titolare. Perobello rimane due stagioni, conquistando durante la 2008-2009 la prima posizione del Girone B con 66 punti a pari merito con il , risultando il miglior marcatore della societ\u00e0 con 28 reti, sfiorando la promozione in Serie A2 persa ai Play-off contro le altoatesine, e conquistando la Coppa Italia di Serie B 2008-2009. Nella successiva stagione 2009-2010 la Frutta Pi\u00f9, inserita nel Girone A, pur giocando un campionato di vertice, al termine conquister\u00e0 la terza posizione vedendo sfumato per la seconda volta il passaggio di categoria.\nNell'estate 2010 decide di trasferirsi alla , societ\u00e0 che milita in Serie A2 con la quale rimane per tre stagioni, la seconda delle quali (2011-2012) centra la promozione in Serie A dove per\u00f2 retrocede al termine del campionato 2012-2013.\nLasciato la Fortitudo Mozzecane, durante l'estate 2013 trova un accordo con il neopromosso in Serie A Fimauto del presidente Claudio Fattori, che le da la possibilit\u00e0 di giocare per la prima volta in carriera nel massimo livello del campionato italiano di calcio femminile. Qui rimane la sola stagione 2013-2014, con il percorso in campionato che si riveler\u00e0 particolarmente ostico anche a causa della riforma del campionato femminile che prevede sei retrocessioni per l'eliminazione della Serie A2. Le rossoblu cedono ai Play-out, perdendo per 2-0 lo spareggio con il e retrocedendo in Serie B.\nAl termine della stagione decide di seguire presidente, direttore sportivo e l'allenatore Cristian Dori nell'avventura dell'Hellas Monteforte, societ\u00e0 fondata appena l'anno prima e neopromossa dalla Serie D alla Serie C alla sua prima stagione. Dopo un solo anno la squadra fa un ulteriore salto di livello guadagnando la promozione in Serie B, e prima di iscriversi al campionato la societ\u00e0 si fonde con il Pro San Bonifacio diventandone la sua sezione femminile. Perobello continua ad essere inserita in rosa e al termine della stagione 2015-2016, grazie anche alle sue 14 reti siglate in 18 incontri di campionato, contribuisce a raggiungere la seconda posizione del girone B a 8 punti dall'E.D.P . la stagione successiva \u00e8 compromessa per un infortunio al legamento crociato che la tiene lontana dai campi di gioco per tutta la prima parte della stagione. Le stagioni successive sono caratterizzate dal progressivo aumento della competitivit\u00e0 della squadra che, al termine del campionato 2017-2018, grazie alla riforma del campionato vede Casarotto e compagne giocarsi l'opportunit\u00e0 di guadagnare l'accesso alla Serie A agli spareggi, tuttavia senza successo, accedendo comunque alla rinnovata Serie B nazionale a girone unico.\nPer la stagione 2018-2019 passa al , sorto dalla fusione tra Bassano e Pro San Bonifacio."}
{"id": "5293702", "revid": "767487", "url": "https://it.wikipedia.org/wiki?curid=5293702", "title": "Bagvarti", "text": "Bagmashtu (nota anche come Bagparti, Bagvarti e Bagbartu) era una divinit\u00e0 femminile di Urartu, consorte o moglie della suprema divinit\u00e0 urartea Haldi. Anche se nella maggior parte del regno di Urartu \u00e8 Arubani \u00e8 la moglie di Khaldi, dallo scavo di Musasir sono emerse testimonianze che recitano \"Khaldi e sua moglie, Bagmashtu\". Si presume che quando Urartu abbia ampliato i suoi territori per includere l'area di Musasir, furono inglobate divinit\u00e0 locali, cos\u00ec da creare un nuovo pantheon per quella regione. L'aggiunta di Bagmashtu \u00e8 supportata dal fatto che il suo nome \u00e8 di origine armena."}
{"id": "5293704", "revid": "1543377", "url": "https://it.wikipedia.org/wiki?curid=5293704", "title": "Campionati mondiali di slittino 1991", "text": "I Campionati mondiali di slittino 1991, ventottesima edizione della manifestazione organizzata dalla Federazione Internazionale Slittino, si tennero il 26 e 27 gennaio 1991 a Winterberg, in Germania, sulla pista omonima, la stessa sulla quale si svolsero le competizioni iridate nel 1989, e furono disputate gare in quattro differenti specialit\u00e0: nel singolo uomini, nel singolo donne, nel doppio e nella prova a squadre.\nQuesta rassegna si sarebbe dovuta svolgere a Sigulda, in Unione Sovietica, ma la complessa situazione politica del paese ed in special modo delle regioni baltiche come quella lettone, che solo pochi mesi prima dell'inizio dei mondiali aveva dichiarato la propria indipendenza dall'URSS, fece desistere alcune federazioni nazionali dal prendere parte alla competizione; in conseguenza di ci\u00f2 la federazione internazionale decise di spostare questa edizione iridata e scelse la cittadina tedesca che aveva ospitato i mondiali due anni prima.\nVincitrice del medagliere fu la squadra tedesca, capace di ottenere tre titoli e sette medaglie sulle dodici assegnate in totale: quelle d'oro furono conquistate da Stefan Krau\u00dfe e Jan Behrendt nel doppio e da Susi Erdmann nel singolo femminile, che bissarono le loro vittorie ottenute proprio a Winterberg 1989, nonch\u00e9 dagli stessi Krau\u00dfe, Behrendt ed Erdmann insieme a Georg Hackl, Jens M\u00fcller e Gabriele Kohlisch nella prova a squadre; nella gara individuale maschile la vittoria and\u00f2 al rappresentante della nazionale italiana Arnold Huber.\nOltre ai tedeschi Susi Erdmann, Stefan Krau\u00dfe e Jan Behrendt, che vinsero due medaglie d'oro, gli altri atleti che riuscirono a salire per due volte sul podio in questa rassegna iridata furono i connazionali Georg Hackl e Gabriele Kohlisch insieme ai fratelli italiani Arnold e Norbert Huber ed al loro connazionale Hansj\u00f6rg Raffl.\nRisultati.\nSingolo uomini.\nLa gara fu disputata su due \"manches\" nell'arco di una sola giornata e presero parte alla competizione 50 atleti in rappresentanza di 22 differenti nazioni; campione uscente era il tedesco Georg Hackl, che concluse la gara al secondo posto, ed il titolo fu conquistato dall'italiano Arnold Huber, mentre al terzo posto giunse l'austriaco Markus Prock, gi\u00e0 campione mondiale ad Igls 1987.\nSingolo donne.\nLa gara fu disputata su due \"manches\" nell'arco di una sola giornata e presero parte alla competizione 29 atlete in rappresentanza di 15 differenti nazioni; campionessa uscente era la tedesca Gabriele Kohlisch, che concluse la prova al secondo posto, ed il titolo fu conquistato dalla connazionale Susi Erdmann gi\u00e0 vincitrice dell'oro iridato nel 1989, mentre al terzo posto giunse l'altra tedesca Jana Bode, al suo secondo podio mondiale.\nDoppio.\nLa gara fu disputata su due \"manches\" nell'arco di una sola giornata e presero parte alla competizione 50 atleti in rappresentanza di 14 differenti nazioni; campioni uscenti erano gli italiani Hansj\u00f6rg Raffl e Norbert Huber, che conclusero la prova al terzo posto, ed il titolo fu conquistato dai tedeschi Stefan Krau\u00dfe e Jan Behrendt, gi\u00e0 campioni mondiali a Winterberg 1989 e secondi classificati ai Giochi di , mentre al secondo posto giunse l'altra coppia tedesca composta da Yves Mankel e Thomas Rudolph.\nGara a squadre.\nLa gara fu disputata nell'arco di una sola giornata e per ogni squadra nazionale presero parte alla competizione gli atleti che avevano ottenuto i migliori risultati nelle tre discipline in questa edizione dei mondiali; nello specifico la prova vide la partenza dei primi due singolaristi uomini e delle prime due donne, nonch\u00e9 del primo doppio per ogni nazione, che gareggiarono ciascuno in una singola \"manche\", al termine di ognuna delle tre prove vennero assegnati punteggi decrescenti ai partecipanti e la somma totale dei punti cos\u00ec ottenuti laure\u00f2 campione la nazionale tedesca di Georg Hackl, Jens M\u00fcller, Susi Erdmann, Gabriele Kohlisch, Stefan Krau\u00dfe e Jan Behrendt davanti alla squadra austriaca composta da Markus Prock, Robert Manzenreiter, Doris Neuner, Andrea Tagwerker, Gerhard Gleirscher e Markus Schmidt ed al team italiano formato dai fratelli Arnold e Norbert Huber, da Gerhard Plankensteiner, Gerda Weissensteiner, Natalie Obkircher ed Hansj\u00f6rg Raffl."}
{"id": "5293708", "revid": "28592", "url": "https://it.wikipedia.org/wiki?curid=5293708", "title": "Castello di Bonifato", "text": ""}
{"id": "5293710", "revid": "729019", "url": "https://it.wikipedia.org/wiki?curid=5293710", "title": "Stazione di Pabillonis", "text": "La stazione di Pabillonis \u00e8 una stazione ferroviaria a servizio del comune di Pabillonis, posta sulla linea Cagliari-Golfo Aranci.\nStoria.\nLe origini della stazione, situata a nord est dell'abitato di Pabillonis, risalgono alla seconda met\u00e0 dell'Ottocento, periodo in cui la Compagnia Reale delle Ferrovie Sarde port\u00f2 avanti il progetto di realizzazione della rete ferroviaria sarda a scartamento ordinario, di cui la principale linea, la Cagliari-Golfo Aranci, si sarebbe sviluppata nei pressi del centro campidanese. L'inaugurazione dell'impianto risale al 15 gennaio 1872, e avvenne in contemporanea all'apertura al traffico del tronco ferroviario tra San Gavino Monreale ed Oristano.\nLa stazione pass\u00f2 nel 1920 sotto la gestione delle Ferrovie dello Stato (dal 2001 tramite la controllata RFI), le quali nel secondo dopoguerra disattivarono il locale scalo merci e ridussero a 2 il numero di binari presenti nello scalo.\nInteressata ad un limitato traffico passeggeri (54,5 viaggiatori medi al giorno impiegavano l'impianto secondo i dati 2007 di RFI), la stazione fu disabilitata a questo tipo di servizi a partire dal 15 giugno 2014, permanendo attiva come localit\u00e0 di servizio.\nStrutture e impianti.\nLa stazione dal punto di vista ferroviario si compone di due binari (di cui il primo di corsa) a scartamento da 1435 mm, serviti da banchine ed attrezzati per il servizio viaggiatori (non attivo dal giugno 2014). Dal primo binario era inoltre accessibile lo scalo merci dell'impianto, situato a sud del fabbricato viaggiatori e disarmato, di cui permangono tuttavia il piazzale principale, il piano caricatore e due fabbricati di servizio. \nIl fabbricato viaggiatori della stazione \u00e8 una costruzione a due piani con tetto a falde in laterizi, a pianta rettangolare, con 6 luci di apertura sui lati maggiori. Un ulteriore fabbricato di servizio si trova a nord del passaggio a livello che divide in due la stazione, all'intersezione con la strada provinciale 69 che conduce all'abitato di Pabillonis. La gestione del traffico ferroviario nella stazione (non presenziata) avviene in remoto a cura del DCO di Cagliari\nMovimento.\nServita in passato dai treni espletati dal gruppo Ferrovie dello Stato Italiane lungo la Dorsale Sarda e verso il Sassarese, la stazione dal giugno 2014 non riceve pi\u00f9 treni passeggeri, i quali transitano nell'impianto senza effettuarvi sosta.\nServizi.\nLa stazione di Pabillonis \u00e8 classificata commercialmente da RFI in categoria \"bronze\". Sebbene non pi\u00f9 utilizzato per il servizio viaggiatori, l'impianto \u00e8 dotato di due banchine (una adiacente al fabbricato viaggiatori), collegate tra loro da una passerella sui binari, di cui quella del binario uno dotata di una pensilina attaccata al fabbricato viaggiatori.\nQuest'ultimo ospita la sala d'attesa (non pi\u00f9 accessibile al pubblico), presenti inoltre i servizi igienici."}
{"id": "5293725", "revid": "70442976", "url": "https://it.wikipedia.org/wiki?curid=5293725", "title": "2\u00ba Comando Forze di Difesa", "text": ""}
{"id": "5293726", "revid": "1718925", "url": "https://it.wikipedia.org/wiki?curid=5293726", "title": "Mike Rounds", "text": "Biografia.\nNato e cresciuto nel Dakota del Sud, Rounds entr\u00f2 in politica con il Partito Repubblicano e nel 1990 venne eletto all'interno della legislatura statale, dove rimase per dieci anni.\nNel 2002 si candid\u00f2 alla carica di governatore del Dakota del Sud e riusc\u00ec ad essere eletto, per poi essere riconfermato nel 2006.\nNel 2014 annunci\u00f2 la sua candidatura al Senato e riusc\u00ec a farsi eleggere, sconfiggendo l'imprenditore Rick Weiland e l'ex senatore Larry Pressler."}
{"id": "5293727", "revid": "1573940", "url": "https://it.wikipedia.org/wiki?curid=5293727", "title": "Angelo Dionisi", "text": ""}
{"id": "5293728", "revid": "1543377", "url": "https://it.wikipedia.org/wiki?curid=5293728", "title": "Corse di levrieri", "text": "Le corse di levrieri costituiscono una delle discipline sportive che prevedono competizioni fra cani.\nSono corse di velocit\u00e0 nelle quali i levrieri (pi\u00f9 precisamente greyhound) si sfidano lungo un tracciato circolare o ovale, rincorrendo una preda artificiale (di solito un coniglio o una lepre) fino a tagliare il traguardo. Come nelle corse di cavalli, spesso al pubblico \u00e8 consentito scommettere sull'esito della gara.\nIn molti paesi le corse di levrieri costituiscono un'attivit\u00e0 puramente amatoriale e volta all'intrattenimento, in altri (in particolare in Australia, Irlanda, Macao, Messico, Spagna, Regno Unito e Stati Uniti) sono considerate parte dell'impresa legata al gioco d'azzardo, similmente alle corse di cavalli (che sono per\u00f2 molto pi\u00f9 redditizie).\nIn questi Paesi sono sorte polemiche riguardo alla tutela della salute dei cani, e l'efficacia delle misure introdotte in questo senso dai vertici dell'industria \u00e8 materia di dibattito.\nSono nate svariate associazioni volte all'adozione dei levrieri per aiutare i cani \nche sono stati ritirati dalle corse a trovare un proprietario che li prenda come animali da compagnia.\nAttualmente negli Stati Uniti pi\u00f9 del 95% dei cani ritirati dalle competizioni trova un nuovo proprietario.\nStoria.\nLe odierne corse di cani derivano dal coursing. Il primo tentativo di una corsa fra levrieri di cui si abbia notizia fu compiuto nel 1876 su un tracciato diritto, vicino alla riserva di Walsh Harp, a Hendon, in Inghilterra, ma l'idea non ebbe un seguito.\nQuesta disciplina assunse la forma attuale (basata su tracciati circolari o ovali e sulla trovata della lepre meccanica) nel 1912 a opera di un americano: Owen Patrick Smith.\nL'impulso che diede il via a queste migliorie aveva un obbiettivo animalista: evitare le uccisioni di lepri (usate fino ad allora come esche vive) e vedere \"i levrieri correre come vediamo correre i cavalli\".\nNel 1919 Smith apr\u00ec il primo cinodromo professionale, con gli spalti, a Emerville, in California. Le scommesse erano ancora scarsamente regolamentate.\nIl tracciato ovale e la lepre meccanica vennero introdotte nel Regno Unito nel 1926, sempre ad opera di un americano, Charles Munn, in societ\u00e0 col Maggiore Lyne-Dixon, figura chiave del coursing, e un canadese: il Generale di Brigata Alfred Critchley. Come esisteva la International Greyhound Racing Association (I.G.R.A.), Munn e Critchley fondarono la Greyhound Racing Association e organizzarono il primo meeting inglese al Belle Vue Stadium di Manchester.\nL'iniziativa attecch\u00ec con successo anche in altre citt\u00e0 del Regno Unito, e verso la fine del 1927 si contavano gi\u00e0 quaranta circuiti attivi.\nLo spettacolo delle corse fra cani attirava principalmente uomini della classe operaia (per i quali il fatto che le piste fossero in citt\u00e0 e che le gare si tenessero la sera costituiva un'attrattiva), nonch\u00e9 finanziatori e proprietari di cani di vari strati sociali.\nLe scommesse hanno da sempre costituito un ingrediente chiave delle corse di cani, sia tramite gli allibratori (on-course gambling) sia tramite il totalizzatore, introdotto nel 1930.\nLe corse di cani raggiunsero un picco di popolarit\u00e0 subito dopo la Seconda Guerra Mondiale: a titolo d'esempio basti pensare che nel 1946 si registrarono 34 milioni di spettatori paganti.\nL'industria manifest\u00f2 un declino a partire dai primi anni sessanta, quando il Betting and Gaming Act regolament\u00f2 e consent\u00ec l'off-course betting (la possibilit\u00e0 cio\u00e8 per gli scommettitori di effettuare le giocate presso ricevitorie autorizzate anche all'esterno dei cinodromi).\nIn seguito, una parziale copertura televisiva degli eventi, la costituzione di una rete di sponsor e la successiva abolizione delle tasse sulle scommesse on-course (e cio\u00e8 effettuate all'interno dei cinodromi) hanno parzialmente attenuato questo calo di spettatori.\nSituazione attuale.\nLe corse di levrieri sono caratterizzate da diversi criteri, tra cui il gioco d'azzardo legalizzato (con relativo addebito fiscale alle strutture ospitanti), l'esistenza di un apparato normativo, la presenza di piste da corsa standardizzate, l'utilizzo di gabbie per cani professionali, l'imposizione di un numero fisso di cani da ammettere alle gare, l'esistenza di un regolamento ufficiale circa lo svolgimento delle gare, e l'iscrizione obbligatoria a una federazione di corsa di levrieri o a un'associazione commerciale.\nIn aggiunta agli otto paesi ove si praticano corse di levrieri a livello imprenditoriale (e basate su scommesse legali), in almeno altri ventuno paesi si tengono corse di levrieri che non hanno raggiunto il livello d'impresa.\nLa questione sanitaria.\nI gruppi facenti parte ai programmi di Greyhound adoption lamentano spesso che i cani ritirati dalle competizioni manifestano problemi dentari, la cui causa \u00e8 tuttora incerta. Gli stessi gruppi hanno altres\u00ec segnalato che i cani soffrono di malattie legate alla presenza di zecche e parassiti a causa della mancata applicazione di adeguati trattamenti preventivi. I cani necessitano inoltre di vaccinazioni regolari per ridurre al minimo l'insorgenza di malattie come la tosse dei canili.\n\u00c8 da segnalare anche la recente insorgenza del problema del doping nelle corse di levrieri.\nL'industria cinofila si sta attivando alacremente per prevenire la diffusione di questa pratica: l'obbiettivo \u00e8 quello di prelevare un campione di urina da tutti i cani che corrono, non solo i vincitori. Quei cani i cui campioni di urina non si riescano a prelevare per pi\u00f9 di un certo numero di corse consecutive sono passibili di squalifica. Le violazioni sono soggette a sanzioni penali e per il preparatore \u00e8 prevista la sospensione della licenza di corsa nonch\u00e9 il bando permanente dalla National Greyhound Association. \nIl preparatore del cane \u00e8 in ogni momento l'unico e assoluto responsabile delle condizioni dell'animale. Deve rispondere di ogni eventuale positivit\u00e0 del cane ai test antidoping, indipendentemente da come sia avvenuta l'assunzione di sostanze vietate.\nDopo il ritiro.\nDi norma la carriera di un cane da corsa \u00e8 da considerarsi finita fra il quarto e il sesto anno di vita, quando cio\u00e8 il cane non pu\u00f2 pi\u00f9 gareggiare o non risulta pi\u00f9 competitivo. I cani migliori vengono tenuti per la riproduzione, ed esistono altres\u00ec varie associazioni pi\u00f9 o meno legate all'industria cinofila che si occupano di recuperare i cani \"in pensione\" per tentare di cederli in affido come animali da compagnia. Nel Regno Unito, secondo la BBC, un cane su quattro viene adottato dopo il ritiro.\n Negli Stati Uniti, prima della nascita di associazioni specifiche, pi\u00f9 di ventimila cani all'anno venivano abbattuti; stime recenti abbassano il numero a qualche migliaio, mentre le imprese legate alle corse sostengono che pi\u00f9 del 90% degli animali regolarmente iscritti alla National Greyhound Association sono dati in adozione, o mantenuti a scopi riproduttivi (secondo le imprese, negli Stati Uniti il numero di cani uccisi non supera i duemila, mentre le associazioni animaliste stimano la cifra attorno ai dodicimila). Altri cani sono venduti a istituti di ricerca, come la Liverpool university animal training school, che ha ricevuto i resti di un cane ucciso allo stadio Belle Vue di Manchester. Un allenatore di Lincolnshire si offr\u00ec di cedere alla stessa Universit\u00e0 i cani \"lenti\". Altri cani vengono mandati a concludere la carriera all'estero: in Spagna o in altri paesi in cui la disciplina si sta diffondendo. Si sospetta altres\u00ec che un uomo che risiede nel nord-est dell'Inghilterra abbia ucciso diecimila levrieri sani con una pistola a proiettile captivo.\nParecchie associazioni (British Greyhounds Retired Database, Greyhound Rescue West of England, Birmingham Greyhound Protection, GAGAH, Adopt-a-Greyhound and Greyhound Pets of America, e la Retired Greyhound Trust) lavorano affinch\u00e9 il maggior numero possibile di cani ritirati dalle competizioni trovi una nuova casa. Alcuni di questi gruppi lottano altres\u00ec per migliorare le condizioni in cui questi animali vivono durante la loro carriera. Negli ultimi anni il settore delle corse di cani ha fatto significativi passi avanti nell'istituzione di programmi di adozione dei cani. In aggiunta alla cooperazione attiva con associazioni private, molti cinodromi hanno istituito un programma di cessione dei propri cani ad altri cinodromi.\nPolemiche.\nLe corse di cani sono state origine di controversie in questi ultimi anni. Societ\u00e0 animaliste come la American Society for the Prevention of Cruelty to Animals, e la Humane Society of the United States si sono opposte allo sfruttamento commerciale delle corse tra cani, in virt\u00f9 delle pratiche legate alle competizioni giudicate crudeli e inumane.\nLe organizzazioni hanno fatto ricorso alle vie legali per fermare le corse di cani e mitigare le condizioni di sfruttamento dei cani da corsa. Per esempio nel marzo del 2014 il Governatore John Hickenlooper firm\u00f2 un provvedimento che vietava l'organizzazione di corse di cani a scopi commerciali nello Stato del Colorado, facendone il trentanovesimo Stato a bandire questa attivit\u00e0.\nLa polemica si \u00e8 estesa a livelli internazionali, in particolare per quanto riguarda l'allevamento intensivo dei cani, l'occultamento di dati riguardanti l'infortunistica, gli alti tassi di \"eutanasia\" e la cattiva gestione delle imprese del settore cinofilo nel Regno Unito e in Irlanda. Ad esempio, nel 2004 un'analisi indipendente in merito alla Irish Greyhound Board critic\u00f2 il governo d'impresa dell'ente, la sua politica in materia di tutela degli animali e lo scarso rendimento finanziario.\nIn Australia l'Amministratore delegato della Greyhound Racing NSW Brent Hogan ha ammesso che all'incirca tremila levrieri vengono eliminati ogni anno nella sola Australia.\nSituazione nei vari Paesi.\nAustralia.\nLa Australian Greyhound Racing Association (AGRA) si divide in vari enti che regolano la salute dei levrieri e le condizioni di allevamento. Alcune autorit\u00e0 legate al mondo delle corse concorrono a finanziare alcune delle associazioni che si occupano dell'adozione dei cani.\nOgni stato o regione dell'Australia ha un proprio ente specifico. La Greyhound Racing New South Wales (GRNSW) e la Greyhound Racing Victoria (GRV) sono le istituzioni pi\u00f9 influenti, arrivando a gestire da sole pi\u00f9 di quaranta cinodromi.\nAltre grosse sedi si trovano a Sydney (Wentworth Park), Perth (Cannington Park), Adelaide (Angle Park), Brisbane (Albion Park) e Melbourne (Sandown Park).\nMolti programmi di recupero e adozione dei cani sono stati approntati in tutto lo Stato, in particolare il Greyhound Adoption Program o il Greyhounds as Pets. Lavorano di volta in volta in collaborazione con l'ente locale coinvolto. I levrieri vengono sottoposti a controlli antiparassitari, sullo stato di nutrizione e sulle condizioni mediche generali tramite un veterinario di competenza che opera nel cinodromo e ne certifica l'abilit\u00e0 alla corsa.\nI levrieri sono solitamente acquistati e venduti come cuccioli subito dopo la nascita o come cani pienamente addestrati tramite il passaparola nei cinodromi o attraverso le poche piattaforme di vendita e commercio di levrieri. In Australia la compravendita di levrieri \u00e8 controllata e regolata dagli stati e dalle province.\nNuova Zelanda.\nIn Nuova Zelanda si allevano circa settecento cani l'anno specificamente per le corse, e circa cinquecento vengono importati dall'Australia. Pi\u00f9 di duecento vengono ritirati dalle competizioni ogni anno da un ente di beneficenza fondato e parzialmente finanziato dalla New Zealand Greyhound Racing Association. Molti levrieri vengono adottati come cani da compagnia o tenuti dai loro stessi allenatori, o ceduti a una delle organizzazioni che si occupano di adozioni canine. Le corse di cani sono un'industria da 75 milioni di dollari neozelandesi. Ci sono polemiche circa la tutela dei cani da corsa in Nuova Zelanda avviata da una piccola comunit\u00e0 ostile alle corse di cani che ha spinto le istituzioni stesse ad avviare un'inchiesta interna circa i risultati raggiunti in materia di tutela e benessere degli animali.\nSudafrica.\nNella Repubblica Sudafricana i levrieri vivono presso i proprietari. Dato il carattere puramente amatoriale delle competizioni, i proprietari sono spesso anche gli allenatori e gli allevatori dei propri cani.\nLe competizioni sono controllate tramite una partnership fra la United Greyhound Racing and Breeders Society (UGRABS) e la South African Renhond Unie (SARU - South African Racing Dog Union). Il libro con le genealogie dei cani (libro genealogico) \u00e8 curato e conservato dalla South African Studbook and Organization che conserva i libri genealogici di tutti gli esemplari da riproduzione. Le competizioni si svolgono sia su tracciati ovali che diritti. In ogni caso le corse di cani sono illegali in Sudafrica.\nRegno Unito.\nLe corse di levrieri sono un settore molto florido, in Gran Bretagna che nel 2007 ha registrato 3.200.000 spettatori nell'arco di pi\u00f9 di 5.750 eventi. Sono presenti ventisei cinodromi autorizzati e un sistema di scommesse on-course e off-course, con un fatturato di 75.100.000 sterline.\nIl 24 luglio 1926, di fronte a 1.700 spettatori si tenne la prima corsa di levrieri, al Belle Vue Stadium dove diversi greyhound gareggiarono lungo un ovale inseguendo una lepre artificiale Quest'evento sanc\u00ec la nascita delle odierne corse di levrieri in Gran Bretagna.\nLe competizioni sono regolamentate dalla Greyhound Board of Great Britain (GBGB). I cani non vivono nei cinodromi, ma nei canili dei preparatori, che poi li portano in pista per gareggiare. I cani che corrono in circuiti indipendenti (conosciuti con l'appellativo di \"flapping\"), non sottostanno a questa regola.\nQuesti sono alcuni dei cinodromi in cui hanno avuto competizioni fra levrieri: Powderhall Stadium, Edimburgo; Stenhouse Stadium, Edimburgo; Scarlet Park, Wallyford, East Lothian; East End Park, Dunfermline; White City Stadium, Glasgow; Carntyne Stadium, Glasgow; Saracen Park, Glasgow; The Stadium, Motherwell, Lanarkshire; Airebles Road Stadium, Motherwell, Glasgow; Blantyre Stadium, Blantyre, Lanarkshire; Shielfield Park, Berwick; Gosforth Stadium, Newcastle; Lonsdale Park, Workington; Falkirk Stadium, Falkirk; Carfin Stadium, Carfin, Lanarkshire; Sun Street Stadium, Stoke-on-Trent; Walthamstow Stadium, Londra; Weir Stadium, Rayleigh, Essex; Vicarage Road Stadium, Watford; Caxton Stadium, Cambridgeshire; Newmarket Road Stadium, Cambridge; Wembley Stadium, Londra; Harringay Stadium, Londra; New Cross Stadium, Londra; County Ground, Exeter; Pennycross Stadium, Plymouth; Raikes Park, Bolton; Dudley Wood Stadium, Cradley Heath; Perry Barr Greyhound Stadium, Birmingham; Doncaster Greyhound Stadium, Doncaster, Groveway Stadium, Milton Keynes.\nStati Uniti.\nNegli Stati Uniti le corse di levrieri sono disciplinate da leggi specifiche. I tentativi operati nel settore volti all'autoregolamentazione sono stati criticati dalle organizzazioni umanitarie. Nei cinodromi americani i levrieri vengono tenuti in canili a schiera composti da gabbie alte un metro, larghe un metro e profonde un metro e venti circa. La maggior parte di questi alloggi ospita da quattro a sei cani al giorno. Un turno va dai trenta ai novanta minuti.\nOltre alle leggi statali, quasi tutti i cinodromi adottano regole, procedure e politiche di gestione interne. In cambio del diritto di far correre i loro levrieri in pista, i titolari di un canile devono sottoscrivere un contratto in cui si impegnano a rispettare tutte le regole del cinodromo, comprese quelle relative al benessere degli animali. Se i titolari violano una delle clausole contrattuali rischiano la sospensione della licenza.\nNegli ultimi anni diversi stati americani hanno approvato leggi per migliorare il trattamento dei cani da corsa nella loro giurisdizione. Durante gli anni novanta sette stati bandirono le scommesse sulle corse. Nel 2008 nel Massachusetts si tenne un referendum per il bando delle corse di cani che fu approvato (56% favorevoli). Le corse di levrieri rappresentano attualmente un settore economico in regressione: tra il 2001 e il 2011 l'importo totale delle scommesse effettuate negli Stati Uniti \u00e8 diminuito del 67%. Di fatto, il volume d'affari relativo alle scommesse sui cani \u00e8 diminuito per venti anni consecutivamente.\nIn Florida, che da sola ospita dodici dei ventuno cinodromi effettivamente attivi, il declino finanziario \u00e8 ancora pi\u00f9 evidente: le scommesse sulle corse di levrieri sono diminuite del 72% tra il 1990 e il 2013.\nSecondo uno studio commissionato dal parlamento la Florida avrebbe perso una cifra che oscilla fra 1.000.000 e 3.300.000 dollari nelle scommesse sulle corse di levrieri."}
{"id": "5293741", "revid": "2066961", "url": "https://it.wikipedia.org/wiki?curid=5293741", "title": "Memo Vagaggini", "text": "Biografia.\nFine paesaggista, oltre che fotografo, ha partecipato alla Biennale di Venezia, a quattro edizioni della Quadriennale di Roma (1935, 1939, 1943 e 1948) e alle edizioni del Premio Carnagie di Pittsburgh.\nAlla Biennale del 1934 Hitler, in visita, rifiut\u00f2 una veduta di Venezia del pittore Fioravante Seibezzi datagli in dono dal presidente Giuseppe Volpi. Il dittatore si sofferm\u00f2 poi a lungo davanti ad un'opera di Memo Vagaggini, \"Barche\", facendo intendere di preferirla perch\u00e9 diretta e senza troppe sfumature. Scrivono Paolo Rizzi e Enzo Di Martino che il Volpi \u00absi precipit\u00f2 a donarglielo e, per la prima volta, il F\u00fchrer sorrise\u00bb.\nIllustr\u00f2 libri per bambini (\"Il libro della giungla\") e testi teatrali (Lamartine, Shakespeare) per l'editore milanese Corticelli.\nNonostante abbia vissuto e lavorato lungamente a Firenze, citt\u00e0 dove si era trasferito nel 1924, rimase sempre legato al territorio di Santa Fiora, del monte Amiata e della Maremma, dipingendone le bellezze."}
{"id": "5293742", "revid": "1543377", "url": "https://it.wikipedia.org/wiki?curid=5293742", "title": "Hudson Commodore", "text": "La Commodore \u00e8 un'autovettura full-size prodotta dalla Hudson dal 1941 al 1942 e dal 1946 al 1952. \nLa prima serie: 1941\u20131942.\nLa Commodore e la Commodore Custom, ovvero la sua versione di alto livello, furono introdotte nel 1941. La prima aveva un passo di 3.073 mm, mentre la seconda di 3.073 mm o di 3.251 mm a seconda che fosse coup\u00e9 oppure berlina. Il modello aveva installato un motore a sei cilindri in linea da 3,3 L di cilindrata e 102 CV oppure un propulsore a otto cilindri in linea da 4,2 L e 128 CV. Nell'anno del debutto la Commodore era disponibile con la pi\u00f9 ampia gamma di carrozzerie dei modelli Hudson. Erano infatti in listino una berlina quattro porte, una coup\u00e9 due porte e una cabriolet due porte.\nNel 1942 il modello fu oggetto di un facelift. Ci\u00f2 incluse dei predellini laterali a scomparsa, l'ingrandimento della calandra e la revisione di alcuni particolari esterni. Nell'anno in oggetto fu offerto tra gli optional il \"Drive-Master\", cio\u00e8 un sistema che comprendeva la frizione assistita a vuoto e una trasmissione servoassistita. Questo sistema prevedeva tre opzioni: frizione e trasmissione servoassistite, solo frizione assistita oppure cambio completamente manuale. Poco prima dell'interruzione delle attivit\u00e0 produttive civili, che fu causata dall'entrata degli Stati Uniti nella seconda guerra mondiale, la Hudson promosse in modo particolare la versione pi\u00f9 economica del modello. Gli impianti della casa automobilistica statunitense vennero poi convertiti alla produzione bellica. \nLa seconda serie: 1946\u20131947.\nCon la fine delle ostilit\u00e0, il 30 agosto 1945 la produzione civile di modelli Hudson riprese. I corpi vettura disponibili erano sempre tre: berlina, coup\u00e9 e cabriolet. Vennero riproposte le vetture del 1942. L'unica lieve differenza con i modelli prebellici fu nella calandra, che venne leggermente modificata.\nQuesta seconda generazione era ben accessoriata. L'equipaggiamento di tutti i modelli Hudson comprendeva infatti i braccioli delle portiere, il sistema di ventilazione, i posacenere, i tergicristalli, l'alloggiamento per i guanti e una serie di tappetini. Sulla Commodore e sulla Commodore Custom, in aggiunta, erano anche presenti i sedili in gommapiuma, le luci di cortesia e, per le berline, il bracciolo per i sedili posteriori.\nNel 1947 le vendite passarono da 8.193 a 12.593. \nLa terza serie: 1948\u20131952.\nLa nuova Commodore fu introdotta nel dicembre del 1947. Fu tra i primi modelli completamente nuovi a essere introdotti sul mercato statunitense dopo la seconda guerra mondiale. In particolare, il design del telaio era innovativo e i parafanghi erano integrati nel corpo vettura. Di questi ultimi, erano disponibili le versioni berlina quattro porte, coup\u00e9 due porte e cabriolet due porte. Erano offerte motorizzazioni a sei e otto cilindri in linea. La produzione annua del 1948 si assest\u00f2 a 35.315 esemplari.\nNel 1949 la gamma si ampli\u00f2 con il lancio della versione lussuosa del modello, che venne chiamata Commodore Custom. Nel 1950 i cambiamenti furono minimi. Nel 1951 fu introdotto un nuovo motore a sei cilindri e, tra le opzioni, il cambio automatico Hydramatic. Nel 1952 i modelli con motore a sei e otto cilindri furono denominati, rispettivamente, Commodore Six e Commodore Eight. Nell'occasione, la linea fu aggiornata. Nonostante questi cambiamenti, fu deciso di far uscire di produzione il modello. Quest'ultimo, infatti, venne giudicato ormai superato, soprattutto sulla scorta delle linee e della meccanica dei nuovi modelli della concorrenza.\nNel 1957 fu presentata una show car a cui fu dato il nome di Commodore. Era quasi identica alla Hornet prodotta in serie, tranne che per gli interni, che erano superiori."}
{"id": "5293743", "revid": "104458", "url": "https://it.wikipedia.org/wiki?curid=5293743", "title": "Conchita Puig Barata", "text": ""}
{"id": "5293745", "revid": "126257", "url": "https://it.wikipedia.org/wiki?curid=5293745", "title": "Hudson Commodore Custom", "text": ""}
{"id": "5293746", "revid": "126257", "url": "https://it.wikipedia.org/wiki?curid=5293746", "title": "Hudson Commodore Six", "text": ""}
{"id": "5293747", "revid": "126257", "url": "https://it.wikipedia.org/wiki?curid=5293747", "title": "Hudson Commodore Eight", "text": ""}
{"id": "5293750", "revid": "123106967", "url": "https://it.wikipedia.org/wiki?curid=5293750", "title": "Nuraghe Surbiu", "text": "Il nuraghe Surbiu \u00e8 un nuraghe situato nelle campagne del comune sardo di Pabillonis, nel Sud Sardegna, e rappresenta assieme al nuraghe Dom'e Campu e al nuraghe de Sa Fronta un nuraghe completamente distrutto. \nVittorio Angius lo descrisse in questo modo, prima della scoperta della reggia di Barumini:\u00ab...Antichit\u00e0. Entro la circoscrizione di questo territorio trovansi tre nuraghi, uno detto Surbiu distante dal paese poco men di un miglio e in massima parte disfatto.\u00bb\nContesto ambientale e collocazione geografica.\nIl nuraghe prende il nome dalla zona in cui \u00e8 situato: \"Surbiu\". Dista circa un km dal paese, in un campo privato nei pressi della cosiddetta strada Montangesa( in italiano \"strada di montagna\" o \"che porta alla montagna\") la quale segna il confine con il territorio comunale di San Gavino Monreale . Oggigiorno si pu\u00f2 trovare solo qualche masso, sparso in diversi punti e uno su di questi presenta la classica coppella, come mostra la foto. Alcune testimonianze parlano di un riutilizzo del nuraghe in epoche recenti per la realizzazione di un mulino."}
{"id": "5293751", "revid": "438678", "url": "https://it.wikipedia.org/wiki?curid=5293751", "title": "Paging", "text": ""}
{"id": "5293752", "revid": "4175", "url": "https://it.wikipedia.org/wiki?curid=5293752", "title": "International Athletic Club Kobe Leonessa", "text": "LInternational Athletic Club Kobe Leonessa, meglio conosciuto come INAC Kobe Leonessa () o semplicemente INAC, \u00e8 una societ\u00e0 di calcio femminile giapponese con sede a K\u014dbe. Dal 2006 milita nella Division 1 della Nadeshiko League, il massimo livello del campionato giapponese di calcio femminile, e nel suo palmar\u00e8s vi sono tre campionati nazionali vinti, numerose coppe nazionali e a livello internazionale una Japan/Korea Women's League Championship e un'International Women's Club Championship.\nRosa.\n\"Aggiornata al 14 febbraio 2015\""}
{"id": "5293758", "revid": "61051", "url": "https://it.wikipedia.org/wiki?curid=5293758", "title": "INAC Kobe Leonessa", "text": ""}
{"id": "5293760", "revid": "486946", "url": "https://it.wikipedia.org/wiki?curid=5293760", "title": "International Women's Club Championship", "text": ""}
{"id": "5293766", "revid": "1214201", "url": "https://it.wikipedia.org/wiki?curid=5293766", "title": "Viktor Ljung", "text": "Caratteristiche tecniche.\nViene descritto come un terzino veloce, abile in situazioni di uno contro uno.\nCarriera.\nAll'et\u00e0 di 12 anni \u00e8 passato dal settore giovanile dell'IS \u00d6rnia a quello dell'Halmstads BK, due club della stessa citt\u00e0.\nIl debutto in Allsvenskan \u00e8 arrivato il 7 novembre 2010, nei minuti di recupero dell'ultima giornata (Djurg\u00e5rden-Halmstad 0-2).\nNel dicembre 2013 ha firmato un prolungamento contrattuale.\nAl termine della stagione 2015 l'Halmstad \u00e8 sceso in Superettan, mentre Ljung \u00e8 passato a parametro zero all'Helsingborg. Tuttavia, all'esordio in campionato con i rossoblu, Ljung si \u00e8 rotto il legamento crociato anteriore del ginocchio sinistro con tempi di recupero stimati fra i 6 e i 9 mesi. Al termine di quella stessa annata, l'Helsingborg \u00e8 retrocesso in Superettan. L'ultimo anno di contratto con l'Helsingborg, lo ha cos\u00ec trascorso in seconda serie.\nIl 10 febbraio 2018, i norvegesi del Levanger hanno reso noto l'ingaggio di Ljung, che si \u00e8 legato al nuovo club con un accordo biennale.\nDopo un anno in Norvegia, Ljung \u00e8 stato acquistato dall'IFK V\u00e4rnamo, squadra che era appena retrocessa in Division 1. La sua permanenza qui \u00e8 stata per\u00f2 piuttosto breve, poich\u00e9 dopo un solo anno Ljung ha lasciato i biancoblu ed \u00e8 tornato a far parte dell'Halmstad nel campionato di Superettan con un contratto di due anni, con cui per\u00f2 non \u00e8 mai sceso in campo n\u00e9 nel 2020 n\u00e9 nel 2021 per via degli infortuni.\nStatistiche.\nPresenze e reti nei club.\n\"Statistiche aggiornate al 12 febbraio 2018.\""}
{"id": "5293771", "revid": "124813444", "url": "https://it.wikipedia.org/wiki?curid=5293771", "title": "1\u00ba Comando delle forze di difesa", "text": "Il 1\u00ba Comando delle forze di difesa (1\u00b0 COMFOD) dell'Esercito Italiano \u00e8 stato un demoltiplicatore del Comando delle Forze Operative Terrestri nel quale era inquadrato. La sede del 1\u00b0 COMFOD era a Vittorio Veneto in provincia di Treviso.\nStoria.\nIl 1\u00b0 COMFOD era stato costituito il 1\u00ba ottobre 1997 nell'ambito dei provvedimenti connessi con l'attuazione del Nuovo modello di difesa, raccogliendo l'eredit\u00e0 del 5\u00ba Corpo d'armata.\nOrganico nel 1997.\nAl momento della sua costituzione il 1\u00b0 COMFOD aveva la seguente fisionomia organica:\n3\u00ba Battaglione Genio Guastatori \"Verbano\" stanziato in provincia di Udine ,7\u00ba Reggimento Trasmissioni stanziato a Sacile (PN)\nDal 2000 al 2013.\nAlla fine del 2000 con la riconfigurazione del Comando delle forze operative di proiezione, il 1\u00b0 COMFOD ha accolto nel suo organico le Brigata paracadutisti \"Folgore\" e la Brigata aeromobile \"Friuli\".\nNel 2002 il 1\u00b0 FOD perdeva la Brigata meccanizzata \"Centauro\", che quadro del processo di riordinamento dell'Esercito Italiano verso il modello professionale e di un processo di riduzione del numero delle Brigate, non essendo stata la \"Centauro\" inserita tra le Grandi Unit\u00e0 che avrebbero dovuto inquadrare personale volontario, aveva subito una progressiva riduzione del personale di leva e cominciato a cedere ad altre Brigate i reggimenti per i quali \u00e8 invece prevista l'alimentazione con personale volontario, fino ad essere sciolta definitivamente nel 2002 a Novara. Nel gennaio dello stesso anno nel quadro del processo di riordinamento era stato costituito a Vittorio Veneto, presso il 1* FOD, il Comando Divisione \"Mantova\" destinato ad operare in operazioni fuori area nell'ambito della gestione di crisi internazionali, che nell'ottobre 2005 ha conseguita la \"Full Operating Capability\" ovvero la Piena Capacit\u00e0 Operativa e nel settembre 2006 \u00e8 stato riconfigurato all'interno del 1\u00ba Comando Forze di Difesa, come comando di proiezione senza forze assegnate, pronto ad essere enucleato per esercitazioni e/o operazioni,\nLa fisionomia organica del 1* COMFOD divenne pertanto la seguente:\nCon la nuova configurazione la Brigata di cavalleria \"Pozzuolo del Friuli\" acquisiva anche capacit\u00e0 anfibie avendo acquisito nei suoi ranghi il Reggimento lagunari \"Serenissima\" che faceva anch'esso parte del COMFOP.\nNel luglio 2013, con lo scioglimento del 1\u00ba Comando Forze di Difesa di Vittorio Veneto nell'ambito della revisione dello strumento militare nazionale la Divisione \"Mantova\" \u00e8 stata trasferita a Firenze e rinominata Divisione \"Friuli\" dal Capo di Stato Maggiore dell'Esercito per ragioni storiche, in quanto sin dai primi anni del secondo dopoguerra fino al 1991 il capoluogo toscano aveva ospitato il comando della \"Friuli\". La nuova riorganizzazione ha visto la separazione delle funzioni territoriali, attribuite al COMFODIN, da quelle operative, attribuite alla Divisione \"Friuli\".\nCon la riorganizzazione del 2013 la Brigata paracadutisti \"Folgore\" \u00e8 passata alle dirette dipendenze del COMFOTER, mentre le rimanenti tre brigate sono state inquadrate nella Divisione \"Friuli\"."}
{"id": "5293772", "revid": "729795", "url": "https://it.wikipedia.org/wiki?curid=5293772", "title": "Comando Divisione &quot;Mantova&quot;", "text": ""}
{"id": "5293779", "revid": "287204", "url": "https://it.wikipedia.org/wiki?curid=5293779", "title": "Nuraghe Dom'e Campu", "text": "Il nuraghe Dom'e Campu \u00e8 un nuraghe distrutto situato nelle campagne del comune sardo di Pabillonis, nel Sud Sardegna.\nContesto ambientale e collocazione geografica.\nSituato nella zona di \"Dom'e campu\", dista un km circa dalla zona industriale e circa due dal paese. \u00c8 copiosa la presenza di massi lavorati di epoca nuragica attorno al sito oltre alla presenza di cocci, di ossidiana e di teste di mazza nei campi che lo circondano a significare la presenza di un possibile insediamento nuragico e prenuragico oltre ad un possibile insediamento medioevale.\nI massi sono stati ammucchiati in un angolo del terreno ove era situato, come mostrano le immagini. \nDi esso rimane solo qualche masso lavorato."}
{"id": "5293780", "revid": "70444042", "url": "https://it.wikipedia.org/wiki?curid=5293780", "title": "I FOD", "text": ""}
{"id": "5293787", "revid": "1431409", "url": "https://it.wikipedia.org/wiki?curid=5293787", "title": "Skipp Sudduth", "text": "Biografia.\n\u00c8 fratello dell'attore Kohl Sudduth. Nel 2019 ha partecipato al film \"Buttiamo gi\u00f9 l'uomo\".\nDoppiatori italiani.\nNelle versioni in italiano dei suoi film, Skipp Sudduth \u00e8 stato doppiato da:"}
{"id": "5293795", "revid": "640277", "url": "https://it.wikipedia.org/wiki?curid=5293795", "title": "El Coca", "text": ""}
{"id": "5293799", "revid": "2036644", "url": "https://it.wikipedia.org/wiki?curid=5293799", "title": "Jia-A League", "text": "La Jia-A League (cinese semplificato: \u5168\u56fd\u8db3\u7403\u7532A\u8054\u8d5b, translitterato: \"Qu\u00e1ngu\u00f3 z\u00faqi\u00fa ji\u01ce A li\u00e1ns\u00e0i\") \u00e8 stata una competizione calcistica che, fra il 1989 e il 2003, ha rappresentato il massimo livello del campionato cinese di calcio.\nFormato.\nFormula.\nNel corso degli anni, il torneo ha mantenuto invariata la formula del girone all'italiana andata e ritorno, ad eccezione della stagione 1993, quando le otto squadre partecipanti vennero ripartite in due gironi da quattro: le prime due classificate di ciascun gruppo si sarebbero affrontate in un raggruppamento valevole per la vittoria del titolo, mentre le ultime due per un girone utile per definire la classifica finale. Dopo il definitivo passaggio al professionismo il lotto delle squadre partecipanti, inizialmente comprendente 8 compagini, fu allargato sino a comprendere 15 squadre.\nLa squadra che avrebbe concluso il torneo in testa alla classifica sarebbe stata proclamata campione della Cina, ottenendo inoltre l'accesso al campionato d'Asia per Club. Le ultime due classificate sarebbero, invece, retrocesse nella Jia-B League: questa regola, rimasta invariata nel corso del tempo, venne soppressa nelle stagioni a cavallo del periodo del passaggio al professionismo (1992 e 1993) e nelle edizioni 2001 e 2002.\nFino all'edizione 1991 venne confermato il sistema di assegnazione dei punti perfezionato fra le edizioni 1985 e 1987, che prevedeva tre punti per la vincitrice, zero per la sconfitta, uno ciascuno a pareggio, pi\u00f9 un punto bonus per ogni giocatore convocato in Nazionale. Nel 1991 i punti in palio per la vincitrice furono abbassati a due, mentre nella stagione successiva fu soppresso il sistema dei punti bonus. Per la stagione 1993 furono aboliti i pareggi, ed eventuali incontri conclusisi in parit\u00e0 furono decisi ai tiri di rigore: le squadre avrebbero ottenuto lo stesso numero di punti in palio in caso di vittoria dopo i tempi regolamentari (due per la vincitrice e zero per la sconfitta). Per la stagione 1994 si torn\u00f2 al sistema vigente dal 1992, mentre nel 1995 il numero di punti per la vincitrice fu nuovamente innalzato a tre.\nStoria.\nPeriodo semi-professionistico (1989-1992).\nIl torneo nacque al termine di un processo di riforma del campionato nazionale iniziato nella stagione 1987, quando la federazione dispose la scissione della Prima Divisione in due raggruppamenti, conosciuti come Divisione A e Divisione B e apr\u00ec la possibilit\u00e0 di ottenere finanziamenti da parte delle imprese: grazie al supporto dell'azienda Goldlion di Hong Kong e all'ascesa di squadre affiliate a imprese statali come il Dalian, il campionato cominci\u00f2 ad assumere i connotati di un torneo semi-professionistico, sino alla costituzione formale della Jia-A League, avvenuta nella stagione 1989. Le prime stagioni successive alla fondazione del torneo videro il dominio del Liaoning, gi\u00e0 costituitosi come squadra semi-professionistica nel 1988 e capace di portare il calcio cinese sul palcoscenico continentale con due finali consecutive (di cui una vinta nel 1990) nel Campionato d'Asia per club. Contemporaneamente la federazione diede il via libera all'acquisizione e alla gestione delle squadre da parte delle aziende, che dal luglio 1992 iniziarono a sponsorizzare i team iscritti al torneo.\nPeriodo professionistico (1993-2003).\nIl primo torneo a regime professionistico si tenne, con un formato sperimentale, fra il dicembre 1992 e il febbraio 1993: la risposta positiva da parte del pubblico spinse la federazione a completare la riforma che avrebbe trasformato la Jia-A League in un torneo professionistico. Grazie alla partnership con la Marlboro, nel 1994 si tenne la prima stagione del nuovo torneo: mentre, dal punto di vista sportivo, si pot\u00e9 assistere al dominio da parte del Dalian Wanda (capace di vincere sette edizioni su dieci del campionato grazie ai finanziamenti dell'omonima holding), a livello amministrativo la Lega si ritrov\u00f2 presto a fronteggiare una serie di difficolt\u00e0 dovute ai proventi ottenuti dagli sponsor (con la Marlboro che si ritir\u00f2 nel 1999, in favore della Pepsi) non sufficienti a coprire le spese di gestione, nonch\u00e9 a una serie di scandali dovuti ad alcune partite truccate durante la stagione 2001 (che provocheranno l'allargamento dei quadri della Jia-A League a 15 squadre, in luogo delle 16 preventivate) e 2003, con quest'ultimo che nel 2012 comporter\u00e0 la revoca del titolo vinto dallo Shanghai Shenhua. Questi avvenimenti, uniti ad un'affluenza di pubblico sempre pi\u00f9 scarsa, spinsero la federazione a rifondare il torneo, secondo criteri organizzativi pi\u00f9 severi: nel 2004 fu quindi istituita la Chinese Super League, che prese il testimone della Jia-A League.\nAlbo d'oro.\nPeriodo semi-professionistico\nPeriodo professionistico"}
{"id": "5293816", "revid": "729019", "url": "https://it.wikipedia.org/wiki?curid=5293816", "title": "Australian Open 2015 - Doppio misto", "text": "I detentori del titolo erano Kristina Mladenovic e Daniel Nestor, ma sono stati sconfitti in finale da Martina Hingis e Leander Paes con il punteggio di 6-4, 6-3."}
{"id": "5293824", "revid": "599013", "url": "https://it.wikipedia.org/wiki?curid=5293824", "title": "Giorgos Vaitsis", "text": "Carriera.\nClub.\nVanta 113 reti in 469 incontri di campionato, alla media di 0,24 reti/partita.\nNazionale.\nL'11 novembre 1992 gioca la sua prima e ultima partita in nazionale contro l'Ungheria (0-0)."}
{"id": "5293826", "revid": "287204", "url": "https://it.wikipedia.org/wiki?curid=5293826", "title": "Confine tra la Croazia e la Serbia", "text": "Il confine tra la Croazia e la Serbia corre tra i due stati approssimativamente in direzione nord-sud ed \u00e8 lungo 217\u00a0km.\nLa formazione del confine.\nIl confine \u00e8 stato stabilito come il confine tra la Repubblica Socialista di Croazia e Repubblica Socialista di Serbia, come parte della Jugoslavia. Dopo la morte di Tito, la Jugoslavia ha cominciato a disgregarsi e nei primi anni '90 \u00e8 scoppiata la guerra tra Croazia e Serbia. La ridefinizione del confine \u00e8 stata difficile, soprattutto per i territori reclamati da uno stato nel territorio dell'altro, ma alla fine i confini non sono cambiati. Nel 2006, dopo la scissione di Serbia e Montenegro, \u00e8 stato mantenuto il confine corrente.\nIl corso del confine.\nIl confine comincia dalla triplice frontiera tra i due stati e l'Ungheria, vicino alle citt\u00e0 di Hercegsz\u00e1nt\u00f3 e Dra\u017e. Il confine passa lungo il fiume Danubio, attraversandolo ma con deviazioni salutarie dal suo corso, fino alla citt\u00e0 di Ilok. Poi il confine gira verso sud e vicino a Drenovci raggiunge la triplice frontiera con la Bosnia ed Erzegovina sul fiume Sava."}
{"id": "5293827", "revid": "287204", "url": "https://it.wikipedia.org/wiki?curid=5293827", "title": "Associazione Calcio Marzoli Pro Palazzolo 1948-1949", "text": "Questa voce raccoglie le informazioni riguardanti l'Associazione Calcio Marzoli Pro Palazzolo nelle competizioni ufficiali della stagione 1948-1949."}
{"id": "5293831", "revid": "793215", "url": "https://it.wikipedia.org/wiki?curid=5293831", "title": "Daniel Batista Lima", "text": "Oggi \u00e8 direttore tecnico del Niki Volos.\nCarriera.\nClub.\nVanta 97 gol in 317 incontri di campionato, alla media di 0,31. \u00c8 uno dei pochi calciatori ad aver vinto l'unica edizione della coppa di Lega greca battendo 3-2 l'Olympiakos. Ha giocato 31 incontri in Europa, segnando 10 gol.\nIl 27 novembre 1991 realizza il parziale 1-0 in Coppa UEFA contro il Torino (2-2).\nNazionale.\nIl 12 ottobre 1994 debutta in nazionale giocando contro la Finlandia (4-0), segnando anche un gol. Convocato fino al 1996, termina l'esperienza internazionale con 14 presenze e 2 gol."}
{"id": "5293832", "revid": "101839990", "url": "https://it.wikipedia.org/wiki?curid=5293832", "title": "Unione Sportiva Montebelluna 1948-1949", "text": "Questa voce raccoglie le informazioni riguardanti l'Unione Sportiva Montebelluna nelle competizioni ufficiali della stagione 1948-1949."}
{"id": "5293833", "revid": "28592", "url": "https://it.wikipedia.org/wiki?curid=5293833", "title": "Pieve di San Giorgio Martire (Costabissara)", "text": ""}
{"id": "5293834", "revid": "79542131", "url": "https://it.wikipedia.org/wiki?curid=5293834", "title": "Associazione Calcio Pro Rovigo 1948-1949", "text": "Questa voce raccoglie le informazioni riguardanti l'Associazione Calcio Pro Rovigo nelle competizioni ufficiali della stagione 1948-1949.\nStagione.\nNella stagione 1948-49 il Rovigo ha disputato il girone B del campionato di Serie C, con 28 punti in classifica si \u00e8 piazzato in diciassettesima posizione, il torneo \u00e8 stato vinto dall'Udinese con 54 punti che \u00e8 stato promosso in Serie B."}
{"id": "5293835", "revid": "28592", "url": "https://it.wikipedia.org/wiki?curid=5293835", "title": "Cattedrale dei Santi Giorgio e Massimo", "text": ""}
{"id": "5293836", "revid": "28592", "url": "https://it.wikipedia.org/wiki?curid=5293836", "title": "Duomo di San Giorgio (Bamberga)", "text": ""}
{"id": "5293844", "revid": "110157", "url": "https://it.wikipedia.org/wiki?curid=5293844", "title": "Chiesa di San Michele Arcangelo (Levice)", "text": "La chiesa di San Michele Arcangelo \u00e8 una chiesa in stile neoclassico costruita nel XVIII secolo a Levice.\nStoria.\nLa chiesa \u00e8 stata ben due volte oggetto di un incendio, nel 1808 e nel 1902. Dopo il primo incendio venne ricostruito soltanto uno dei due campanili, per motivi puramente economici; dopo il secondo, vennero ricostruiti entrambi i campanili e venne anche ristrutturata completamente la facciata.\nLa chiesa \u00e8 tutelata come patrimonio nazionale dal 1963."}
{"id": "5293848", "revid": "767487", "url": "https://it.wikipedia.org/wiki?curid=5293848", "title": "Ashraf Nu'man", "text": "Carriera.\nClub.\nHa giocato nel campionato palestinese e saudita.\nNazionale.\nHa esordito in Nazionale nel 2009, venendo convocato per la Coppa d'Asia 2015."}
{"id": "5293852", "revid": "115156547", "url": "https://it.wikipedia.org/wiki?curid=5293852", "title": "Khaled Salem", "text": "Carriera.\nNazionale.\nHa esordito in nazionale nel 2011."}
{"id": "5293865", "revid": "767487", "url": "https://it.wikipedia.org/wiki?curid=5293865", "title": "Ismail Al-Amour", "text": "Carriera.\nNazionale.\nHa esordito in Nazionale nel 2005."}
{"id": "5293870", "revid": "767487", "url": "https://it.wikipedia.org/wiki?curid=5293870", "title": "Ahmad Maher Wridat", "text": "Carriera.\nNazionale.\nHa esordito in Nazionale nel 2011."}
{"id": "5293872", "revid": "767487", "url": "https://it.wikipedia.org/wiki?curid=5293872", "title": "Tamer Salah", "text": "Carriera.\nNazionale.\nHa esordito in nazionale nel 2014."}
{"id": "5293881", "revid": "1391549", "url": "https://it.wikipedia.org/wiki?curid=5293881", "title": "Jaka Ihbeisheh", "text": "Carriera.\nClub.\nHa sempre giocato nel campionato sloveno.\nNazionale.\nHa esordito in nazionale nel 2014, venendo convocato per la Coppa d'Asia 2015."}
{"id": "5293887", "revid": "580", "url": "https://it.wikipedia.org/wiki?curid=5293887", "title": "Giovanni Correnti (politico)", "text": "Biografia.\nAvvocato ed esponente novarese del Partito Comunista Italiano. Viene eletto senatore nel 1987, restando in carica per la X Legislatura. Dopo la svolta della Bolognina aderisce al PDS, con cui nel 1992 viene eletto alla Camera dei Deputati per la XI Legislatura, fino al 1994.\nSuccessivamente \u00e8 sindaco di Novara dal 1997 al 2001 per il centrosinistra."}
{"id": "5293888", "revid": "119982", "url": "https://it.wikipedia.org/wiki?curid=5293888", "title": "Salman bin 'Abd al-'Aziz Al Sa'ud", "text": ""}
{"id": "5293891", "revid": "1310927", "url": "https://it.wikipedia.org/wiki?curid=5293891", "title": "Abdullah Jaber", "text": "Carriera.\nClub.\nDalla stagione 2016-2017 gioca nella prima divisione egiziana con l'Al Mokawloon Al Arab.\nIl 24 maggio 2020 viene ufficializzato il suo passaggio all'Hapoel Hadera.\nNazionale.\nHa esordito in Nazionale nel 2014; nel 2015 \u00e8 stato convocato per la Coppa d'Asia."}
{"id": "5293898", "revid": "716642", "url": "https://it.wikipedia.org/wiki?curid=5293898", "title": "Didier Tholot", "text": "Carriera.\nAllenatore.\nIl 12 maggio 2015 il contratto che lo lega con il fino al termine della stagione viene rinnovato per altri due anni."}
{"id": "5293900", "revid": "13102", "url": "https://it.wikipedia.org/wiki?curid=5293900", "title": "Bellone", "text": ""}
{"id": "5293901", "revid": "70446573", "url": "https://it.wikipedia.org/wiki?curid=5293901", "title": "Marit Elisabeth Larsen", "text": ""}
{"id": "5293902", "revid": "716642", "url": "https://it.wikipedia.org/wiki?curid=5293902", "title": "Mus'ab Al-Batat", "text": "Carriera.\nNazionale.\nHa esordito in Nazionale nel 2013."}
{"id": "5293907", "revid": "767487", "url": "https://it.wikipedia.org/wiki?curid=5293907", "title": "Ryan Wendell", "text": "Carriera professionistica.\nNew England Patriots.\nDopo non essere stato scelto nel Draft NFL 2008, Wendell firm\u00f2 con i New England Patriots, passando tutta la sua prima stagione nella squadra di allenamento. Il 31 dicembre 2009 fu promosso nel roster attivo e l'annata successiva disput\u00f2 15 partite, di cui le ultime due come titolare al posto dell'infortunato Dan Connolly. Nel 2012 batt\u00e9 Dan Koppen nella corsa al ruolo di centro titolare.\nNella settimana 5 della stagione 2014, Wendell fu spostato nel ruolo di guardia sinistra, con la linea offensiva della squadra che in quella gara concesse un solo sack."}
{"id": "5293910", "revid": "767487", "url": "https://it.wikipedia.org/wiki?curid=5293910", "title": "Enrique Boula Senobua", "text": ""}
{"id": "5293912", "revid": "247222", "url": "https://it.wikipedia.org/wiki?curid=5293912", "title": "Robert G. Springsteen", "text": ""}
{"id": "5293914", "revid": "599013", "url": "https://it.wikipedia.org/wiki?curid=5293914", "title": "Colle Nord", "text": " Il Colle Nord (in cinese \"\u5317\u5773\", pinyin: \"B\u011bi \u00c0o\"; in tibetano \"Chang La\") \u00e8 l'ampia sella montana che unisce l'Everest al Changtse; si trova sulla cresta che scende a nord della vetta pi\u00f9 alta del mondo, interamente in territorio tibetano, nella Repubblica Popolare Cinese. Il passo \u00e8 il punto pi\u00f9 elevato della lingua orientale del ghiacciaio Rongbuk.\nStoria.\nIl passo fu individuato per la prima volta durante la spedizione britannica all'Everest del 1921, quando George Mallory e Guy Bullock esplorarono il ghiacciaio Rongbuk, ad ovest di esso, e si accorsero che la via pi\u00f9 percorribile passava proprio per quella sella, che dalla loro posizione non potevano raggiungere. I due si spostarono in un'altra valle pi\u00f9 a sud, ma non trovarono l'accesso al Colle Nord; alla fine furono costretti a scavalcare il Lhakpa La. Il 20 settembre 1921 Mallory, Bullock ed Edward Wheeler riuscirono a raggiungere il passo, ma non furono in grado di proseguire oltre.\nLa via del Colle Nord individuata da Mallory fu il teatro di tutte le spedizioni britanniche svoltesi dal 1921 al 1938. Dopo la seconda guerra mondiale il Tibet chiuse l'accesso agli stranieri, mentre al contrario il Nepal apriva le sue frontiere; fu quindi necessario trovare una nuova via di salita, che fu individuata dalle esplorazioni di Bill Tilman ed Eric Shipton attraverso il ghiacciaio Khumbu e il Colle Sud. La prima salita all'Everest dal Colle Nord attraverso la cresta nord-est fu compiuta il 25 maggio 1960 dai cinesi Wang Fu-chou e Chu Yin-hua e dal tibetano Gongbu."}
{"id": "5293917", "revid": "599013", "url": "https://it.wikipedia.org/wiki?curid=5293917", "title": "Ib\u00e1n Salvador Ed\u00fa", "text": "Carriera.\nClub.\nDopo gli inizi con L'Hospitalet, nell'estate 2014, \u00e8 stato acquistato dal Valencia, che lo ha parcheggiato nella squadra B.\nNazionale.\nHa esordito in nazionale nel 2015; \u00e8 stato convocato per la Coppa delle nazioni africane 2021."}
{"id": "5293919", "revid": "767487", "url": "https://it.wikipedia.org/wiki?curid=5293919", "title": "Echidnocephalus", "text": "L'echidnocefalo (gen. Echidnocephalus) \u00e8 un pesce osseo estinto, appartenente ai notacantiformi. Visse nel Cretaceo superiore (Campaniano, circa 75 milioni di anni fa) e i suoi resti fossili sono stati ritrovati in Germania.\nDescrizione.\nQuesto animale lungo qualche decina di centimetri era molto simile ai rappresentanti attuali della famiglia Halosauridae. Come questi ultimi, \"Echidnocephalus\" possedeva un corpo allungato e relativamente sottile, con una pinna anale che si congiungeva alla caudale. Rispetto ad altre forme simili, come il pi\u00f9 recente \"Laytonia\", il corpo di \"Echidnocephalus\" era tuttavia pi\u00f9 profondo; mancava inoltre la seconda pinna dorsale, mentre la prima era spostata piuttosto all'indietro, e i raggi della pinna anale erano molto pi\u00f9 lunghi. \nClassificazione.\n\"Echidnocephalus\" venne descritto per la prima volta da Marck nel 1858, sulla base di fossili ritrovati nel giacimento di Sendenhorst in Germania. I fossili vennero attribuiti a due specie (E. troscheli ed E. tenuicaudus), ma \u00e8 possibile che le due forme rappresentassero variazioni individuali di un'unica specie. \n\"Echidnocephalus\" appartiene agli Halosauridae, un gruppo di pesci notacantiformi rappresentati attualmente da forme dal corpo allungato, come \"Halosaurus\". \"Echidnocephalus\" \u00e8 uno dei pi\u00f9 antichi rappresentanti del gruppo."}
{"id": "5293924", "revid": "247222", "url": "https://it.wikipedia.org/wiki?curid=5293924", "title": "Pablo Ganet", "text": "Carriera.\nNazionale.\nHa esordito in nazionale nel 2015; ha partecipato alla Coppa d'Africa del 2015 ed a quella del 2021."}
{"id": "5293938", "revid": "164044", "url": "https://it.wikipedia.org/wiki?curid=5293938", "title": "Ethan Gage", "text": "Carriera.\nClub.\nNato a Cochrane, nella provincia canadese dell'Alberta, ha giocato per i Whitecaps quando essi facevano parte della USL First Division. Ha esordito in squadra il 18 aprile 2009, sostituendo Ansu Toure nella sconfitta per 2-1 sul campo dei Puerto Rico Islanders. \u00c8 rimasto in squadra per un biennio, nel quale ha totalizzato 27 presenze in campionato.\nA gennaio 2011 \u00e8 stato ingaggiato dagli inglesi del Reading, formazione all'epoca militante nella Football League Championship. Non ha giocato alcun incontro ufficiale con questa maglia nell'arco di tempo in cui vi \u00e8 stato in forza.\nAd agosto 2012, terminata l'esperienza al Reading, Gage \u00e8 stato ingaggiato dagli svedesi del Nyk\u00f6ping, formazione della Division 2, quarto livello calcistico del campionato svedese: al termine della stagione 2012, la squadra si \u00e8 guadagnata la promozione in Division 1. Ha debuttato in questo campionato il 14 aprile 2013, schierato titolare nel pareggio per 1-1 contro il V\u00e4ster\u00e5s. L'8 giugno dello stesso anno ha realizzato la prima rete, sancendo il successo per 0-1 sul campo del Sandviken.\nIl 22 gennaio 2015, i norvegesi del B\u00e6rum hanno annunciato d'aver ingaggiato Gage, che si \u00e8 legato al nuovo club con un contratto dalla durata annuale. Ha esordito in squadra il 19 aprile, subentrando a Simen Jukler\u00f8d nella sconfitta per 3-1 arrivata sul campo dello Str\u00f8mmen. Ha totalizzato 12 presenze tra tutte le competizioni in quella stagione, terminata con la retrocessione del B\u00e6rum in 2. divisjon. Gage ha poi lasciato la squadra in scadenza di contratto.\nRimasto svincolato per circa un anno e mezzo a causa di un infortunio persistente al ginocchio, in data 8 agosto 2017 ha firmato ufficialmente un contratto con il Nyk\u00f6ping.\nNel 2018 si \u00e8 accordato con gli australiani del Corio. L'anno seguente \u00e8 passato al South Melbourne.\nNazionale.\nGage ha rappresentato il al campionato nordamericano di categoria del 2009 e del 2011. Ha totalizzato 5 presenze in queste manifestazioni, senza mai andare a segno.\nStatistiche.\nPresenze e reti nei club.\n\"Statistiche aggiornate al 24 aprile 2018.\""}
{"id": "5293942", "revid": "729019", "url": "https://it.wikipedia.org/wiki?curid=5293942", "title": "Sarangbi", "text": "Sarangbi (hangeul: \uc0ac\ub791\ube44, lett. \"Pioggia d'amore\"; titolo internazionale Love Rain, conosciuto anche come \"Love Rides the Rain\") \u00e8 un serial televisivo sudcoreano trasmesso su KBS2 dal 26 marzo al 29 maggio 2012.\nIl drama \u00e8 diventato popolare all'estero ed \u00e8 stato il drama coreano venduto per la cifra pi\u00f9 alta in Giappone nel 2012, ancora prima della messa in onda in patria. \u00c8 stato acquistato da dodici paesi in Asia ed Europa, tra cui Cina, Hong Kong, Taiwan, Tailandia, Malesia, Vietnam, Filippine, Cambogia e Singapore, guadagnando 115 miliardi di won.\nTrama.\n\u00c8 amore a prima vista per Seo In-ha e Kim Yoon-hee, che s'incontrano negli anni Settanta da timidi studenti universitari. Ci vuole tempo per la coppia per esprimere i propri sentimenti, ma alcune circostanze fuori dal loro controllo li portano infine su due strade diverse. Nel 2012, In-ha ha un matrimonio infelice con Baek Hye-jung, una delle ex migliori amiche di Yoon-hee. L'uomo non ha mai superato il suo primo amore e, quando incontra di nuovo Yoon-hee dopo tanti anni, i due si riconciliano e cercano di recuperare il tempo perduto.\nIl figlio di In-ha, Seo Joon, che fa il fotografo, s'imbatte per caso in Jung Ha-na, la figlia di Yoon-hee. A differenza di sua madre, Ha-na \u00e8 una ragazza allegra e vivace, e, nonostante all'inizio lei e Joon continuino a litigare, finiscono per innamorarsi. Ignari che i figli stiano uscendo insieme, In-ha e Yoon-hee annunciano il loro matrimonio, che renderebbe Joon e Ha-na fratellastri. Mentre entrambe le coppie affrontano lo shock, Joon e Ha-na lottano per sacrificare il loro amore e consentire ai genitori di avere la felicit\u00e0 che da tempo desiderano."}
{"id": "5293947", "revid": "399", "url": "https://it.wikipedia.org/wiki?curid=5293947", "title": "Principato ecclesiastico di Bressanone", "text": ""}
{"id": "5293949", "revid": "228587", "url": "https://it.wikipedia.org/wiki?curid=5293949", "title": "WR 134", "text": "WR 134 \u00e8 una stella di Wolf-Rayet variabile appartenente alla costellazione del Cigno, distante circa dal Sole. Essendo di magnitudine 8,08 non \u00e8 visibile a occhio nudo, ma per la sua osservazione \u00e8 sufficiente un binocolo. La stella \u00e8 circondata da una debole nebulosa prodotta dall'intenso vento stellare emesso dall'astro.\nSi tratta di una stella intrinsecamente molto luminosa (400.000 volte pi\u00f9 luminosa del Sole). Tale luminosit\u00e0 non \u00e8 dovuta tanto alla sua superficie radiante, in quanto la stella ha un raggio di 5,29\u00a0R\u2609, ma alla sua altissima temperatura superficiale di 63.100\u00a0K, tipica delle stelle di Wolf-Rayet. Come le stelle della sua classe WR 134 perde massa a ritmi molto elevati (4\u00a0\u00d710\u22125\u00a0M\u2609 ogni anno) tramite venti stellari molto veloci (1820\u00a0Km/s). Nata come una stella di classe spettrale O, la stella ha perduto una consistente frazione della sua massa iniziale, che \u00e8 ora ridotta a 19\u00a0M\u2609.\nLa causa della variabilit\u00e0 di tale stella non \u00e8 ancora stata stabilita con precisione. \u00c8 stata classificata come variabile a eclisse di tipo Algol e ha ricevuto la designazione V1769 Cygni; tuttavia le variazioni sono irregolari e il periodo varia da ore a giorni. Morel \"et al.\" (1999) individuano un periodo di nelle variazioni delle linee spettrali, bench\u00e9 esso non abbia un corrispettivo chiaro nelle rilevazioni fotometriche. Gli studiosi argomentano che, pi\u00f9 che alla presenza di un compagno compatto (una stella di neutroni o un buco nero), le variazioni devono essere imputate a una non omogenea emissione di vento stellare da parte della stella e, pertanto, alla rotazione dell'astro su se stesso.\nRustamov &amp; Cherepashchuk (2012) suggeriscono un periodo di 1,887\u00a0giorni nelle variazioni spettroscopiche e delle variazioni irregolari di 0,1\u00a0magnitudini con periodi di minuti o giorni nella luminosit\u00e0 della stella. Avanzano l'ipotesi che le variazioni spettroscopiche siano dovute alla presenza di una compagna di piccola massa, di classe spettrale M o K.\nWR 134 emette raggi X sia molli che duri, ma la loro origine non ha trovato ancora una spiegazione plausibile. La radiazione di raggi X sembra essere troppo massiccia per derivare da una stella singola. In particolare, gli shock che occorrono nell'intenso e veloce vento stellare non dovrebbero essere sufficienti a produrre la radiazione osservata. D'altra parte, se fosse presente una compagna massiccia come un buco nero o una stella di neutroni, l'accelerazione che essa causerebbe nel vento stellare dovrebbe produrre maggiori quantit\u00e0 di raggi X rispetto a quelli osservati."}
{"id": "5293959", "revid": "436907", "url": "https://it.wikipedia.org/wiki?curid=5293959", "title": "Status (singolo)", "text": "Status \u00e8 un singolo del rapper italiano Marracash, pubblicato il 6 maggio 2014 come primo estratto dall'album omonimo.\nDescrizione.\nUndicesima traccia dell'album, \"Status\" \u00e8 stato prodotto da Don Joe dei Club Dogo ed \u00e8 caratterizzato da un campionamento del brano \"Fuckin' in the Bushes\" degli Oasis, presente in \"Standing on the Shoulder of Giants\" (2000).\nIl singolo \u00e8 stato reso disponibile per il download digitale il 6 maggio 2014, per poi entrare in rotazione radiofonica due giorni pi\u00f9 tardi."}
{"id": "5293962", "revid": "729019", "url": "https://it.wikipedia.org/wiki?curid=5293962", "title": "Nicola Tancredi Cartella", "text": "Biografia.\nNacque a Messina il 30 gennaio 1861. Entrato nel Regio Esercito con il grado di sottotenente, fu assegnato al 24\u00ba Reggimento di fanteria, venendo promosso tenente il 10 maggio 1883. Nel 1911, con il grado di tenente colonnello del 40\u00ba Reggimento di fanteria della Brigata di fanteria \"Bologna\", prese parte alla guerra italo-turca, dove si distinse particolarmente durante la battaglia di Ain Zara (4 dicembre 1911), quando sostitu\u00ec il suo comandante ferito a morte, e diresse con coraggio l'azione dei reparti. Per questo fatto fu decorato con una Medaglia d'argento al valor militare.\nAll'entrata dell'Italia nella guerra, il 24 maggio 1915, con il grado di colonnello assunse il comando del 29\u00ba Reggimento di fanteria della Brigata di fanteria \"Pisa\", inquadrata nella 21\u00aa Divisione dell'XI Corpo d'armata al comando del generale Giorgio Cigliana. Tra il 23 e il 7 luglio combatt\u00e9 durante la prima battaglia dell'Isonzo, oltrepassando il fiume a Sagredo, e schierando il suo reggimento tra il Monte San Michele e il San Martino. Lasci\u00f2 il comando del reggimento in data 28 luglio, per assumere quello della Brigata di fanteria \"Bergamo\" il giorno successivo.\nIl 16 agosto la Brigata lanci\u00f2 un attacco contro la piazzaforte di Tolmino, e al prezzo di gravi perdite conquist\u00f2 le trincee avversarie sulle falde occidentali della collina di Santa Lucia. Rimasto ferito durante tale azione, lasci\u00f2 il comando della Brigata in data 20 agosto, venendo sostituito dal maggior generale Giacomo Ponzio. Promosso la grado di maggior generale, il 16 maggio 1916 assunse il comando della Brigata di fanteria \"Pescara\", inquadrata nella 43\u00aa Divisione Territoriale, VI Corpo d'armata, della 3\u00aa Armata al comando del generale Emanuele Filiberto di Savoia-Aosta. Alla testa della sua unit\u00e0 prese parte alla conquista di Gorizia, operando sulle colline di Castagnevizza a oriente della citt\u00e0.\nMor\u00ec in combattimento il 12 agosto sulle pendici del Monte San Gabriele, colpito da una scheggia di granata mentre ritornava da un'ispezione dalla prima linea tenuta dal 211\u00ba Reggimento di fanteria. \nA quell'epoca risultava insignito di altre due Medaglie d'argento al valor militare, conquistate nel corso della guerra, e una quarta gli fu una concessa alla memoria.\nIl suo corpo fu prima sepolto presso il cosiddetto \"Cimitero dei Quattro Generali\" e poi trasferito al sacrario militare di Oslavia.\nPer onorare la sua memoria gli fu dedicata una strada sia dal Comune di Roma che da quello di Pesaro (citt\u00e0 nella quale risiedeva)."}
{"id": "5293966", "revid": "110157", "url": "https://it.wikipedia.org/wiki?curid=5293966", "title": "Coppa Italia Dilettanti Friuli-Venezia Giulia 2008-2009", "text": "La fase regionale del Friuli-Venezia Giulia della Coppa Italia Dilettanti 2008-2009 ha previsto la partecipazione delle 16 squadre di Eccellenza e delle 32 di Promozione ovvero le squadre di 1\u00ba e 2\u00ba livello regionale (rispettitivamente 6\u00b0 e 7\u00b0 nazionale).\nQuest'edizione \u00e8 stata funestata da un inverno particolarmente piovoso: infatti semifinali e finale erano programmate rispettivamente per inizio dicembre e 6 gennaio, invece a causa di continui rinvii le semifinali sono state disputate a due settimane l'una dall'altra e la finale \u00e8 slittata a un mese e 12 giorni oltre la data prevista.\nLe due semifinali hanno avuto un esito a sorpresa: le due favorite Sevegliano (detentore) e Manzanese (capolista) sono state eliminate rispettivamente da Fontanafredda e Muggia. Questi ultimi hanno vinto il trofeo per la seconda volta (su due finali disputate) contro i rossoneri (alla terza sconfitta in finale su tre). I carsolini hanno inanellato un filotto di 7 vittorie su 7 partite, condito da altre due nella fase nazionale prima di subire una doppia sconfitta ai quarti di finale contro i lombardi del Cant\u00f9 San Paolo.\nSquadre partecipanti.\nEccellenza\nPromozione Girone A\nPromozione Girone B\nPrimo turno.\nSquadre di Eccellenza eliminate: Sarone, Tricesimo, Casarsa, Rivignano, Torviscosa, Palmanova e Fincantieri.Squadre di Promozione qualificate: Pro Fagagna, Flumignano e Sangiorgina."}
{"id": "5293968", "revid": "228587", "url": "https://it.wikipedia.org/wiki?curid=5293968", "title": "My Secret Hotel", "text": "My Secret Hotel (hangeul: \ub9c8\uc774 \uc2dc\ud06c\ub9bf \ud638\ud154, latinizzazione riveduta: \"Mai Sikeurit Hotel\") \u00e8 un serial televisivo sudcoreano trasmesso su tvN dal 18 agosto al 14 ottobre 2014.\nTrama.\nNam Sang-hyo \u00e8 a capo del reparto di organizzazione matrimoni del Secret Hotel, uno degli hotel pi\u00f9 lussuosi della Corea e che la maggior parte sceglie come location per sposarsi. Ottimista, allegra e perfezionista, Sang-hyo lavora sodo e sogna di diventare, un giorno, il direttore generale dell'hotel. La donna si ritrova davanti la sfida pi\u00f9 difficile del suo lavoro quando il suo nuovo cliente risulta essere l'architetto Gu Hae-young, il suo ex marito, con il quale si era sposata sette anni prima a Las Vegas, salvo poi separarsi dopo neanche tre mesi senza registrare legalmente l'unione, che entrambi hanno sempre mantenuto segreta, almeno per quanto riguarda il nome del partner.\nNel frattempo, Sang-hyo ha attirato l'attenzione del suo capo Jo Sung-gyeom, un uomo rigoroso e popolare tra le donne, di cui \u00e8 innamorata l'ambiziosa responsabile delle pubbliche relazioni Yeo Eun-joo. Le cose si fanno ancora pi\u00f9 complicate quando il matrimonio di Hae-young viene rovinato dalla caduta dal piano superiore del cadavere di Hwang Dong-bae, un dipendente dell'hotel. L'omicidio mette sottosopra l'hotel e riporta a galla anche l'incidente in cui trent'anni prima mor\u00ec il precedente proprietario dell'hotel e padre di Sung-gyeom, mentre Sang-hyo e Hae-young si destreggiano nelle imbarazzanti circostanze del loro improvviso incontro."}
{"id": "5293969", "revid": "287204", "url": "https://it.wikipedia.org/wiki?curid=5293969", "title": "Rok Marguc", "text": ""}
{"id": "5293970", "revid": "599013", "url": "https://it.wikipedia.org/wiki?curid=5293970", "title": "Marian Sarr", "text": "Carriera.\nClub.\nPrimi passi.\nSarr inizi\u00f2 la sua carriera nelle giovanili dello Schwarz-Wei\u00df Essen, squadra della sua citt\u00e0. Pass\u00f2 poi alle giovanili dello e infine al nella stagione 2008-2009, dove esord\u00ec nella squadra B. Nella prima met\u00e0 della stagione 2012-13 Sarr fece dieci presenze con quella formazione nella Regionalliga West come difensore.\nBorussia Dortmund.\nSarr firm\u00f2 per il per la stagione 2012-2013. Questo trasferimento dal ebbe una grandissima attenzione da parte dei media che riaccese il dibattito riguardo a quello che si pu\u00f2 definire \"furto di talenti\". Nella seconda met\u00e0 di quella stagione egli inizi\u00f2 prima a giocare con le giovanili, per poi essere scelto da Klopp per scendere in campo con la prima squadra.\nSarr fece il suo debutto assoluto da professionista con la seconda squadra del il 20 luglio 2013, nella prima giornata della 3. Liga contro il Vfb Stoccarda II.\nQuello stesso anno esord\u00ec anche in Champions League l'11 dicembre 2013 nella sfida contro il Marsiglia, contribuendo alla vittoria dei suoi per 2-1 e al passaggio del turno come prima del girone.\nPochi giorni dopo il tedesco esord\u00ec in Bundesliga, nella sfida contro l'Hoffeneim.\nNazionale.\nSarr fu convocato con la Nazionale di calcio della Germania Under-17 per i Campionato europeo di calcio Under-17 2012 in Slovenia. La rappresentativa tedesca, allenata da Stefan B\u00f6ger, vinse tutti gli incontri del turno preliminare, e sconfisse la Polonia in semifinale per 1-0, finendo per\u00f2 poi per perdere la finale contro l'Olanda 5-4 dopo i calci di rigore.\nStatistiche.\nClub.\n1\n2\n3"}
{"id": "5293971", "revid": "287204", "url": "https://it.wikipedia.org/wiki?curid=5293971", "title": "Zan Kosir", "text": ""}
{"id": "5293973", "revid": "287204", "url": "https://it.wikipedia.org/wiki?curid=5293973", "title": "Eva Samkova", "text": ""}
{"id": "5293979", "revid": "422900", "url": "https://it.wikipedia.org/wiki?curid=5293979", "title": "Gatchaman Crowds insight", "text": ""}
{"id": "5294001", "revid": "110157", "url": "https://it.wikipedia.org/wiki?curid=5294001", "title": "The Midnighters, Volume Two", "text": "The Midnighters, Volume Two \u00e8 il secondo album dei The Midnighters di Hank Ballard (la denominazione del gruppo come \"Hank Ballard and The Midnighters\" avverr\u00e0 nel 1959 con il passaggio alla King Records di Sidney Nathan), pubblicato dalla Federal Records nel 1958. Il disco fu in seguito ripubblicato sia dalla King Records (nel 1963) e sia da un'etichetta danese (Sing Records, 581) nel 1988 (su LP) a nome di Hank Ballard &amp; Midnighters.\nMusicisti.\nMusicisti aggiunti\nMusicisti aggiunti\nMusicisti aggiunti\nMusicisti aggiunti (possibili)\nMusicisti aggiunti\nMusicisti aggiunti"}
{"id": "5294006", "revid": "3831", "url": "https://it.wikipedia.org/wiki?curid=5294006", "title": "La Bessa", "text": ""}
{"id": "5294012", "revid": "122932169", "url": "https://it.wikipedia.org/wiki?curid=5294012", "title": "Szaloncukor", "text": "I szaloncukrok (sing.: szaloncukor, pron.: /'s\u0252lo\u014btsukor/, letteralmente: \"confetto/caramella/zuccherini da salotto\") sono dei dolcetti solitamente ricoperti di cioccolato e con ripieno a base di marzapane o ciliegie al cognac o cocco o mandorle o frutta o altro, tipici del periodo natalizio in Ungheria, dove - grazie ai loro involucri colorati - sono usati anche come decorazioni per l'albero di Natale. Oltre che in Ungheria, sono diffusi anche in Slovacchia, dove sono noti come \"sal\u00f3nky\" (sing.: \"sal\u00f3nka\").\nEtimologia.\nIl termine \"szaloncukor\" deriva del tedesco \"Salonzucker\".\nStoria.\nLe origini del \"szaloncukor\" sono incerte: si pensa che la ricetta abbia avuto origine in Francia nel XIV secolo.\nI \"szaloncukrok\" iniziarono a diventare popolari in Ungheria nel XIX secolo, grazie a pasticceri quali Gerbeaud e St\u00fchmer. Si calcola che all'epoca esistessero ben 17 diverse ricette per la preparazione di questi dolcetti, secondo quanto riportava un libro di cucina del 1891.\nSempre nel XIX secolo, si diffuse la tradizione di decorare gli alberi di Natale con i \"szaloncukrok\".Inizialmente, questa tradizione si diffuse presso le famiglie pi\u00f9 agiate e a tale circostanza si deve anche il nome del dolcetto, che - come detto - significa \"confetto da salotto\".\nRisale invece soltanto agli anni sessanta del XX secolo la copertura al cioccolato fondente.\nIngredienti.\nGli ingredienti principali per preparare i szaloncukrok sono:\nVarianti.\nIl ripieno degli \"szaloncucrok\" pu\u00f2 contenere il seguente ingrediente:\nProduzione e consumo.\nSi calcola che ogni anno vengano vendute in Ungheria 6.500 tonnellate di \"szaloncukrok\"."}
{"id": "5294016", "revid": "124123", "url": "https://it.wikipedia.org/wiki?curid=5294016", "title": "Morti nel 376 a.C.", "text": ""}
{"id": "5294017", "revid": "434395", "url": "https://it.wikipedia.org/wiki?curid=5294017", "title": "Ekaterina Tudegesheva", "text": ""}
{"id": "5294052", "revid": "438678", "url": "https://it.wikipedia.org/wiki?curid=5294052", "title": "Information diving", "text": ""}
