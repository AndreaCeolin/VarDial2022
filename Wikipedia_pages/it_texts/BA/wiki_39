{"id": "5297321", "revid": "33689", "url": "https://it.wikipedia.org/wiki?curid=5297321", "title": "Panfilo da Magliano", "text": "Frate minore francescano italiano, emigr\u00f2 negli Stati Uniti nel 1855 per aiutare a stabilirvi l'ordine. Fu responsabile per la creazione di varie istituzioni dell'ordine: fond\u00f2 due istituti religiosi delle Suore del Terz'Ordine di San Francesco.\nInizi.\nGiovanni Paolo Pietrobattista crebbe in una parrocchia condotta dai Frati Minori Francescani. Il 5 luglio 1839 divenne un Francescano e prese il nome di Panfilo. Fu ordinato sacerdote il 18 dicembre 1846 ad Urbino. Dal 1852 al 1855 insegn\u00f2 Filosofia e Teologia nel Collegio di S. Isidoro degli Irlandesi a Roma, dove impar\u00f2 e perfezion\u00f2 il suo inglese.\nTrasferimento in America.\nJohn Timon, Arcivescovo di Buffalo, chiese aiuto a Roma per avere alcuni pastori da dedicare alle chiese degli immigrati europei che crescevano di numero nel suo territorio. Il Ministro Generale dell'Ordine dei Frati Minori Francescani invi\u00f2 Panfilo con altri tre frati (Sisto da Gagliano, Samuele da Prezza e Salvatore da Manarola). Il 22 maggio 1855 essi ricevettero la benedizione personale da Papa Pio IX prima della partenza per New York dove arrivarono il 20 giugno 1855. \nI francescani giunsero quindi a Ellicottville e poi proseguirono per la Contea di Allegany, nello Stato di New York. L\u00ec trovarono uno stato di abbandono e ripresero a servire messe in parrocchie rimaste senza sacerdoti. Padre Panfilo cre\u00f2 conventi, organizz\u00f2 Accademie e fond\u00f2 Congregazioni religiose: in dieci anni la contea si arricch\u00ec di sei conventi e 22 chiese missionarie, insieme con 5 parrocchie, un seminario, due Accademie e due congregazioni religiose (le suore francescane di Allegany).\nNel 1859, fu uno dei 14 frati che fondarono la St. Bonaventure University, di cui fu nominato primo Presidente.\nNel 1861, con il permesso della Santa Sede, grazie al suo impegno venne costituita canonicamente la Custodia dell'Immacolata Concezione, la prima entit\u00e0 francescana operante negli Stati Orientali d'America. Panfilo fu nominato Custode Francescano, il primo Superiore dell'Ordine negli Stati Uniti.\nNel 1866, sotto la sua guida, i Francescani assunsero l'amministrazione di due parrocchie a New York City: San Francesco d'Assisi e Sant'Antonio da Padova.\nRitorno in Italia.\nNel 1867, Panfilo fu richiamato in Italia a causa di informazioni non veritiere fornite da un frate al Ministro Generale dei Francescani. Dedic\u00f2 il resto della sua vita alla pubblicazione di opere significative. Nel 1870 pubblic\u00f2 \u201cLa Chiesa greca e la Processione eterna dello Spirito Santo dal Padre e dal Figliuolo\u201d. Tradusse in italiano il libro del Cardinale Henry Edward Manning \u201cThe Temporal Mission of the Holy Ghost: or, Reason and revelation\u201d. Nel 1874 e nel 1876 pubblic\u00f2 i primi due volumi della \"Storia Compendiosa di San Francesco e dei Francescani\"."}
{"id": "5297322", "revid": "1629429", "url": "https://it.wikipedia.org/wiki?curid=5297322", "title": "Huddersfield Town Football Club 2013-2014", "text": ""}
{"id": "5297325", "revid": "124123", "url": "https://it.wikipedia.org/wiki?curid=5297325", "title": "Lorenzo Lorraine Langstroth", "text": "Laureatosi alla Yale University nel 1831, \u00e8 considerato il padre dell'apicoltura moderna, grazie alla sua invenzione del telaio mobile e al principio dello \"spazio delle api\", che gli permise di creare i primi alveari moderni a \"Spazio Bee\"."}
{"id": "5297327", "revid": "1431409", "url": "https://it.wikipedia.org/wiki?curid=5297327", "title": "Personaggi di The Wire", "text": "\"The Wire\" presenta categorie molto variegate di personaggi:\nDipartimento di polizia di Baltimora.\nJimmy McNulty (stagioni 1-5).\nDi origini irlandesi, McNulty \u00e8 un poliziotto testardo che non si ferma di fronte a nulla pur di raggiungere i suoi obiettivi.\nAnnega nel lavoro tutte le delusioni della sua vita e passa le serate tra donne e alcool. \u00c8 separato dalla moglie e ha due figli che vede raramente.\nNella prima stagione, d\u00e0 inizio alle indagini sul clan di Barksdale contattando il giudice Daniel Phelan e scavalcando il suo diretto superiore William Rawls, maggiore della omicidi. A causa di questa insubordinazione sar\u00e0 relegato su una barca come membro della polizia fluviale al termine della prima stagione.\nHa rapporti sessuali saltuari con la procuratrice Ronda Pearlman, la quale per\u00f2 si stancher\u00e0 dell'instabilit\u00e0 di Jimmy e lo lascer\u00e0.\nNella seconda stagione il tenente Daniels lo reintegra nella unit\u00e0 operativa durante l'indagine sugli scaricatori di porto. Nella terza stagione, a causa di un fallito tentativo di incastrare Cheese Wagstaff, la Major Crime unit si trova costretta a cambiare bersaglio delle indagine. Il nuovo bersaglio affidatogli \u00e8 Kintel Williams. McNulty vorrebbe per\u00f2 riaprire il caso Barksdale e incastrare Stringer Bell, ma a seguito di numerosi rifiuti da parte del Tenente Daniels e l\u2019invito di Lester Freamon di mollare questa battaglia e di concentrarsi sul nuovo obbiettivo, decide, sotto suggerimento di Kima Greggs, di scavalcare nuovamente un superiore e rivolgersi al maggiore Colvin del distretto ovest, chiedendogli che andasse a richiedere a Burrel un\u2019investigazione maggiore sulle numerose recenti uccisioni nel suo distretto (causate dalla faida tra la banda di Stanfield e quella di Barksdale). Una volta comunicategli le nuove direttive, Daniels capisce che dietro questa vicenda vi \u00e8 lo zampino di McNulty. Cos\u00ec gli annuncia che al termine dell\u2019investigazione dovr\u00e0 trovarsi una nuova unit\u00e0, dato che con lui ha chiuso.\nLa Major Crime Unit riprende cos\u00ec ad intercettare la banda degli Barksdale.\nLe intercettazioni questa volta hanno successo: McNulty e l'unit\u00e0 speciale riescono a incastrare Bell, ma poco prima che scattino le manette il gangster viene ucciso in un conflitto a fuoco con Omar Little e Brother Mouzone.\nNella stessa stagione ha una breve relazione con Theresa D'Agostino, l'assistente elettorale di Carcetti, ma dopo aver capito di essere usato come una fonte di informazioni sulla polizia, decide di tagliare i rapporti.\nAl termine delle indagine, Daniels decide di perdonare McNulty per quanto accaduto all\u2019inizio delle investigazioni, ma Jimmy, abbattuto per la vicenda di Stringer, vedendo concludersi un capitolo della sua vita, decide che \u00e8 ora di cambiare aria e rigare dritto e cos\u00ec richiede il trasferimento per un posto di pattuglia nel distretto ovest (dove aveva iniziato la sua carriera in polizia). Inizia anche una relazione con Beatrice Russel, la poliziotta della portuale che aveva preso parte alle indagini su Sobotka.\nNella quarta stagione il suo ruolo \u00e8 marginale: sembra aver dato un taglio ai suoi vizi e la sua storia con Beatrice \u00e8 sempre pi\u00f9 salda.\nNegli ultimi episodi riesce a convincere Bodie Broadus, uno spacciatore che in precedenza aveva lavorato con i Barksdale, a testimoniare contro Marlo Stanfield ma, proprio a causa di questa decisione, Bodie sar\u00e0 ucciso. McNulty decide perci\u00f2 di rientrare nell'operativa, come obbligo morale nei confronti del ragazzo e per incastrare Marlo.\nNella quinta stagione ritorna alle sue vecchie abitudini: sesso e alcool sono alla base delle sue serate.\nPoich\u00e9 il sindaco Carcetti taglia i fondi per l'indagine su Marlo, Mcnulty e Freamon inquinano le prove di alcune morti accidentali di barboni di Baltimora per creare un killer e ottenere fondi extra.\nCon questi fondi riescono a intercettare ed incastrare Marlo, ma vengono scoperti dai capi della polizia. Stanfield viene scagionato perch\u00e9 le prove raccolte non sono ammissibili in tribunale, poich\u00e9 ottenute illecitamente, mentre i suoi uomini rimangono in carcere. Gli alti funzionari di polizia e municipio non possono per\u00f2 rivelare pubblicamente l'inganno dei due detective, per paura degli effetti che potrebbe avere lo scandalo sulle elezioni; tuttavia McNulty e Freamon sono costretti a licenziarsi, e al Kavanaugh (pub di fiducia di Jimmy e di molti altri poliziotti) viene celebrato l'addio di McNulty con un rito riservato in precedenza a poliziotti morti.\nJimmy riesce a dare un taglio finale ai suoi vizi e a farsi perdonare da Beatrice.\nLa serie si chiude con le immagini di Mcnulty che guarda da lontano Baltimora.\nShakima \"Kima\" Greggs (stagioni 1-5).\nUn'agente della narcotici che viene inserita nella unit\u00e0 speciale per le indagini su Barksdale dal suo tenente (Daniels). \u00c8 lesbica, ben addestrata e dimostra pi\u00f9 acume e carattere di molti suoi colleghi maschi. \u00c8 fidanzata con Cheryl, con la quale ha intenzione di avere un figlio tramite inseminazione artificiale.\nRitiene che la bravura di un poliziotto si evinca dalla qualit\u00e0 dei suoi informatori: il suo \u00e8 Bubbles, un tossicodipendente alla ricerca di soldi facili per comprare dosi di droga.\nDurante un'operazione sotto copertura per incastrare alcuni uomini di Barksdale, viene gravemente ferita e rimane in coma per molte puntate; a seguito di questo incidente decide, su pressione di Cheryl, di ritirarsi dalle attivit\u00e0 di strada e decide di ritornare alla narcotici con incarichi burocratici.\nNella seconda stagione decide per\u00f2 di rientrare nell'unit\u00e0 speciale appena riformatasi per indagare su Sobotka. Questo far\u00e0 incrinare decisamente il rapporto con Cheryl e la loro relazione andr\u00e0 deteriorandosi sempre di pi\u00f9. Kima si scopre infatti non adatta alla vita di famiglia e inizia a prendere le abitudini di McNulty, passando molte notti tra alcool e sesso senza tornare a casa, sicch\u00e9 Cheryl \u00e8 infine costretta a cacciarla di casa.\nAlla fine della terza stagione, conclusa l'indagine su Barksdale con l'arresto di Avon e la morte di Bell, l'unit\u00e0 viene smembrata e Kima \u00e8 trasferita alla omicidi. L\u00ec le viene affidato il caso di omicidio di un testimone sotto protezione; la vicenda potrebbe essere sfruttata dal candidato sindaco Carcetti, e il sindaco uscente Royce, d'accordo con il commissario Burrel, decide di affidarlo a Greggs che, essendo nuova nella omicidi, avrebbe potuto incontrare notevoli difficolt\u00e0. Nonostante ci\u00f2, a elezioni passate Kima risolve il caso scoprendo che la morte del testimone \u00e8 stata accidentale.\nNella quinta stagione continua a lavorare alla omicidi; scoperta la verit\u00e0 sul killer di barboni inventato da McNulty, sar\u00e0 lei a rivelare la verit\u00e0 a Daniels. Jimmy e Freamon per\u00f2 la perdonano, in quanto \u00e8 un buon poliziotto che, se ha parlato, ha fatto allora la cosa giusta da fare.\nRiscopre infine un lato materno, cercando di avvicinarsi sempre di pi\u00f9 al piccolo Elijah, il bambino che lei e Cheryl avevano deciso di avere.\nCedric Daniels (stagione 1-5).\nTenente autoritario della narcotici, all'inizio sembra il classico poliziotto pi\u00f9 interessato alla carriera che al crimine. McNulty viene inoltre a sapere da un amico agente F.B.I. che Daniels era stato oggetto di un\u2019indagine per corruzione.\n\u00c8 sposato con Marla, che ha grandi ambizioni per il marito.\nIn seguito tuttavia si scoprir\u00e0 molto pi\u00f9 coraggioso: infatti continuer\u00e0 le indagini su Barksdale contro il volere dei superiori, in particolare il comandante Burrel, e sar\u00e0 punito con il trasferimento agli archivi.\nNella seconda stagione Daniels medita l'addio alla polizia: \u00e8 infatti laureato in legge e vuole intraprendere la carriera di avvocato, come pi\u00f9 volte consigliatogli dalla moglie. Tuttavia il comandante del distretto sud-est, Stan Valchek, gli assegna il comando di una nuova unit\u00e0 per indagare su Frank Sobotka; questo, come per l'agente Greggs, incriner\u00e0 i rapporti tra lui e la consorte.\nInfatti i due si separeranno, e Cedric inizier\u00e0 una relazione con la procuratrice Rhonda Pearlman, in passato amante di McNulty.\nNella terza e nella quarta stagione riscuote per\u00f2 il credito che si era guadagnato nei confronti degli alti gradi della polizia risolvendo il caso su Sobotka e l'omicidio di 13 ragazze trovate in un container; viene quindi nominato maggiore e viene tenuto in grande considerazione da Tommy Carcetti. Il candidato sindaco lo ritiene infatti per il suo colore e per la sua estraneit\u00e0 al mondo politico il possibile sostituto di Burrel a capo della polizia. Infatti, a seguito dell'elezione di Carcetti, viene nominato colonnello e comandante del distretto ovest al posto del dimissionario Bunny Colvin, abbandonando cos\u00ec la direzione dell'unit\u00e0 operativa. Nel frattempo, \u00e8 anche al fianco dell'ex moglie nella sua campagna elettorale per il posto di consigliere del distretto ovest.\nNella quinta stagione la sua importanza cresce sempre di pi\u00f9, e viene infine nominato commissario in sostituzione di Burrel. Tuttavia, la sua volont\u00e0 di non piegarsi alle richieste del sindaco di truccare le statistiche sul crimine gli coster\u00e0 il posto: infatti Nerice Campbell, il presidente del consiglio comunale, \u00e8 in possesso di documenti che incriminano Daniels per corruzione. Cedric decide perci\u00f2 di abbandonare la carriera da poliziotto ed intraprendere finalmente la carriera di avvocato.\nLester Freamon (stagioni 1-5).\nViene assegnato all'unit\u00e0 operativa all'inizio della prima stagione poich\u00e9 ritenuto incapace; proviene infatti dal settore pegni, nel quale \u00e8 stato relegato per 13 anni (\"e 4 mesi\", come ripete pi\u00f9 volte) per aver arrestato il figlio di un potente politico di Baltimora. In precedenza infatti aveva lavorato per la omicidi. Inizialmente appare disinteressato alle indagini e passa il tempo a costruire mobili in miniatura (\u00e8 il suo hobby, oltre che una discreta fonte di guadagno); col passare del tempo si rivela per\u00f2 la vera marcia in pi\u00f9 dell'unit\u00e0. \u00c8 infatti molto acuto e ha molte conoscenze sulle intercettazioni, che saranno decisive per incastrare tutti i criminali nel corso di tutta la serie. Alla fine della prima stagione il suo ottimo lavoro \u00e8 riconosciuto dai superiori e viene assegnato alla omicidi: tuttavia viene richiamato nell'unit\u00e0 speciale per indagare su Sobotka nella seconda stagione. Ha una relazione seria con Shardeene Innes, una ballerina di un locale di Barksdale, che viene inizialmente reclutata come informatrice.\nNella terza stagione continua le indagini su Barksdale, ma al termine di queste ultime si occupa della corruzione di molti funzionari pubblici, in particolare del senatore Clay Davis. Viene perci\u00f2 richiamato alla omicidi per insabbiare le indagini. Nella quarta stagione \u00e8 lui che scopre i cadaveri sepolti dagli uomini di Marlo nelle case sfitte.\nNella quinta stagione \u00e8 complice di McNulty: i due montano un finto caso su delle morti accidentali di senzatetto creando il \"killer dei barboni\"; riescono cos\u00ec a ottenere fondi extra per indagare su Marlo Stanfield ma, dopo aver incastrato il gangster (che sar\u00e0 in seguito rilasciato perch\u00e9 le prove sono state raccolte in modo illecito) e i suoi uomini, \u00e8 costretto anche lui come McNulty a dimettersi. Anche lui ha una festa d'addio come McNulty, alla quale partecipa con la compagna Shardeene.\nWilliam \"Bunk\" Moreland (stagioni 1-5).\nPoliziotto di colore, fa parte della omicidi. Nonostante tenti di assumere meno casi possibili, quando ne ha uno lavora in modo coscienzioso e approfondito. \u00c8 il migliore amico e compagno di bevute di Jimmy McNulty. Tiene molto all'abbigliamento: il suo \"look\" classico \u00e8 abito gessato con camicia scura e cravatta.\nNella prima stagione indaga sulla morte di una ragazza uccisa dagli uomini di Barksdale, nella seconda invece collabora con l'unit\u00e0 speciale nelle indagini su Sobotka; nella terza ritorna alla omicidi e indaga su alcuni omicidi compiuti da Omar Little, ed \u00e8 incaricato di ritrovare una pistola sottratta ad un poliziotto.\nNella quarta stagione \u00e8 il partner di Freamon: i due indagano sulla morte di un ragazzo per mano degli uomini di Marlo e trovano i cadaveri lasciati nelle case sfitte da Chris Partlow e Snoop. Nella quinta stagione si dissocia da McNulty quando quest'ultimo monta il finto caso sugli omicidi di barboni; tuttavia d\u00e0 comunque il suo contributo alle indagini su Marlo. \u00c8 lui che incastra Chris Partlow, luogotenente di Marlo, ritrovando il suo DNA sul cadavere del patrigno di Michael Lee; l'uomo era stato infatti ucciso a calci e pugni.\nRoland \"Prez\" Pryzbylewski (stagioni 1-4, guest 5).\nSposato con la figlia del maggiore Valchek (con cui condivide le origini polacche), \u00e8 in polizia grazie all'influenza del suocero. Roland infatti \u00e8 incapace di controllare le proprie azioni: in passato ha sparato da solo contro la propria macchina simulando un'aggressione. Viene assegnato all'unit\u00e0 di Daniels, e qui per errore spara contro il muro dell'ufficio.\nDopo aver colpito un ragazzino e avergli causato la perdita di un occhio, viene sospeso dal servizio attivo e assegnato al lavoro di ufficio: l\u00ec si rivela un brillante detective, capendo infatti il linguaggio in codice degli uomini di Barksdale.\nNella seconda e terza stagione fa parte dell'unit\u00e0 operativa, ma verso la fine della terza uccide per errore un poliziotto sotto copertura senza identificarsi. Capisce perci\u00f2 che \u00e8 il momento di ritirarsi, e nella quarta stagione viene assunto come insegnante in una problematica scuola di Baltimora. Inizialmente trova difficolt\u00e0 a farsi rispettare, ma riesce gradualmente ad avvicinarsi ai ragazzi e a catturare la loro attenzione e il loro rispetto. Stabilisce un rapporto particolare con Duckie, un ragazzo molto povero, al quale fornisce abiti puliti e apre la palestra per consentirgli di farsi la doccia.\nNella quinta stagione Duckie chieder\u00e0 un aiuto economico a Pryzbylewski per iscriversi alle scuole superiori, ma Prez scoprir\u00e0 che il denaro viene utilizzato dal ragazzo per comprarsi dosi di droga.\nEllis Carver (stagioni 1-5).\nClassico poliziotto d'azione, fa spesso coppia con Thomas \"Herc\" Hauk. I due sono entrambi nell'unit\u00e0 operativa e svolgono i compiti di strada, soprattutto pedinamenti e appostamenti.\nNella prima stagione rivela gli svolgimenti delle indagini a Burrel, guadagnandosi cos\u00ec la promozione a sergente ma perdendo la fiducia di Daniels. Tuttavia nella seconda stagione \u00e8 proprio Daniels che lo rivuole nella squadra, sostenendo che, avendolo tradito una volta, per lui sar\u00e0 molto pi\u00f9 difficile riuscirci una seconda. Al termine delle indagini sul porto viene trasferito al distretto ovest, dove gestisce le operazioni di contrasto alla droga. Affianca il maggiore Colvin nell'esperimento di \"Amsterdam\" (le zone libere di spaccio), dimostrandogli lealt\u00e0. Nel contempo comincia a interessarsi alle vicende dei quartieri da lui sorvegliati. Nella quarta e quinta stagione la sua importanza nel distretto cresce sempre di pi\u00f9: nel finale di serie viene promosso tenente dal dimissionario Daniels, arrivato al ruolo di commissario.\nThomas \"Herc\" Hauk (stagioni 1-5).\nFa spesso coppia con Carver ma, a differenza del collega, \u00e8 meno sveglio e pi\u00f9 impaziente: questo lo porta spesso a voler risolvere le cose frettolosamente e incautamente.\nNella terza stagione \u00e8 assegnato alla scorta del sindaco, e lo sorprende accidentalmente durante un rapporto sessuale con una segretaria. Per il suo silenzio guadagna il ruolo di sergente. Nella quarta stagione perde una videocamera di sorveglianza ottenuta senza autorizzazione ufficiale e falsifica le informazioni su un informatore; quando viene scoperto, nessuno pu\u00f2 salvarlo: la commissione sugli affari interni lo espelle dal corpo di polizia. Nella quinta stagione lavora come investigatore privato per Maurice Levy, l'avvocato di Barksdale e successivamente di Marlo, e si guadagna la sua fiducia rivelando informazioni decisive per lo scagionamento di Stanfield, ottenute grazie alle sue conoscenze in polizia.\nLeander Sydnor (stagioni 1,3-5).\n\u00c8 un agente della divisione furti d'auto. Viene richiesto da Daniels e trasferito nell'unit\u00e0 operativa nell'indagine su Barksdale, ma al termine di questa fa ritorno alla sua precedente divisione.\nNella seconda stagione non prende parte alle indagini, mentre rientra a far parte dell'unit\u00e0 nella terza e vi rimane fino al termine della serie.\nPrincipalmente si occupa di appostamenti e pedinamenti.\nErvin Burrel (stagioni 1-5).\nInizialmente \u00e8 vice commissario di polizia, ma in seguito viene nominato commissario.\nTiene molto alla sua carriera e ha amici molto potenti in politica, tra cui Clay Davis, senatore corrotto, e il sindaco Clarence Royce (di cui \u00e8 un uomo di fiducia). Pi\u00f9 esperto del suo vice Rawls in quanto a manovre politiche, si considera intoccabile anche per il colore della pelle (\u00e8 nero in una citt\u00e0 a maggioranza nera) e per i suoi rapporti con le chiese protestanti di Baltimora. Tuttavia, in seguito alla mancata rielezione di Royce, viene messo in discussione dal neosindaco Carcetti, che pretende una svolta ed un miglioramento nella lotta al crimine. \u00c8 costretto a dimettersi dopo aver mostrato al sindaco delle statistiche sul crimine falsificate. Il suo successore \u00e8 William Rawls, in precedenza suo secondo.\nWilliam Rawls (stagioni 1-5).\nMaggiore della omicidi. \u00c8 molto attento alle statistiche: sotto la sua guida la percentuale di casi risolti supera il 50%. Per questa ragione vede come un impedimento l'indagine su Barksdale, aperta da McNulty di propria iniziativa: perci\u00f2, al termine della prima stagione, spedir\u00e0 Jimmy alla polizia fluviale.\nDurante la serie riceve varie promozioni, che lo portano ad essere vicecapo della polizia. In seguito \u00e8 il sostituto di Burrel \"ad interim\" e nel finale \u00e8 nominato soprintendente della polizia di stato dal neogovernatore Carcetti.\nIn una scena della serie ambientata in un bar per omosessuali, dove il tirapiedi di Brother Mouzone cerca Omar, si pu\u00f2 intravedere Rawls al bancone: si presuppone perci\u00f2 che sia gay.\nJay Landsman (stagioni 1-5).\nSergente della omicidi, \u00e8 sempre attento a soddisfare qualunque richiesta dei superiori, e vede sotto una cattiva luce qualunque iniziativa dei detective che possa portare altro lavoro. Spesso \u00e8 nel suo ufficio con delle riviste porno. Rimane comunque leale verso i colleghi.\nBeatrice \"Beadie\" Russel (stagione 2, guest 3-5).\nFa parte della polizia portuale, nella seconda stagione ritrova i cadaveri di 12 ragazze dell'Europa orientale sul fondo in un container con il sigillo rotto. Prende quindi parte alle indagini sul porto: amica di Frank Sobotka, lo convince a rivolgersi alla polizia nel finale della seconda stagione. Frank accetta, ma prima di stringere un accordo con la polizia viene sgozzato dagli uomini de 'Il Greco'.\nHa due figli ed \u00e8 stata abbandonata dal marito. Nella terza stagione inizia una relazione con McNulty. Quando Jimmy le mostra il suo lato peggiore, lei cerca di resistere e di vedere il buono che c'\u00e8 in lui: alla fine le sue speranze sono ben fondate, perch\u00e9 Jimmy mette la testa a posto ed \u00e8 pronto per la vita familiare con Beatrice e i suoi due bambini.\nTribunale.\nRhonda Pearlman.\nAvvocato e vice procuratore distrettuale, \u00e8 la donna con cui McNulty ha tradito la moglie. Indipendente, vive la sua vita senza di lui, ma sogna di poterlo domare e convincerlo a instaurare una relazione seria con lei. Ma McNulty non solo non vuole, ma lo dice apertamente senza la minima sensibilit\u00e0. Nonostante questo burrascoso rapporto personale, l'avvocato \u00e8 una dei migliori alleati del detective, disposta ad ascoltarlo e a fargli da consulente, perfino a combattere con lui la burocrazia e gli intrighi politici per ottenere permessi e delibere. Rhonda cerca di tirare il freno a Jimmy, spiegarli che le regole del gioco sono tante e vanno rispettate e che le connivenze politiche sono un punto obbligato nel loro mestiere. Lei stessa finir\u00e0 con l'appassionarsi al caso e a lasciare la sua abituale prudenza per rischiare quando si render\u00e0 conto che l'intuito di Jimmy li sta guidando verso una pentola che se scoperchiata far\u00e0 saltare criminali e politici, metter\u00e0 a nudo un cancro ramificato della societ\u00e0.\nDaniel Phelan.\nIrlandese d'origine come l'amico McNulty, Phelan \u00e8 un giudice di Baltimora particolarmente scomodo a tutti. Polizia, politici e criminali. L'aver permesso nella sua aula che D'Angelo Barksdale la facesse franca mettendo in ridicolo il procuratore distrettuale lo ha fatto infuriare, tanto da ordinare al Vice dell'Operativa Burrell di aprire il caso Barksdale per smantellare la sua organizzazione. Nessuno sa bene quanto potere abbia in citt\u00e0, ma nessuno osa pestargli i piedi. Non \u00e8 in corsa per la rielezione dei giudici ma, in seguito a cambiamenti di programma, come rientra in lista, mitigher\u00e0 il suo carattere e ritratter\u00e0 le sue azioni lasciando senza protezione e aiuto l'amico e braccio destro McNulty.\nMaurice Levy (stagioni 1-5).\nMaurice Levy \u00e8 l'avvocato dei Barksdale. Abile ed astuto (e per questo odiato dalla polizia), viene incaricato di proteggere tutti gli affiliati della banda che vengono incriminati o processati. Riesce a fare assolvere D'Angelo e a far liberare Bodie Broadus. Si premura anche di informare i suoi clienti principali, Stringer e Avon, su come proteggersi da ulteriori indagini della polizia. Quando Orlando (il proprietario del locale usato come covo dai Barksdale, importante per la sua fedina penale pulita) viene arrestato per droga, Levy lo raggiunge in carcere per imporgli di rinunciare alla propriet\u00e0 del bar. Riesce infine ad attenuare le pene dei Barksdale in seguito alla grande retata, garantendo una pena lieve ad Avon e alla maggior parte dei suoi accoliti.\nIn seguito riesce ad ottenere un accordo con la direzione del carcere e a far scarcerare Avon (che aveva denunciato una guardia per traffico di droga all'interno della prigione) in tempi brevi. Ha tuttavia meno successo nel difendere uno dei soldati di Barksdale, Bird, incastrato da una (falsa) testimonianza di Omar come assassino di un testimone d'accusa.\nNel corso delle stagioni successive continua a difendere i membri della banda Barksdale, con alterne fortune. A partire dalla quinta stagione, diviene anche legale di Marlo Stanfield, e assume l'ex sergente Herc come detective personale. Grazie alle informazioni fornitegli da Herc, l'avvocato Levy riesce a far cadere le accuse di Stanfield, e in questo modo lo salva dalla prigione.\nPersonaggi della strada.\nOrganizzazione di Barksdale.\nAvon Barksdale (stagioni 1-3, guest 5).\n\u00c8 a capo dell'organizzazione che controlla il traffico a Baltimora Ovest. Da giovane era un pugile. Lui e Stringer Bell sono cresciuti insieme alle Torri, e hanno sempre sognato di poter diventare i padroni di Baltimora: sono come fratelli, e Avon si affida pienamente ai consigli di Stringer. Parla di affari solo in un ufficio, al secondo piano del night club di Orlando. L'unit\u00e0 operativa piazza delle cimici nell'edificio accanto e riesce ad incastrarlo: viene cos\u00ec condannato a 7 anni.\nPassa la seconda stagione in galera, mentre Bell dirige gli affari. Iniziano a nascere per\u00f2 le prime incomprensioni tra i due: infatti Avon, nonostante la situazione di debolezza della sua banda (che non riesce pi\u00f9 procurarsi buona droga), non vuole scendere a patti con nessuno, mentre Stringer stringe un accordo con Proposition Joe (colui che controlla il traffico di Baltimora est), per spartirsi le torri. Inoltre Bell fa uccidere il nipote di Avon, D'Angelo, per paura che possa collaborare con la polizia, inscenando un suicidio.\nAvon invia alle torri Brother Mouzone per risistemare l'ordine; Stringer allora convince Omar che Mouzone sia il colpevole delle torture inferte a Brandon (un suo ex ragazzo), istigandolo quindi a eliminarlo.\nNella terza stagione, Avon esce di prigione per buona condotta e per aver denunciato una guardia carceraria corrotta. Di nuovo in libert\u00e0, vuole riconquistare tutto il terreno perso durante il periodo passato in galera, in particolare scontrandosi con la banda di Marlo Stanfield giovane gangster emergente. Per questo motivo si scontra con Stringer, che pensa che ormai sia finito il tempo dell'uso indiscriminato di violenza. La tensione tra i due arriva al massimo livello quando Bell gli rivela di aver commissionato l'omicidio di D'Angelo. Avon perci\u00f2, minacciato da Brother Mouzone, che si \u00e8 salvato e messo d'accordo con Omar per vendicarsi di colui che li ha ingannati, consegna l'amico di una vita alla merc\u00e9 dei due killer. Quasi contemporaneamente per\u00f2 Stringer fa una soffiata alla polizia sul covo di Barksdale: qualche giorno dopo l'omicidio di Stringer, Avon viene arrestato nel suo covo circondato da armi e dai suoi scagnozzi, mentre era in procinto di organizzare una spedizione punitiva contro Marlo.\nRitornato in galera per scontare tutta la sua pena originale, perde sempre pi\u00f9 potere: riappare nella quinta stagione, quando fa da tramite tra Marlo Stanfield e Sergej, un criminale russo al soldo del \"Greco\".\nRussel \"Stringer\" Bell (stagioni 1-3).\n\u00c8 presente al processo di D'Angelo Barksdale nel primo episodio, e siede una panca avanti a McNulty.\n\u00c8 il braccio destro di Avon: i due sono amici dall'infanzia e sono come fratelli, ma sono molto diversi. Stringer \u00e8 la mente dell'organizzazione criminale, frequenta la facolt\u00e0 di economia all'universit\u00e0 (per imparare a gestire ancora meglio il traffico di droga) e possiede una copisteria come copertura dei suoi affari.\nL'unit\u00e0 operativa non ha sufficienti prova per arrestarlo: cos\u00ec Stringer rimane fuori dalla retata, che porta invece Barksdale dietro le sbarre.\nNella seconda stagione si trova a gestire tutto da solo: decide perci\u00f2 di limitare al minimo l'uso di violenza, e inizia a investire in attivit\u00e0 \"pulite\", come ad esempio l'edilizia. Tuttavia commissiona l'omicidio di D'Angelo Barksdale, il nipote di Avon, temendo che possa collaborare con la polizia. Stringe un accordo con Proposition Joe alle spalle di Avon, in cambio di una parte delle Torri: in cambio, Joe rifornisce di droga gli spacciatori di Stringer. Da questo primo accordo nascer\u00e0 \"la Cooperativa\", che riunisce in societ\u00e0 i maggiori spacciatori di Baltimora, mettendo un freno alle guerre tra bande e inaugurando un'epoca di collaborazione reciproca. Tuttavia Barksdale, ignaro dell'accordo, manda il killer newyorkese Brother Mouzone a cacciare gli uomini di Proposition dalle Torri. Temendo di rovinare gli affari dell'organizzazione, Bell convince Omar che Mouzone \u00e8 il colpevole delle torture subite da Brandon (ex ragazzo di Omar) e lo manda ad eliminarlo. Inizia inoltre una relazione con Donette, la vedova di D'Angelo.\nNella terza stagione, con l'uscita di Avon dalla prigione iniziano i contrasti tra le due leadership: infatti Stringer ha preso sempre di pi\u00f9 il ruolo di businessman, mentre Avon \u00e8 rimasto un tipico gangster di strada. La guerra intrapresa da Avon contro Marlo Stanfield mette sempre pi\u00f9 in imbarazzo Stringer di fronte agli altri membri della Cooperativa. Stringer inizia a investire sempre di pi\u00f9 nell'edilizia, affidandosi alle \"consulenze\" del senatore corrotto Clay Davis; quest'ultimo per\u00f2, come rivelato in seguito da Maurice Levy, non fa altro che truffarlo. Furibondo, parla con Avon del suo desiderio di uccidere il senatore: Barskdale gli d\u00e0 del pazzo, rinfacciandogli inoltre il fatto di non aver mai avuto il coraggio per uccidere qualcuno. Allora Stringer, offeso e umiliato, gli rivela di essere il mandante dell'omicidio di D'Angelo, e di averlo fatto passare per un suicidio.\nIl rapporto tra i due \u00e8 ai minimi storici, ma apparentemente rimangono uniti per il bene dell'organizzazione. In un ultimo incontro ripercorrono i tempi antichi, ma negli occhi di entrambi c'\u00e8 la consapevolezza che il loro tempo insieme \u00e8 finito. Infatti Avon ha consegnato il destino dell'ormai ex amico a Mouzone e Omar, desiderosi di vendetta per il raggiro subito da Stringer. Nel frattempo Bell ha fatto una soffiata alla polizia sul covo dove Avon si nasconde insieme alle sue armi e ai suoi uomini (sperando che la lontananza del capo migliori la situazione in citt\u00e0 e garantisca maggiore tranquillit\u00e0 negli affari con la Cooperativa).\nQuando Bell si reca sul cantiere di un suoi edificio in costruzioni, oltre al direttore dei lavori trova Omar e Brother Mouzone che lo crivellano di colpi. Nello stesso giorno McNulty e Freamon erano riusciti ad intercettarlo e ad incastrarlo.\nD'Angelo Barksdale (stagioni 1-2).\n\u00c8 il giovane nipote di Avon (\u00e8 il figlio di sua sorella). Il primo episodio della serie si apre con un suo processo: D'Angelo ha infatti ucciso un uomo alle Torri per una lite su una vendita di droga. Dei due testimoni, uno ritratta e cos\u00ec D'Angelo viene assolto, mentre il testimone che aveva confermato la sua versione viene ucciso per avvertimento a chiunque volesse fare la \"spia\".\nA seguito dell'assoluzione di D'Angelo, McNulty va a parlare con il suo amico giudice Daniel Phelan, e da quella conversazione hanno inizio le indagini sul clan Barksdale.\nD'Angelo nel frattempo per\u00f2 degradato, come punizione per l'accaduto, e viene messo gestire il traffico alle case popolari: l\u00ec \u00e8 aiutato dai suoi giovani luogotenenti Preston \"Bodie\" Broadus e Wallace.\nSi dimostra diverso da suo zio: \u00e8 infatti pi\u00f9 sensibile, ritiene che la maggior parte degli omicidi siano inutili, e sostiene che \u00e8 assurdo che quello della droga sia l'unico commercio che richieda tanta violenza (le sue posizioni verranno poi riprese nelle stagioni successive da Stringer Bell). Viene arrestato mentre effettuava un trasporto di droga da New York per conto dello zio, e si prende la colpa venendo condannato a 20 anni: a questo punto il suo desiderio di ricominciare una nuova vita onesta (suscitato anche dalla scoperta della morte del suo giovanissimo amico Wallace) si fa sempre pi\u00f9 forte e decide di parlare con la polizia. Tuttavia ci ripensa all'ultimo momento, dopo che la madre lo convince dell'importanza della famiglia.\nNella seconda stagione in carcere si dimostra schivo nei confronti dello zio, della madre, della madre di suo figlio e degli altri membri della banda. Per di pi\u00f9 comincia a drogarsi. Riesce tuttavia a smettere e inizia a dedicarsi alla lettura. Viene proprio ucciso in biblioteca da un sicario mandato Stringer, preoccupato che D'Angelo potesse ripensare a collaborare con la polizia. Il suo assassino lo strangola con una cintura, che poi lega attorno ad una maniglia di una porta per simulare un suicidio. Sar\u00e0 il detective McNulty (che in fondo aveva preso in simpatia il giovane) a scoprire, circa un anno dopo, che la morte di D'Angelo non era stata un suicidio. Non disponendo di prove sufficienti per scoprire gli assassini, riesce a instillare il sospetto nella madre di D'Angelo, contribuendo cos\u00ec in qualche modo alla frattura del rapporto tra Avon Barksdale e Stringer Bell.\nPreston \"Bodie\" Broadus (stagioni 1-4).\n\u00c8 un ragazzo di circa 16 anni, che gestisce la zona delle case popolari prima dell'arrivo di D'Angelo. A differenza di quest'ultimo, \u00e8 pi\u00f9 deciso e pi\u00f9 adatto al lavoro di spacciatore. Viene pi\u00f9 volte arrestato da Carver ed Herc fino ad avere con loro un rapporto quasi amichevole, che si protrae anche negli anni successivi. Durante una retata regisce all'arresto e viene pestato da Kima.\nAlla fine della prima stagione viene incaricato da Stringer Bell di uccidere l'amico coetaneo Wallace, reo di aver avuto un ripensamento e di essersi allontanato per un po' dalla vita di strada. D'Angelo si era infatti rifiutato di commettere questo omicidio, reputandolo non necessario. Bodie, insieme all'amico Poot, porta Wallace nella casa in cui vivevano i tre: quando Bodie estrae la pistola, Wallace inizia a piangere, scongiurandolo di non farlo e ricordandogli che sono cresciuti insieme. Bodie per\u00f2 preme il grilletto e lo ferisce ma esita e non riesce a inferire il corpo mortale; Poot perci\u00f2 prende la pistola e finisce il lavoro.\nLa reputazione di Bodie cresce e viene preso molto in considerazione da Stringer, che gli affida la direzione delle case popolari e vari altri lavori, tra cui lo spaccio ad \"Amsterdam\" durante la terza stagione.\nNella quarta stagione, dopo il crollo dell'organizzazione di Barksdale \u00e8 costretto a lavorare per Marlo. Ma dopo che quest'ultimo fa uccidere senza apparente motivo un suo uomo ed amico, Little Kevin, decide di parlare alla polizia (in particolare con l'agente McNulty) per incastrare Stanfield. Tuttavia, prima di poterlo fare, viene ucciso dagli uomini di Marlo. Il suo omicidio non \u00e8 come quello di tante altre vittime di Stanfield: Bodie, quando vede avvicinarsi i sicari di Marlo, ha la possibilit\u00e0 di scappare ma decide di restare e lottare, urlando che se vogliono ucciderlo devono farlo in strada e non lasciarlo nelle case sfitte. Viene per\u00f2 sorpreso di spalle da un altro degli uomini di Stanfiel, O-Dog. La sua morte causer\u00e0 in McNulty un senso di colpa tale da indurlo a riprendere la sua attivit\u00e0 da detective alla Major Crime Unit.\nMalik \"Poot\" Carr (stagioni 1-3, guest 4-5).\nPoot gestisce insieme a Bodie e D'Angelo le case popolari. Dopo l'arresto di D'angelo diventa il secondo di Bodie, che aveva gi\u00e0 aiutato nell'omicidio del giovane Wallace.\nNella terza stagione \u00e8 arrestato nella retata che porta definitivamente Avon Barksdale in galera: nella quarta stagione esce e ritrova l'amico Bodie, che prova a convincere a scappare mentre i sicari di Marlo stanno arrivando per ucciderlo.\nNella quinta stagione Duckie, in cerca di lavoro, lo incontra in un negozio di scarpe: Poot gli dice che \u00e8 riuscito a mettersi alle spalle il mondo dello spaccio. Nel corso delle varie stagioni Poot si costruisce anche una discreta fama di amatore.\nSlim Charles (stagioni 3-5).\nCompare nella terza stagione come uomo di fiducia di Barksdale. In seguito alla retata che porta Avon in carcere diventa il luogotenente di Proposition Joe e uno dei membri della cooperativa di trafficanti di droga di Baltimora fondata dal boss di Baltimora Est. Alla fine della serie \u00e8 l'unico insieme a Ricardo 'Fat Face Rick' Hendrix a rimanere in vita: i due infatti, a seguito del ritiro di Marlo, sono gli unici vincitori. Uccide Calvin \"Cheese\" Wagstaff per vendicare la morte di Joe (zio di Cheese): infatti Calvin aveva fatto una soffiata a Marlo in cambio delle zone di Hungry Man.\nSean \"Shamrock\" McGinty (stagioni 2-3).\n\u00c8 l'assistente di Stringer Bell durante la seconda stagione: nella terza \u00e8 coinvolto nella guerra contro Marlo al fianco di Barksdale, e viene arrestato insieme a quest'ultimo nella retata finale.\nRoland \"Wee-Bey\" Brice (stagione 1, guest 2-5).\nUomo di fiducia e sicario del clan Barksdale: oltre a uccidere i nemici di Avon, si occupa anche di guidare auto e trasportare soldi. Sposato con De'Londa, ha un figlio chiamato Namond; tuttavia non si fa problemi ad andare a letto con altre donne, per esempio durante delle feste private. In una di queste feste, una spogliarellista muore in seguito a numerosi rapporti sessuali, e viene scaricata come immondizia (circostanza che spinger\u00e0 la sua amica Shardeene a collaborare con la polizia). Possiede una casa separata dal resto della famiglia, dove tiene numerosi acquari pieni di pesci tropicali, la sua grande passione.\nNel corso della prima stagione, Wee-Bey \u00e8 il pi\u00f9 importante tra i \"soldati\" dei Barksdale, e si occupa degli omicidi pi\u00f9 scabrosi commissionati dal capo: \u00e8 lui, per esempio, a uccidere il testimone al processo per omicidio di D'Angelo Barksdale; in seguito, tortura e uccide Brandon, il ragazzo di Omar Little (che aveva rapinato i Barksdale di una partita di droga). In seguito a questo avvenimento, viene ferito a una gamba da Omar in un'imboscata notturna.\nInsieme a Little Man \u00e8 coinvolto nella sparatoria in cui viene ucciso Orlando e gravemente ferita la detective Kima Greggs. Rendendosi conto dell'errore commesso nello sparare a un poliziotto, i Barksdale incaricano Wee-Bey di liberarsi di Little Man, che viene ucciso. In seguito a questi avvenimenti, i Barksdale stabiliscono che Wee-Bey debba allontanarsi da Baltimora per un po', andando a rifugiarsi a Philadelphia. Prima di partire, si raccomanda con D'Angelo affinch\u00e9 curi i suoi pesci. Quando D'Angelo viene arrestato, egli fornisce informazioni alla polizia per rintracciare Wee-Bey, ricercato anche per l'omicidio di Deirdre Kresson, una vecchia fidanzata di Avon Barksdale. Dopo essere arrestato, Wee-Bey confessa numerosi omicidi (alcuni non commessi da lui) per proteggere gli altri membri del clan Barksdale e per farsi garantire l'ergastolo anzich\u00e9 la pena di morte.\nNelle stagioni successive, Wee-Bey sconta la sua pena in carcere, mantenendo un tenore di vita tutto sommato soddisfacente, in virt\u00f9 della sua solida reputazione tra i carcerati: oltre a una vasca piena di pesci artificiali, dispone di televisione e telefono in cella.\nNella quarta stagione incoraggia il figlio Namond a seguire le sue orme (e a curare i suoi pesci, naturalmente), sostenendo in questo la moglie De'Londa. Tuttavia Namond non ha la stessa indole criminale del padre, e non riesce a farsi strada nella scena criminale. Di questo si rende conto l'ex poliziotto Howard \"Bunny\" Colvin, che va in carcere da Wee-Bey a chiedergli se pu\u00f2 prenderlo a casa con s\u00e9. Dopo aver riflettuto ed essersi reso conto delle opportunit\u00e0 che potrebbe avere Namond fuori dal mondo del crimine, Wee-Bey acconsente, vincendo le resistenze della moglie.\nBrianna Barksdale (guest 1-4).\nSorella di Avon e madre di D'Angelo (verso cui \u00e8 molto protettiva), Brianna \u00e8 una donna forte e risoluta, pienamente integrata nel mondo criminale della sua famiglia. \u00c8 lei che fa in modo che D'Angelo rinunci a collaborare con la polizia al termine della prima stagione, facendo leva sul suo sentimento di rispetto per i legami famigliari. Viene trattata da tutti con molto rispetto: \u00e8 a lei che Donette (gi\u00e0 compagna di D'Angelo) si rivolge, quando \u00e8 indecisa se acconsentire ad avere una relazione con Stringer Bell. Nel corso della terza stagione viene contattata dal detective McNulty, il quale fa sorgere in lei il sospetto che D'Angelo non si sia suicidato in carcere, ma che in realt\u00e0 sia stato assassinato. Questi sospetti l'allontanano gradualmente dal fratello e da Stringer Bell.\nDopo che l'impero economico e criminale dei Barksdale \u00e8 crollato, \u00e8 Brianna a gestire le finanze della famiglia. Per questa ragione, spiega a De'Londa, moglie di Wee-Bey Brice, che non pu\u00f2 pi\u00f9 elargire fondi alle famiglie dei membri del clan Barksdale in prigione.\nWallace (stagione 1).\nGiovane ragazzo affiliato al clan Barksdale come spacciatore. Insieme agli amici Bodie e Poot gestisce il traffico di droga alle Torri, il tradizionale luogo di vendita dei Barksdale, sotto la direzione di D'Angelo. Vive in una casa abbandonata insieme a un gruppo di bambini, sforzandosi di farli mandare a scuola.\nDopo la rapina di Omar alle Torri, \u00e8 lui che trova il fidanzato del ladro, Brandon, mentre gioca a pinball in un bar di Baltimora. Avvisato Stringer del fatto, assiste al rapimento di Brandon, oltre che alla sua tortura e all'omicidio, e ne rimane profondamente sconvolto. Dopo aver assistito a quelle scene brutali (tra l'altro il corpo di Brandon viene lasciato esposto per giorni in strada, proprio sotto le finestre della casa di Wallace), il ragazzo non riesce pi\u00f9 a riprendersi. Comincia a drogarsi (comprando la droga con la sua parte di ricompensa per la cattura di Brandon) e si disinteressa al mondo dello spaccio, passando tutto il giorno a casa a far nulla. Inoltre rivela a D'Angelo di avere intenzione di ritornare a scuola.\nFermato dalla polizia, Wallace acconsente a collaborare nel fermare i traffici dei Barksdale; \u00e8 cos\u00ec che spiega come Stringer Bell sia collegato con la morte di Brandon. La polizia manda Wallace fuori citt\u00e0, per tenerlo in salvo fino al processo: il ragazzo quindi viene trasferito a Cambridge, un paese di campagna nel Maryland. Tuttavia si annoia, e dopo qualche tempo (complice la disattenzione della polizia in seguito al ferimento del detective Greggs) fa ritorno a Baltimora. Ritornato alle Torri, chiede di poter ritornare a lavorare come spacciatore. Stringer sospetta della sua lealt\u00e0 (in quanto Wallace potrebbe inchiodarlo come mandante dell'omicidio di Brandon), e vorrebbe \"parlare\" con lui; ma D'Angelo, affezionato al ragazzo, prende le sue difese. A questo punto Stringer ordina a Bodie e Poot di uccidere Wallace. I due ragazzi portano l'amico in casa sua (dopo aver fatto opportunamente sgombrare i bambini), dopodich\u00e9 Bodie gli punta la pistola contro. Wallace implora piet\u00e0, e per un momento Bodie vacilla: ma subito dopo gli spara a una gamba, mentre Poot lo finisce con un altro colpo.\nLa notizia della morte di Wallace (che mette al sicuro Stringer da ogni incriminazione) fa diventare furioso D'Angelo, che acconsente a collaborare con la polizia; e anche quando viene convinto a restare zitto per il bene della famiglia, D'Angelo conserva il suo astio verso Stringer - il quale in seguito, temendo che D'Angelo possa parlare, lo fa uccidere in carcere.\nAnton \"Stinkum\" Artis (stagione 1).\nTra i pi\u00f9 importanti luogotenenti dell'organizzazione dei Barksdale. \u00c8 il responsabile dei rifornimenti di droga alle Torri: a dispetto delle rigide regole dei Barksdale, si droga occasionalmente. Poco dopo uno degli ultimi rifornimenti, viene coinvolto nella rapina organizzata dal bandito Omar Little. Per questa ragione partecipa alle sevizie e all'assassinio di Brandon, ragazzo e complice di Omar. Per i suoi servizi, Stinkum viene promosso dai Barksdale, e gli viene assegnata la competenza di una nuova area di spaccio in citt\u00e0. Durante la festa per la \"promozione\" (a dire il vero un'autentica orgia a base di droga e alcol) una spogliarellista muore di overdose da cocaina ed eroina, per poi essere letteralmente buttata in una discarica: questo porter\u00e0 la sua amica e collega Shardene a collaborare con la polizia. L'importanza di Stinkhum nell'organizzazione criminale dei Barksdale \u00e8 nota anche alla polizia, che lo sorveglia, riuscendo a ricostruire alcuni passaggi del traffico di droga e soldi da lui gestito. Tuttavia una sera, mentre deve tendere un'imboscata a due piccoli spacciatori indipendenti nella sua nuova zona di competenza, cade a sua volta in un'imboscata tesa dal vendicativo Omar, che lo uccide con una fucilata nel petto.\nWendell \"Orlando\" Blocker (stagione 1).\nOrlando \u00e8 il \"nome pulito\" che serve alla banda dei Barksdale per poter disporre di un locale da utilizzare come base operativa: mentre al pianterreno Orlando gestisce il bar e le spogliarelliste, al piano superiore i Barksdale contano e distribuiscono i soldi ricavati dallo spaccio di eroina. Tuttavia Orlando non si accontenta, e vorrebbe partecipare alla vendita della droga: cerca di coinvolgere D'Angelo nelle sue ambizioni, ma quando Avon Barksdale lo viene a sapere, lo ammonisce molto duramente. Nonostante questo, Orlando si fa coinvolgere in un affare di droga, che si riveler\u00e0 essere per\u00f2 un'azione sotto copertura della polizia. Messo in prigione e privato dai Barksdale della gestione del bar, Orlando accetta di collaborare con la giustizia e incastrare i suoi vecchi capi. Tuttavia, nel corso di un'operazione di copertura, viene preso in trappola e assassinato da Wee-Bey e Little Man. Nella sparatoria viene ferita gravemente anche Kima Greggs, che era presente sulla scena facendo finta di essere la ragazza di Orlando.\nWintell \"Little Man\" Royce (stagione 1).\nLittle Man \u00e8 uno dei soldati della banda dei Barksdale. Tra i suoi vari compiti, c'\u00e8 la consegna delle sacche di denaro al portaborse del senatore Clay Davis. Partecipa insieme a Wee-Bay all'assassinio del barista Orlando, sospettato di fare il doppio gioco con la polizia: nella sparatoria Little Man ferisce gravemente la poliziotta Kima Greggs. Quando i Barksdale scoprono che Kima era una poliziotta, decidono di far sparire Little Man, e incaricano Wee-Bey di assassinarlo.\nMarquis \"Bird\" Hilton (guest 1-2).\nBird \u00e8 un altro dei soldati dell'organizzazione dei Barksdale. Come tale, partecipa alle sevizie e all'assassinio di Brandon, il fidanzato e complice del bandito Omar Little. Per vendicarsi, Omar acconsente di collaborare con la polizia, e si offre come testimone d'accusa. Nello specifico, Omar afferma in tribunale che Bird \u00e8 l'assassino del testimone oculare del processo per omicidio di D'Angelo Barksdale. Sebbene non sia vero (il testimone era stato ucciso da Wee-Bay), la testimonianza di Omar convince il giudice Phelan, e il furibondo Bird viene condannato all'ergastolo.\nOrganizzazione di Marlo Stanfield.\nMarlo Stanfield (stagioni 3-5).\nMarlo \u00e8 un giovane spacciatore che, a seguito del crollo dell'organizzazione di Barksdale, assume sempre pi\u00f9 potere fino a controllare lo spaccio a Baltimora est e a diventare il pi\u00f9 potente trafficante della citt\u00e0. Freddo e spietato, non si fa scrupoli a uccidere qualcuno anche senza motivo: ad esempio, infastidisce una guardia giurata in un negozio rubando davanti ai suoi occhi, e quando quest'ultima risponde chiedendogli di smettere, d\u00e0 l'ordine di farlo uccidere.\nSi scontra con Avon, che prova ad ucciderlo adescandolo con una ragazza Devonne; Marlo capisce l'inganno e spara agli uomini di Barksdale appostati nei pressi della casa della ragazza (lo stesso Avon rimane ferito ad una spalla). In seguito fa uccidere anche la ragazza.\nNon accetta compromessi con nessuno: Stringer e Proposition Joe provano inutilmente a farlo entrare nella cooperativa. Il suo Luogotenente e miglior amico \u00e8 Chris Partlow che, insieme a Felicia \"Snoop\" Pearson, si occupa di uccidere chi si mette tra Stanfield e i suoi affari.\nNella quarta stagione, accorgendosi di essere filmato da una telecamera piazzata da Herc, la ruba e la piazza nella voliera dove addomestica piccioni. In seguito della perdita della telecamera, Herc sar\u00e0 licenziato dalla polizia. Questo mette per\u00f2 in allarme Marlo, che durante una partita a poker viene rapinato da Omar (che aveva ricevuto l'indirizzo da Proposition Joe). Proprio a seguito di questo furto Stanfield, cominciandosi a preoccupare anche della crescente attenzione della polizia nei suoi confronti, capisce di dover chiedere un aiuto a Joe, che raggiunge cos\u00ec il suo obiettivo.\nIn seguito ad un altro furto, una ragazza di Omar viene uccisa: il ladro decide perci\u00f2 di organizzare un'ultima rapina ai danni di Marlo, gli ruba un intero carico di droga e scappa in Messico con il suo fidanzato.\nNella quinta stagione riesce a scavalcare Joe e a mettersi in contatto con i suoi fornitori, Vondas e il \"Greco\". Inoltre scopre l'inganno che aveva portato alla rapina, e di conseguenza fa uccidere Proposition Joe.\nInizia a scambiarsi foto con i malavitosi greci per stabilire i luoghi di incontro. Le foto vengono intercettate da McNulty e Freamon, e portano a una retata e all'arresto di Marlo.\nLe prove per\u00f2 sono state ottenute con intercettazioni non autorizzate, e Marlo \u00e8 scagionato: tuttavia, in cambio dovr\u00e0 ritirarsi dalla vita di strada. L'avvocato Levy (gi\u00e0 legale dei Barksdale), al quale si affidato per curare i propri affari, lo inserisce nei salotti buoni di Baltimora. Nell'ultima puntata partecipa vestito elegante a un ricevimento ma, sentendosi fuori posto, decide di andarsene e di farsi un giro per strada. Due spacciatori, vedendolo arrivare, lo minacciano di andarsene e gli mostrano la pistola: lui per\u00f2 li disarma e li mette in fuga. Il fatto che non \u00e8 stato riconosciuto dai due dimostra che ormai la trasformazione da gangster e uomo d'affari, passo che non era riuscito a Stringer Bell, \u00e8 completata.\nChris Partlow (stagioni 3-5).\nChris \u00e8 il miglior amico di Marlo, nonch\u00e9 sua guardia del corpo e secondo in comando. In questa veste, \u00e8 responsabile di una buona parte degli omicidi commissionati da Stanfield, spesso in compagnia della giovane Felicia \"Snoop\" Pearson. Nonostante sia un feroce assassino, Chris dimostra un grande affetto per i soldati al suo comando, tra cui il suo \"protetto\" Michael Lee.\nPartlow \u00e8 al fianco di Marlo sin dall'inizio della guerra con i Barksdale, e aiuta il proprio capo nell'organizzare le strategie offensive. Quando Avon Barksdale cerca di attirare Marlo in una trappola sfruttando una ragazza per sedurlo, Chris si occupa di accertarsi del pericolo. Una volta avuta conferma dell'inganno, Chris comincia a sparare alla macchina dove si erano appostati Avon e i suoi. Nella sparatoria, Avon viene ferito, e uno dei suoi soldati ucciso. In seguito all'assassinio di Stringer Bell, lui e Snoop vengono indicati come colpevoli da Avon Barksdale (in realt\u00e0 il vero mandante dell'omicidio), e non fanno niente per negare queste voci.\nChris e Snoop continuano a uccidere tutti i nemici di Stanfield (e in seguito, della cooperativa dei signori della droga di Baltimora, a cui Marlo si \u00e8 infine associato): per evitare che la polizia indaghi su Marlo, i due killer occultano i cadaveri nelle case sfitte nella periferia di Baltimora. Tra le sue vittime figura anche Lex, il quale aveva assassinato per motivi sentimentali lo spacciatore Fruit, alle dipendenze di Stanfield. In seguito alla rapina di Omar nel corso di una partita a poker, Chris consiglia a Marlo di non mettere una taglia sul bandito, ma di cercare di incastrarlo in maniera pi\u00f9 astuta. Di conseguenza commette una rapina in un negozio gestito da Andre (che ha dei debiti con Stanfield), uccide una donna e obbliga il gestore a dichiarare che l'assassino \u00e8 proprio Omar. In seguito, quando il detective Bunk Moreland riesce a scagionare Omar, Chris e Snoop sequestrano Andre (che non \u00e8 stato in grado di fornire una testimonianza convincente alla polizia) e lo uccidono.\nNel frattempo, Partlow cerca di convincere il giovane Michael Lee (per cui prova molta simpatia) ad arruolarsi nella banda di Stanfield. Il ragazzo, studente in una scuola media, per un po' esita: tuttavia alla fine decide di entrare nell'organizzazione, e chiede a Chris e a Snoop il favore di uccidere il suo patrigno Devar, che in passato l'aveva molestato. Chris e Snoop sequestrano l'uomo: dopo aver avuto conferma degli abusi, Chris in un raptus lo uccide a forza di pugni (questo induce a pensare che anche lui sia stato molestato da bambino).\nLa polizia, che conosce il suo ruolo, riesce a fermarlo alcune volte: la prima volta \u00e8 il sergente Herc, che fruga nel bagagliaio dell'auto su cui viaggiano e riesce a trovare la sparachiodi usata da Chris e Snoop per sigillare le case dove sono nascosti i cadaveri (tuttavia Herc ignora l'uso che ne fanno, e quindi non la prende in considerazione); la seconda volta invece sono Kima Greggs e Bunk Moreland a fermarli: il detective Greggs riesce a trovare una pistola nascosta nel cruscotto. I due vengono dunque arrestati, ma rilasciati dopo poco tramite il pagamento di una cauzione.\nA seguito di un esame del DNA effettuato dall'agente Moreland Partlow viene identificato come killer di Devar e finisce in carcere. Viene condannato all'ergastolo dopo essersi dichiarato colpevole sia dell'omicidio del patrigno di Michael che delle persone rinvenute nelle case sfitte.\nLittle Kevin (stagione 4).\nLittle Kevin \u00e8 uno dei giovani spacciatori al servizio di Stanfield e della sua banda. Amico di Bodie Broadus, lavora con lui a un angolo di strada di Baltimora. Viene incaricato di trarre in trappola Lex (che ha assassinato Fruit, uno spacciatore di Marlo), facendogli sapere tramite Randy Wagstaff che c'\u00e8 una ragazza che lo aspetta nel parco la sera: nel parco per\u00f2 ci saranno Chris Partlow e Snoop, pronti a ucciderlo. Nelle indagini sulla morte di Lex, riesce a trarre in inganno gli agenti che lo stanno cercando, argomentando che lui non pu\u00f2 essere \"Little\" Kevin, poich\u00e9 \u00e8 grosso e grasso. Tuttavia, quando la sua identit\u00e0 viene confermata, viene preso e interrogato dal sergente Herc. Tuttavia il ragazzo si rifiuta di collaborare, e dopo poco viene rilasciato. A questo punto Little Kevin si confronta con Bodie per capire cosa fare, e il suo amico gli consiglia di avvertire immediatamente Marlo. Per\u00f2 Stanfield non si fida delle parole di Little Kevin e, sospettando che possa aver raccontato qualcosa alla polizia in merito all'omicidio di Lex, lo fa assassinare. Quando Bodie viene a sapere del ritrovamento del cadavere di Little Kevin in una delle case sfitte, s'infuria e decide di collaborare con la polizia per incastrare la banda di Stanfield.\nI Greci.\nGeorge Alexander \"Double G\" Glekas (stagione 2).\n\u00c8 il gestore di un magazzino di vendita all'ingrosso a Baltimora per conto del Greco. All'interno del magazzino vengono stipate anche le merci sottratte dai cargo arrivati nel porto. \u00c8 anche uno dei punti di contatto tra le attivit\u00e0 dei Greci e quelle di Proposition Joe.\nGlekas viene indagato dalla polizia che investiga sulle attivit\u00e0 illecite intorno al porto, ma viene ucciso prima di poter essere arrestato. Infatti viene assassinato dal giovane Ziggy Sobotka in seguito a un litigio sul prezzo di alcune auto rubate da Zobotka. Dopo averlo assassinato, Ziggy aspetta l'arrivo della polizia in preda alla disperazione, e confessa il delitto.\nBanda di Omar.\nOmar Little (stagioni 1-5).\nCapo della sua banda, Omar Devone Little \u00e8 un freelance che vive derubando gli altri spacciatori, andando da quelli di alto calibro (inizialmente i Barksdale, successivamente gli Stanfield e Proposition Joe) lavorando con Kimmy e Tosha oltre che con i suoi fidanzati. Tosha morir\u00e0 dopo uno scontro a fuoco (avvenuto con la banda dei Barksdale) avvenuto durante la terza stagione.\nNonostante questa sua vita sregolata (lui sostiene di essere sopravvissuto a lungo vivendo alla giornata) ha avuto pi\u00f9 colloqui con la polizia, in particolare con McNulty e Bunk (oltre che con l'informatore \"Bubbles\") incastrando tramite una testimonianza in tribunale Bird.\nDopo aver guadagnato circa 50.000 in cocaina derubando Cheese decide che ne ha abbastanza ritirandosi a San Juan (Porto Rico) con Renaldo. Tuttavia Marlo decide di tenere una taglia su Omar e per farlo ritornare dal ritiro uccide il suo caro amico Butchie; Omar, ferito dall'omicidio di Butch (avvenuto per mano di Chris e Snoop che lo hanno torturato nel suo bar per tentare di scoprire dove si fosse nascosto Omar senza riuscirci), decide di tornare a Baltimora per andare all'assalto di Marlo. Tuttavia Omar avr\u00e0 la peggio venendo ucciso da Kenard, bambino dell'organizzazione di Marlo (precedentemente alleato di Barksdale) mentre si trovava in un negozio sudcoreano.\nDurante la serie Omar ha ucciso membri delle bande rivali Stinkum, Stringer Bell (con l'ausilio di Brother Mouzone) e Savino.\nOmar \u00e8 gay ed \u00e8 stato fidanzato in ordine con Brandon (la cui morte viene vendicata con l'esecuzione di Stringer Bell), Dante e Renaldo, e il suo personaggio \u00e8 ispirato a spacciatori degli anni '80 di Baltimora come Shorty Boyd, Donnie Andrews, Ferdinand Harvin, Billy Outlaw ed Anthony Hollie che tra il 1980 e il 2000 hanno derubato altri spacciatori. Va sempre in giro munito di shotgun ed \u00e8 anche molto bravo a maneggiare le pistole. Ha un fratello Anthony (soprannominato \"Senza Cuore\") che \u00e8 in carcere dagli anni '90 per via di una rapina in una gioielleria.\nBrandon Wright (stagione 1).\nBrandon \u00e8 uno dei fidanzati di Omar, nonch\u00e9 complice delle sue attivit\u00e0 criminose. Durante la prima rapina ai Barksdale, Brandon pronuncia per errore il nome di Omar di fronte ai gangster derubati. Da quel momento i Barksdale sanno chi \u00e8 il loro nemico, e cominciano a dare la caccia a Omar (Avon mette addirittura una taglia sulla testa di Omar e della sua banda). Una sera Brandon sta giocando a flipper in un bar di Baltimora, quando viene riconosciuto da Wallace e Poot, giovani spacciatori al soldo di Barksdale. I due ragazzi avvertono immediatamente i capi della banda, che inviano Wee-Bey, Bird e Stinkum a prelevare Brandon. Il malcapitato ragazzo viene torturato crudelmente, ucciso e lasciato marcire per giorni in strada. La sua morte sconvolge Omar, che dichiara guerra totale ed eterna ai Barksdale, non disdegnando addirittura piccole collaborazioni con la polizia. Dei tre assassini, Wee-Bey e Bird finiranno condannati all'ergastolo, mentre Stinkum viene ucciso proprio da Omar in un'imboscata. Anche il giovane Wallace rimane scioccato dalle crudelt\u00e0 inflitte al povero Brandon, e comincia a provare disgusto per la vita di strada.\nAltri.\nBrother Mouzone (stagioni 2-3).\nBrother Mouzone (che in arabo significa \"pieno di giudizio\") \u00e8 un killer di New York. Non ha l'aria del classico gangster legato al traffico della droga: \u00e8 vestito elegantemente, con un papillon rosso, porta gli occhiali, legge riviste e libri e parla con propriet\u00e0 di linguaggio. Si presume che sia musulmano. Nonostante questo, \u00e8 famigerato per la sua efficienza nel portare a compimento i lavori affidatigli. Per questa ragione, Avon Barksdale lo assolda per liberare le Torri dagli uomini dell'East Side, ignaro del fatto che essi siano l\u00ec a causa di un accordo tra Stringer Bell e il boss Proposition Joe. Il primo a farne le spese \u00e8 Cheese, nipote di Prop Joe, che aveva sottovalutato la pericolosit\u00e0 del killer, e che da questi viene ferito. Per mantenere in piedi l'alleanza con Proposition Joe, Stringer scatena Omar contro Brother Mouzone. Per convincerlo ad ammazzare il newyorkese, Stringer rivela a Omar che era stato Mouzone a seviziare e assassinare un anno prima il suo ragazzo, Brandon. Omar dunque riesce a entrare nella camera di motel dove alloggia Brother Mouzone e a ferirlo alla gamba col suo fucile. Tuttavia Brother Mouzone riesce a convincerlo di non essere stato lui a uccidere Brandon, sicch\u00e9 Omar se ne va via e lo lascia vivere. Brother Mouzone di conseguenza ritorna a New York.\nUn anno dopo Brother Mouzone \u00e8 ancora risentito coi Barksdale per lo spiacevole episodio. Di conseguenza manda il suo tirapiedi Lamar in un locale gay per chiedere informazioni su Omar. Dopo alcuni tentativi andati male, riesce a prendere in ostaggio il nuovo fidanzato di Omar, Dante, e a ottenere un incontro col ladro. Dopo un serrato confronto, i due criminali decidono di allearsi per vendicarsi di Stringer, che aveva ingannato entrambi. Dunque Mouzone si reca da Avon Barksdale, reclamando la testa di Stringer e spiegando che questo \u00e8 l'unico modo in cui il gangster possa mantenere la sua credibilit\u00e0 con i newyorkesi. Barksdale accetta a malincuore, e avverte Mouzone di un appuntamento di lavoro di Stringer in un cantiere. Il giorno dopo Brother Mouzone e Omar organizzano un'imboscata e uccidono Stringer. Prima di partire per New York, Mouzone rilascia Dante, tenuto ancora prigioniero in un motel, e regala a Omar la propria pistola.\nLamar (stagioni 2-3).\nLamar \u00e8 la guardia del corpo di Brother Mouzone. Non \u00e8 molto astuto, e si fa trarre in inganno da Omar, il quale riesce ad aver ragione di lui, entrare nella stanza del motel dove alloggia il suo capo e sparargli. L'anno seguente torna a Baltimora, sempre al seguito di Brother Mouzone. Il suo capo, avendo appreso che Omar \u00e8 omosessuale, lo manda a cercarlo in diversi locali gay della citt\u00e0. Lamar si sente molto a disagio, essendo profondamente omofobo, e di conseguenza mette a disagio anche la clientela dei locali dove entra. Alla fine, grazie all'ostinazione con cui si presenta ogni sera a chiedere informazioni su Omar, riesce ad attirare in trappola il ragazzo del bandito, Dante. Una volta catturato, Dante viene torturato dai due newyorkesi per scoprire l'indirizzo di Omar.\nDennis \"Cutty\" Wise (stagioni 3-4, guest 5).\nCutty \u00e8 un ex delinquente che \u00e8 uscito di galera dopo 14 anni. Quando esce di galera le cose non sono pi\u00f9 le stesse e il mondo \u00e8 cambiato e lui fatica ad adattarsi. Oltre a questo va aggiunto che lui \u00e8 comunque cambiato e decide di tagliarsi fuoro dal business della droga aprendo una palestra tutta sua dove insegna ai ragazzi del quartiere la boxe tentando di allontanarli dalla strada.\nSindacato del porto.\nFrancis \"Frank\" Sobotka (stagione 2).\nFrank \u00e8 un rispettato tesoriere polacco-americano per la Fratellanza Internazionale di Stevedores ai moli di Baltimora. In qualit\u00e0 di pater familias per la popolazione di scaricatori di porto, \u00e8 suo compito gestire le finanze del sindacato e assicurarsi che i lavoratori siano assistiti - un compito reso pi\u00f9 difficile dal declino dell'industria navale locale e dalla mancanza di ore disponibili . Nel disperato tentativo di restituire prosperit\u00e0 alle banchine, inizia a fare aperture a lobbisti e politici per sostenere iniziative che renderanno il porto un luogo di spedizione pi\u00f9 attraente. I suoi due obiettivi principali sono far dragare il Canale del Chesapeake e del Delaware per aumentare la profondit\u00e0 delle navi in arrivo e riaprire il molo di grano. Bruce DiBiago, un lobbista, fa da tramite tra Sobotka e politici come il senatore dello stato Clay Davis.\nPer ottenere i fondi necessari per pagare le tangenti, Sobotka fa un accordo con i gangster europei \"Il Greco\" e Spiros \"Vondas\" Vondopoulos per contrabbandare le merci attraverso il porto. Navi con contrabbando come droghe e prostitute saranno etichettate dalla co-unione sindacale di Frank Thomas \"Horseface\" Pakusa, con le casse che scompaiono nel sistema informatico e scacciate dall'uomo greco Sergei \"Serge\" Malatov. Il nipote di Frank, Nick Sobotka, un altro membro del sindacato, funge da intermediario per suo zio e Vondas trasmettendo messaggi e consegnando liste di contenitori da spostare. All'insaputa di Frank, il suo figlio tormentato, Chester \"Ziggy\" Sobotka, accompagna spesso Nick a questi incontri.\nLe attivit\u00e0 criminali di Frank cominciano a essere sospettate dalla polizia in seguito a una contesa con Stan Valchek, un maggiore del dipartimento di polizia di Baltimora, il cui dono di una vetrata a una chiesa locale \u00e8 stato eclissato dalla finestra pi\u00f9 elaborata di Sobotka (una mossa per avere il prete avvicina Frank a un senatore della sua congregazione). Sospettoso di come un scaricatore di porto potrebbe avere cos\u00ec tanto reddito disponibile, Valchek riesce a convincere il commissario Ervin Burrell a radunare un particolare per indagare sulle attivit\u00e0 di Sobotka. L'indagine guadagna ulteriore trazione con la scoperta di tredici ragazze morte in un container (\"can\"), che si rivelano essere prostitute contrabbandate dal greco.\nFrank \u00e8 infuriato perch\u00e9 il traffico di esseri umani sta avvenendo nel suo porto. Affronta Vondas, chiedendo il motivo per cui non \u00e8 stato informato al riguardo, cos\u00ec che avrebbe potuto prendere ulteriori precauzioni. Vondas sottolinea che Frank ha detto di non volere sapere cosa i greci stavano contrabbandando nel paese (per prendere le distanze da un'ulteriore responsabilit\u00e0 penale). Frank dice che se qualcosa sta respirando all'interno di un contenitore, allora ha bisogno di saperlo. Con i detective che fanno domande sulle ragazze morte, alcuni strani approcci con il suo cellulare, e i suoi sospetti sul coinvolgimento del suo amico Ufficiale Beadie Russell nel caso, Frank diventa sempre pi\u00f9 nervoso. Esige di incontrare il greco e gli dice che vuole uscire. Il greco, che ha bisogno del sistema di Frank, oggetti. Nick poi chiede pi\u00f9 soldi per loro di assumersi il rischio extra. Il greco e Frank sono d'accordo con questo accordo, ma Frank \u00e8 sempre pi\u00f9 a disagio e il suo mondo procede a districarsi.\nVerso la fine della stagione, Frank viene arrestato con l'accusa di contrabbando dopo che il dettaglio \u00e8 stato spinto a fare arresti. Valchek accompagna personalmente un compliant Frank fuori dalla sala sindacale in manette, e l'attenzione dei media che ne deriva porta i legislatori a tagliare i loro legami. Con i suoi sforzi per salvare il porto affondato, e con Ziggy arrestato per aver ucciso un recinto e Nick voleva vendere droga, Sobotka decide di accettare il consiglio di Russell e di trasformare l'informatore in The Greek.\nPrima di passare informazioni alla polizia, The Greek organizza un incontro in cui a Frank verr\u00e0 offerto di fare in modo che la testimonianza di uno stato cambi la propria storia al processo di Ziggy in cambio del silenzio di Frank. Tuttavia, il greco viene informato dal suo uomo nell'FBI che Frank sta per diventare informatore. Frank \u00e8 stato visto per l'ultima volta vivo camminando risolutamente sotto un ponte per il rendez-vous con The Greek, nel tentativo finale di salvare suo figlio. Il corpo di Frank viene trovato nel porto il giorno seguente, con ferite multiple da arma da taglio e la gola tagliata. Gli investigatori osservano che numerose ferite di difesa indicano che \u00e8 morto combattendo. Dopo la sua morte, i suoi colleghi scaricatori di porto, in omaggio a Frank, lo rieleggono come tesoriere in spregio degli ammonimenti federali, che portano alla dissoluzione del suo ufficio sindacale locale.\nChester Karol \"Ziggy\" Sobotka (stagione 2).\nZiggy \u00e8 il figlio di Frank Sobotka, nonch\u00e9 cugino di Nick. \u00c8 uno scaricatore nel porto di Baltimora ed \u00e8 coinvolto nel sindacato del padre, ma anche in piccole attivit\u00e0 criminali. Come molti altri scaricatori del porto, Ziggy frequenta il bar di Delores, dove diverte gli altri clienti con le sue bizzarrie da ubriaco (come denudarsi in pubblico, o far bere alcol a un'anatra). Non \u00e8 un gran lavoratore, e viene spesso licenziato, salvo poi essere riassunto grazie all'influenza del padre. La sua mancanza di maturit\u00e0 fa s\u00ec che gli vengano affidati perlopi\u00f9 lavoretti di poca responsabilit\u00e0. Ha un buon rapporto con Nick, che cerca di coinvolgere spesso nelle sue attivit\u00e0 collaterali. Nonostante sia considerato generalmente un inetto e un raccomandato, ha anche alcune abilit\u00e0: per esempio \u00e8 abbastanza bravo nell'informatica, e grazie a questo riesce a dare una mano a Nick nelle sue trattative coi Greci.\nAl momento della scoperta delle tredici donne morte in uno dei container del porto, Ziggy \u00e8 coinvolto nell'acquisto di una partita di droga dal pusher \"White Mike\" e cerca invano di coinvolgere Nick nell'affare. Ziggy rivende la droga per le strade di Baltimora Est tramite uno spacciatore noto come Frog: quando quest'ultimo finge di essere stato rapinato per tenersi i soldi della vendita, Ziggy si trova nei guai con White Mike. Sicch\u00e9, per rimediare i soldi mancanti, Ziggy (assieme a Nick) organizza il furto e la ricettazione di una spedizione di camere digitali: il ricettatore \u00e8 George \"Double G\" Glekas. L'affare va bene e Ziggy riesce finalmente a guadagnare un po' di soldi, che sperpera nell'acquisto di una costosa giacca di pelle.\nSuccessivamente Ziggy rimane incastrato in un nuovo affare di droga, e si ritrova a essere debitore di Cheese, il nipote di Proposition Joe. Gli scagnozzi di Cheese rubano la macchina di Ziggy e danno al ragazzo una settimana di tempo per trovare il denaro necessario. Viene salvato da Nick, che riesce a intercedere presso il Greco. Quest'ultimo assolda i due giovani per ricettare i componenti chimici che il Greco usa per trattare la cocaina. Anche in questo caso, la paga \u00e8 generosa. Ziggy comunque si sente ferito nell'orgoglio.\nIn un ulteriore tentativo di dimostrare il proprio valore, Ziggy tenta infine un nuovo colpo con Double G: il furto di alcune auto di lusso. Al momento del pagamento, Double G rifiuta di dare a Ziggy la somma pattuita. Furioso, Ziggy uccide il ricettatore con una fucilata, e ferisce uno dei suoi garzoni: dopodich\u00e9 sale sulla propria auto e, in lacrime, attende l'arrivo della polizia.\nArrestato, Ziggy offre una confessione piena e viene incriminato senza problemi. Frank Sobotka lo va a trovare in cella, e ha un ultimo drammatico confronto col figlio: quest'ultimo lo incolpa di aver sempre anteposto gli interessi del sindacato all'affetto paterno. Successivamente Ziggy viene condannato e spedito in carcere."}
{"id": "5297331", "revid": "1494169", "url": "https://it.wikipedia.org/wiki?curid=5297331", "title": "Theod\u014drak\u012bs", "text": ""}
{"id": "5297340", "revid": "287204", "url": "https://it.wikipedia.org/wiki?curid=5297340", "title": "Theodorakis", "text": ""}
{"id": "5297343", "revid": "129019", "url": "https://it.wikipedia.org/wiki?curid=5297343", "title": "Tsuguharu Fujita", "text": ""}
{"id": "5297346", "revid": "838137", "url": "https://it.wikipedia.org/wiki?curid=5297346", "title": "Hartlepool United Football Club 2013-2014", "text": "Questa voce raccoglie le informazioni riguardanti l'Hartlepool United Football Club nelle competizioni ufficiali della stagione 2013-2014."}
{"id": "5297348", "revid": "838137", "url": "https://it.wikipedia.org/wiki?curid=5297348", "title": "Burton Albion Football Club 2013-2014", "text": "Questa voce raccoglie le informazioni riguardanti il Burton Albion Football Club nelle competizioni ufficiali della stagione 2013-2014."}
{"id": "5297352", "revid": "1782831", "url": "https://it.wikipedia.org/wiki?curid=5297352", "title": "Stevenage Football Club 2013-2014", "text": ""}
{"id": "5297353", "revid": "580197", "url": "https://it.wikipedia.org/wiki?curid=5297353", "title": "Stevenage Football Club 2010-2011", "text": "Rosa.\n "}
{"id": "5297367", "revid": "599013", "url": "https://it.wikipedia.org/wiki?curid=5297367", "title": "Giuseppe Russi", "text": "Biografia.\nNato nel 1867 a Venezia, in quello che era stato il Ghetto, spos\u00f2 Bice Fano il 20 ottobre 1891. Sebbene la cerimonia fu officiata a Citt\u00e0 di San Marino, il matrimonio fu registrato a Venezia, dove la coppia mantenne la propria residenza fino al settembre del 1899, quando si trasfer\u00ec a San Marino con i due figli avuti nel frattempo e la madre di Russi. La famiglia prese domicilio in via Melchiorre Delfico, contrada Santa Croce - dov'era l'antico ghetto di San Marino. Il matrimonio ebbe termine tuttavia poco dopo il trasferimento.\nNel 1913 promosse l'impresa dell'aviatore triestino Gianni Widmer, che, con il suo Bl\u00e9riot XI, vol\u00f2 da Rimini al castello di Fiorentino.\nNel 1916 divenne primo presidente della \"Delegazione della Croce Rossa Italiana a San Marino\" (dal 1949 Croce Rossa Sammarinese) e trasfer\u00ec la sede nella sua abitazione.\nNel 1921 venne nominato Console della Repubblica di San Marino ad Ancona, citt\u00e0 nella quale la sua famiglia aveva interessi economici: due cugine del padre erano proprietarie di un grande magazzino di pellami. Ad Ancona mor\u00ec e fu sepolto nel 1940 a 77 anni, \"Il Popolo Sammarinese\", quotidiano del Partito Fascista Sammarinese ricord\u00f2 la sua figura nel necrologio:\nSuo figlio Armando fu nominato nel 1923 cancelliere del Consolato."}
{"id": "5297371", "revid": "1543377", "url": "https://it.wikipedia.org/wiki?curid=5297371", "title": "Classe City", "text": "La classe City fu una classe di cannoniere corazzate in servizio sul Mississippi con l'Union Army prima e la Union Navy poi durante la guerra di secessione americana. Furono le prime navi corazzate degli Stati Uniti d'America.\nCon classe City si identifica un gruppo di 7 cannoniere, dal progetto standardizzato, costruite a Carondolet, Missouri, nei cantieri di James Buchanan Eads. Talvolta sono identificate come Eads gunboats (\"Cannoniere di Eads\") o Pook Turtles (\"Tartarughe di Pook\"), dal nome del loro progettista, Samuel M. Pook.\nA partire dalla loro prima azione di guerra, alla battaglia di Fort Henry, le cannoniere classe City presero parte a quasi ogni azione significativa nella parte superiore del Mississippi.\nAntefatti.\nJames Buchanan Eads era un industriale, ingegnere civile e inventore di Saint Louis, Missouri, che rischi\u00f2 la propria fortuna per supportare l'Unione durante la guerra di secessione.\nNei primi giorni del conflitto, prima che fosse certo che il movimento secessionista non aveva preso il potere in Missouri e quando ancora non si sapeva che il Kentucky era rimasto nell'Unione, Eads offr\u00ec al Governo federale una delle sue imbarcazioni di salvataggio, la \"Submarine No. 7\", per farla convertire in nave da guerra per il servizio sui fiumi occidentali.\nIn una lettera che scrisse al Segretario alla Marina Gideon Welles, Eads sottoline\u00f2 come lo scafo a catamarano della sua barca era gi\u00e0 diviso in pi\u00f9 compartimenti stagni, e quindi avrebbe potuto sostenere numerosi colpi di artiglieria nemica senza pericolo di affondare.\nIl territorio interno, compreso ci\u00f2 che concerneva la navigazione fluviale, era sotto la responsabilit\u00e0 dell'Esercito e non della Marina, cos\u00ec Welles pass\u00f2 la lettera al Segretario alla Guerra Simon Cameron, che a sua volta la mostr\u00f2 al maggior generale George B. McClellan. McClellan in quel momento era comandante del Dipartimento dell'Ohio, con responsabilit\u00e0 che comprendevano la difesa del fiume Ohio e delle parti del Mississippi non controllate dai confederati.\nPi\u00f9 o meno nello stesso periodo in cui McClellan ricevette la lettera, un ufficiale di Marina, John Rodgers, fu aggiunto al suo staff. Rodgers arriv\u00f2 con l'ordine di rifornire il dipartimento di cannoniere, sia tramite acquisizione e conversione di imbarcazioni civili, sia costruendone ex novo. Con la lettera di Eads alla mano e gli ordini ricevuti da Rodgers, McClellan decise di passare la questione allo stesso Rodgers, a cui fu ordinato di andare a Saint Louis a consultarsi con Eads, valutando la fattibilit\u00e0 delle sue idee.\nA Rodgers non piaceva la \"Submarine No. 7\", ma la sua valutazione negativa fu annullata dal maggiore generale John C. Fremont, succeduto McClellan quando quest'ultimo fu chiamato a Washington per servire come comandante in capo dell'Union Army. Nonostante Rodgers si fosse opposto alla proposta di Eads, i due uomini dimostrarono di saper lavorare assieme, dando inizio ad una breve ma proficua collaborazione.\nProgettazione.\nPer ottemperare agli ordini ricevuti da Rodgers, lui e Eads elaborarono una serie di requisiti per una flotta di navi da guerra corazzate destinate ad operare lungo il Mississippi. Al contrario di Eads, Rodgers conosceva le caratteristiche che doveva possedere una nave da guerra di successo. Eads invece contribu\u00ec con la sua conoscenza delle caratteristiche necessarie ad operare sul Mississippi e dei metodi di costruzione navale a livello industriale. Assieme, stabilirono che le cannoniere dovevano possedere una corazzatura adeguata a resistere ai colpi diretti dell'artiglieria del tempo, una velocit\u00e0 sufficiente a muoversi controcorrente, un basso pescaggio ed un armamento sufficiente a presentare una minaccia seria e credibile per le forze nemiche. Inoltre, sebbene non dichiarate esplicitamente, entrambi comprendevano la necessit\u00e0 di strutture adeguate a supporto dell'equipaggio, che sarebbe stato probabilmente costretto a combattere all'interno della zona corazzata della nave nella calura estiva del Profondo Sud. Per aiutarli nella progettazione di una nave in grado soddisfare tutti questi requisiti, Rodgers chiese aiuto a John Lenthall, capo del Bureau of Construction and Repair. Lenthall forn\u00ec alcuni progetti preliminari ma, costretto a dedicare la maggior parte delle sue attenzioni alla flotta d'alto mare, si ritir\u00f2. \nFu per\u00f2 in grado di fornire un sostituto. Il Dipartimento della Marina aveva gi\u00e0 sotto contratto un uomo di provata esperienza nella progettazione di imbarcazioni fluviali, Samuel M. Pook, a quel tempo impiegato a Cairo, Illinois. Pook progett\u00f2 una nave, o meglio una serie di navi, con un pescaggio di soli 1,9 m e armate con 13 cannoni. Sulla carta capaci di raggiungere gli 8 nodi (14,82 km/h), ognuna aveva una corazzatura spessa 2,5\" (64\u00a0mm) a protezione della casamatta e 1,25\" (32\u00a0mm) a protezione della cabina del pilota. Per portare alla velocit\u00e0 voluta la nave, appesantita da corazzatura ed armamento, serviva un grosso, e quindi pesante, apparato propulsivo. Per riuscire a mantenere basso il pescaggio nonostante il peso, le navi dovevano essere sufficientemente larghe rispetto alla loro lunghezza. La soluzione proposta da Pook fu uno scafo a tre chiglie, con le due laterali alquanto pi\u00f9 lunghe di quella centrale. La propulsione era affidata ad un'unica ruota a pale, posta al termine della chiglia centrale. La casamatta corazzata si estendeva lungo le chiglie laterali, proteggendo la ruota a pale da fuoco nemico proveniente dalla prua e dai lati, lasciando per\u00f2 esposto il lato di poppa. Ognuna delle cannoniere era lunga 175 ft (53 m) e larga 51\u00a0ft e 2\" (15,6 m). Il rapporto lunghezza/larghezza (tra i parametri che servono a calcolare il coefficiente di finezza) era quindi molto piccolo, inferiore a 3,4 e privilegiava la manovrabilit\u00e0 alla velocit\u00e0. I lati della casamatta erano molto inclinati, e nella forma generale richiamavano la pi\u00f9 nota delle navi da guerra confederate, la CSS \"Virginia\" (ex-USS \"Merrimack\"). Una volta in acqua, il loro aspetto goffo colp\u00ec la fantasia di alcuni giovani contadini, che le battezzarono \"Pook Turtles\", letteralmente \"Tartarughe di Pook\". Tale nome non ufficiale rimase in uso nel tempo.\nCostruzione e varo.\nEads present\u00f2 l'offerta vincente alla gara d'appalto per la costruzione di sette cannoniere basate sul progetto di Pook. La sua offerta fu di 89.600 $ a nave, e accett\u00f2 di completarle entro il 10 ottobre 1861. A causa di cambiamenti al progetto a costruzione iniziata, la data di consegna slitt\u00f2 in avanti e il costo super\u00f2 il doppio della cifra pattuita. Entro gennaio 1862, per\u00f2, tutte e sette le navi furono consegnate all'Esercito, che le inquadr\u00f2 nella Western Gunboat Flotilla. Ognuna delle sette cannoniere prese il nome da una citt\u00e0 che sorgeva lungo il Mississippi: la \"Cairo\" da Cairo, Illinois, la \"Carondelet\" da Carondelet, Missouri, la \"Cincinnati\" da Cincinnati, Ohio, la \"Louisville\" da Louisville, Kentucky, la \"Mound City\" da Mound City, Illinois, la \"Pittsburgh\" da Pittsburgh, Pennsylvania e la \"Saint Louis\" da Saint Louis, Missouri. La \"Saint Louis\" fu in seguito rinominata \"Baron DeKalb\", in onore di Johann de Kalb, maggiore generale del Continental Army.\nLe prime quattro cannoniere furono costruite a Carondolet (oggi parte di Saint Louis). Questa fu una scelta logica, a Saint Louis vi erano dei bacini di carenaggio, vi si producevano sistemi propulsivi e vi erano numerosi artigiani specializzati per ogni lavoro richiesto. Infine, altra motivazione importante era che Saint Louis sorgeva sul Mississippi, e dal momento che le cannoniere dovevano essere impiegate proprio sul Mississippi, una volta terminate potevano entrare rapidamente in servizio. Le rimanenti tre cannoniere furono costruite ai Mound City Marine Railway &amp; Shipyard facilities.\nCaratteristiche tecniche.\nArmamento.\nDa progetto ogni cannoniera era equipaggiata con 13 cannoni. Tre cannoni a prua, quattro su ogni lato e due a poppa. All'entrata in servizio, l'armamento della maggior parte delle navi della classe era un mix di cannoni da 32 libbre, cannoni da 42 libbre e cannoni Dahlgren a canna liscia da 8\" (203\u00a0mm). Inoltre, alcune navi imbarcavano anche un singolo obice navale da 12 libbre, non conteggiato come parte dell'armamento. Il mix di pezzi d'artiglieria fu modificato sulle singole navi nel corso della guerra.\nSebbene i cannoni Dahlgren erano abbastanza moderni, gli altri erano pezzi antiquati, come i 32 libbre, o modificati, come i 42 libbre, che in effetti erano vecchi pezzi a canna liscia convertiti a canna rigata. Questi cannoni da 42 libbre erano fonte di particolare preoccupazione per i comandanti militari, perch\u00e9 erano strutturalmente pi\u00f9 deboli e pi\u00f9 inclini ad esplodere dei cannoni costruiti appositamente a canna rigata. Infine, la distanza ravvicinata dei combattimenti fluviali aumentava notevolmente il pericolo di abbordaggi, da qui l'adozione dell'obice, che sarebbe servito a rispondere a questa eventualit\u00e0, e non era impiegato per il combattimento regolare.\nCorazzatura.\nLa corazzatura della casamatta, spessa 2,5\" (64\u00a0mm), era formata da piastre larghe 13\" (33\u00a0cm) e lunghe da 8 a 13\u00a0ft (2,44-3,96 m). Il peso totale della corazzatura era di 75 t. Il progetto originale di Pook prevedeva la corazzatura solo sui lati all'altezza dei motori. Rodgers, per\u00f2, decise di estenderla anche sul lato anteriore. Il retro della casamatta, lo scafo e le parti di ponte non coperte dalla casamatta rimasero senza protezione. Ulteriori 47 t di corazzatura furono applicati dopo la battaglia di Fort Pillow. Furono anche aggiunte barre in ferro anti-speronamento a prua e a poppa.\nPropulsione.\nI motori furono progettati dall'ingegnere Thomas Merritt. La ruota a pale dal diametro di 22\u00a0ft (6,7 m) era mossa da una coppia di motori a vapore, montati alle estremit\u00e0 opposte dell'asse della ruota, angolati di 90\u00b0. Cinque caldaie, di 36\" (0,91 m) di diametro e lunghe 24\u00a0ft (7,3 m), fornivano vapore ai motori. Si trattava di motori a cilindro singolo, con una alesaggio di 22\" (0,56 m) ed una corsa di 6\u00a0ft (1,8 m).\nIl posizionamento iniziale dei motori si rivel\u00f2 insoddisfacente. Al fine di proteggerli dai colpi nemici, si decise di posizionarli nella parte bassa della stiva, in questo modo i motori si trovavano ad elaborare un misto di acqua e vapore. Per rimediare al problema, i motori furono spostati sopra alle caldaie. In questo modo rimanevano, per\u00f2, parzialmente privi di protezione.\nServizio.\nPoco dopo il loro completamento, quando ancora gli equipaggi non erano al completo, diverse cannoniere classe City furono mandate alla battaglia di Fort Henry, il 6 febbraio 1862. Le navi riportarono danni leggeri, ottenendo nel contempo una completa vittoria senza l'ausilio delle forze di terra. Questo iniziale successo gener\u00f2 delle aspettative esagerate sulla loro efficacia in battaglia, aspettative che furono tradite solo una settimana pi\u00f9 tardi. Alla battaglia di Fort Donelson, il 14 febbraio 1862, quattro cannoniere classe City attaccarono il forte, le cui postazioni d'artiglieria risposero al fuoco. Tutte e quattro le navi furono costrette al ritiro per i danni subiti, anche se grazie alla corazzatura si minimizzarono le perdite tra i membri dell'equipaggio.\nDue cannoniere, la \"Carondelet\" e la \"Pittsburgh\", furono vitali nel coadiuvare l'Esercito a bloccare la fuga del presidio confederato alla battaglia dell'Isola numero 10, combattuta il 7 aprile 1862. Le due navi superarono le difese confederate con l'aiuto delle tenebre, dando vita al primo esempio della nuova tattica per aggirare le fortificazioni fisse. La guarnigione dell'Isola numero 10 si arrese infine alle cannoniere dell'Unione.\nDopo la presa dell'Isola numero 10 e di New Madrid, Missouri, l'obiettivo successivo era Fort Pillow, a monte di Memphis. I mortai iniziarono a bombardare il forte il 14 aprile 1862, e proseguirono fino al 4 giugno dello stesso anno. Le cannoniere assistettero i mortai proteggendoli dai contrattacchi confederati. Uno di questi, che diede luogo alla battaglia di Plum Point Bend, trov\u00f2 la flottiglia di cannoniere impreparata e durante l'assalto le navi corazzate confederate riuscirono a speronare la \"Cincinnati\" e la \"Mound City\". Gravemente danneggiate, riuscirono ad evitare l'affondamento portandosi in acque poco profonde.\nLe cannoniere classe City ottennero la loro rivalsa meno di un mese dopo, quando si scontrarono nuovamente con le navi confederate. Appresa la lezione di Plum Point Bend, dove erano entrate in battaglia una alla volta, questa volta si presentarono in formazione compatta. Alla battaglia di Memphis, il 6 giugno 1862 quattro cannoniere classe City erano parte della flottiglia che sconfisse una formazione di otto navi corazzate confederate, affondandone o catturandone sette. Le cannoniere non subirono danni in quella che fu la battaglia pi\u00f9 sbilanciata della guerra.\nDue cannoniere furono tra le navi che accompagnarono l'Esercito nella spedizione in Arkansas lungo il White River. Il 17 giugno 1862, una batteria confederata a Saint Charles apr\u00ec il fuoco sulle navi dell'Unione, dando il via alla battaglia di Saint Charles. Un colpo penetr\u00f2 la casamatta della \"Mound City\", provocando l'esplosione della caldaia. Il vapore che fuoriusc\u00ec ucciso od ustion\u00f2 gravemente quasi tutto l'equipaggio. Il fatto port\u00f2 all'abbandono della spedizione. La Western Gunboat Flotilla si un\u00ec al blocco dell'Unione a Vicksburg, Mississippi, il 1\u00ba luglio 1862, in cui le navi dell'Unione tentarono senza successo di bloccare la citt\u00e0 col supporto solo simbolico dell'Esercito. Il 17 luglio 1862, la CSS \"Arkansas\" si scontr\u00f2 con la \"Carondelet\" ed altre due navi lungo lo Yazoo. La \"Carondelet\" fu immobilizzata, i suoi timoni strappati via dai colpi nemici, e si aren\u00f2 sulla riva. La \"Arkansas\" prosegu\u00ec lungo il Mississippi, dove passo attraverso il resto della Gunboat Flotilla e oltre il blocco navale. Le cannoniere, ora inquadrate nel Mississippi River Squadron sotto il comando della Marina, nel tardo 1862 supportarono l'Esercito nella campagna di Vicksburg. Durante una missione di ricognizione lungo lo Yazoo, il 12 dicembre 1862, la \"Cairo\" impatt\u00f2 contro una mina navale ed affond\u00f2, senza perdite tra l'equipaggio. Fu la prima nave ad essere affondata da una mina durante la guerra. Il 27 dicembre 1862, alcune cannoniere simularono un attacco contro Haynes Bluff, ma fallirono nel loro intento di sviare l'attenzione delle forze confederate a difesa di Vicksburg. Tra il 28 e il 30 dicembre altre cannoniere bombardarono le postazioni confederate per sostenere l'assalto a Chickasaw Bluffs, concluso con un fallimento. Sempre come parte della campagna di Vicksburg, una forza congiunta Esercito-Marina si spost\u00f2 lungo il fiume Arkansas e l'11 gennaio 1863 attacc\u00f2 Fort Hindman. Il merito della vittoria dell'Unione fu in gran parte delle cannoniere, che distrussero il forte confederato. Come parte dei tentativi di superare alcune delle difese confederate di Vicksburg, alcune navi del Mississippi River Squadron furono impiegate in une operazioni lungo affluenti minori dello Yazoo. La prima fu la spedizione di Yazoo Pass, condotta dal 6 febbraio al 12 aprile 1863, che includeva una cannoniera classe City. La seconda fu la spedizione di Steele's Bayou, condotta tra il 14 e il 27 marzo 1863 e che ne comprendeva cinque. Entrambe le spedizioni si rivelarono un insuccesso. Il motivo principale fu l'inadeguatezza delle navi rispetto all'ambiente in cui furono impiegate. Nella notte tra il 16 e il 17 aprile 1863, una numerosa forza di cannoniere, tra cui quattro cannoniere classe City, attravers\u00f2 le batterie confederate poste sul fiume Mississippi all'altezza di Vicksburg. La maggior parte delle navi sub\u00ec danni solo superficiale. \nLo scopo ultimo era di assistere il generale Ulysses S. Grant nel suo tentativo di attraversare il fiume e di attaccare le difese di Vicksburg da sud. Questo obblig\u00f2 all'uso di cannoniere corazzate, navi normali non avrebbero potuto resistere al bombardamento delle batterie costiere confederate durante il ritorno a monte. Inizialmente, Grant prevedeva di attraversare il fiume da ovest a est all'altezza di Grand Gulf, Mississippi, a sud di Vicksburg, dove i confederati avevano costruito due forti, Fort Cobun e Fort Wade. Le cannoniere classe City erano tra le navi che furono impiegate, il 29 aprile 1863, per bombardare le batterie. Sebbene la flotta riusc\u00ec a mettere a tacere le batterie di Fort Wade e a ridurre il tasso di fuoco di quelle di Fort Cobun, non furono in grado di mettere queste ultime completamente fuori uso. L'operazione fu quindi considerata un fallimento, e Grant dovette rivedere i suoi piani\nDopo che l'Union Army ai comandi di Grant riusc\u00ec finalmente ad attraversare il fiume e ad assediare Vicksburg tra lo Yazoo e il Mississippi, il Mississippi River Squadron complet\u00f2 l'accerchiamento prendendo il controllo dei fiumi. Non vi furono operazioni navali di rilievo, ma Grant consider\u00f2 vitale il contributo della Marina nella campagna, che si concluse definitivamente il 4 luglio 1863 con la resa di Vicksburg.\nDurante l'assedio di Vicksburg, una parte del Mississippi River Squadron, tra cui una cannoniera classe City, fu deviato sul Red River per prendere il controllo di Alexandria, Louisiana, ed attaccare il vicino Fort De Russy, operazioni che si protrassero tra il 4 e il 17 maggio 1863. La citt\u00e0 si arrese senza combattere, ma l'attacco alla forte, nel frattempo abbandonato dalla guarnigione confederata, si concluse in un nulla di fatto. Sebbene indifeso, sarebbe servito troppo tempo per distruggerlo.\nUna volta che il Mississippi fu sotto al controllo dell'Unione, a seguito della presa di Vicksburg e di Port Hudson, le operazioni navali sul fiume cessarono. Durante questo periodo di relativa calma, il 13 luglio 1863 la \"Baron DeKalb\" (ex \"Saint Louis\") fu affondata sullo Yazoo da due mine confederate. Gran parte del Mississippi River Squadron, comprese le cinque rimanenti cannoniere classe City, prese parte alla fallimentare campagna del Red River, dove si rischi\u00f2 di perdere le navi per il calo del livello dei fiumi. Questa fu la loro ultima azione significativa. Tutte e cinque le cannoniere classe City sopravvissute furono vendute e demolite poco dopo la fine della guerra.\nDifetti di progettazione.\nIl punto debole della classe City era lo scafo. Non solo era facilmente penetrabile, ma una volta violato non c'era alcun sistema, come ad esempio una divisione in compartimenti stagni, che permettesse di isolare il danno. Questo rese vulnerabili le navi sia alle mine navali (\"Cairo\" e \"Baron DeKalb\") sia allo speronamento (\"Cincinnati\" e \"Mound City\"). La loro corazzatura era inadeguata sotto due aspetti: sia il ponte che la poppa erano scoperti. La mancanza di corazzatura sul ponte rendeva le navi vulnerabili a colpi provenienti dall'alto, come quelli subiti alla battaglia di Fort Donelson. A poppa, invece, rimanevano scoperti in particolare i cavi dei timoni, tanto che a Fort Donelson ed in altre battaglie i sistemi di manovra furono facilmente disabilitati dal nemico.\nUn difetto in comune a tutte le altre navi della loro epoca, era che nessun sistema di confinamento era stato previsto per il vapore che poteva uscire dalle caldaie se danneggiate in battaglia. L'esempio pi\u00f9 rilevante della mancanza di questo sistema fu il disastro della \"Mound City\" del 17 giugno 1862, ma anche altre navi soffrirono dello stesso problema, con esiti talvolta non di minore gravit\u00e0.\nLa particolare configurazione a tre chiglie con ruota a pale interna creava problemi di manovrabilit\u00e0 spesso trascurati. Le cannoniere non potevano essere governate controcorrente. Tali problematiche incisero sull'uso delle cannoniere sia alla battaglia dell'isola numero 10 che a quella di Memphis.\nEsemplari sopravvissuti.\nIl relitto della USS \"Cairo\" fu recuperato nel 1956. La cannoniera e i reperti recuperati con essa sono in esposizione al Vicksburg National Military Park, sotto la gestione del National Park Service."}
{"id": "5297381", "revid": "767487", "url": "https://it.wikipedia.org/wiki?curid=5297381", "title": "Mafalda Marujo", "text": "\u00c8 stata scelta nel 2014 come miglior calciatrice della nazionale del suo paese dal sindacato dei giocatori.\nCarriera.\nClub.\nMafalda Marujo si appassiona al calcio fin da piccola ma inizia a giocare solo nel 2010 con il Ponte Frielas, societ\u00e0 che milita nel Campeonato de Promo\u00e7\u00e3o, il secondo livello del campionato portoghese di calcio femminile. Con il Ponte Frielas rimane una sola stagione per accasarsi all'Associa\u00e7\u00e3o Escola Futebol Feminino de Set\u00fabal (EFFS) che le d\u00e0 l'opportunit\u00e0 di giocare nel Campeonato Nacional (primo livello). Con quest'ultima gioca per due stagioni per poi passare al , dove al termine della stagione si congeda con 30 reti segnate.\nDurante l'estate 2014 trova un accordo con la per affrontare il suo primo campionato estero ma non riesce ad essere inserita in rosa che a stagione 2014-2015 inoltrata, facendo il suo esordio internazionale in un torneo per club, nel doppio incontro con il negli ottavi di finale dell'edizione 2014-2015 della UEFA Women's Champions League.\nCon la non inscrizione della societ\u00e0 sassarese alla stagione 2015-2016, tutte le calciatrici della Torres vengono svincolate e Mafalda decide di tornare in Portogallo indossando nuovamente la maglia del Benfica.\nNazionale.\nMarujo viene selezionata per indossare la maglia della nazionale portoghese, con la quale debutta il 26 ottobre 2013 all'Estadio Dr. J. V. Carvalho di Maia, nella partita persa per 7-0 contro la nazionale olandese valida per le qualificazioni al Campionato mondiale di Canada 2015."}
{"id": "5297384", "revid": "486946", "url": "https://it.wikipedia.org/wiki?curid=5297384", "title": "Braccio di Ferro (serie televisiva)", "text": ""}
{"id": "5297387", "revid": "400518", "url": "https://it.wikipedia.org/wiki?curid=5297387", "title": "Thonet GmbH", "text": ""}
{"id": "5297396", "revid": "61051", "url": "https://it.wikipedia.org/wiki?curid=5297396", "title": "Ana Mafalda Jesus Marujo", "text": ""}
{"id": "5297406", "revid": "984922", "url": "https://it.wikipedia.org/wiki?curid=5297406", "title": "Radio In", "text": "Radio In era uno dei primi circuiti radiofonici italiani, operativo tra il 1979 e il 1980.\nRadio In fu una delle prime syndication radiofoniche italiane, nata a Roma poco dopo Radio Luna, rimase in attivit\u00e0 per circa un anno, dal 26 febbraio 1979 al 9 marzo 1980. \nIl consorzio, capeggiato dalla societ\u00e0 Publielle srl, raggruppava circa 100 emittenti radiofoniche locali italiane, una per ogni provincia. Le radio mantenevano il loro nome originale, aggiungendo il suffisso \"IN\" al marchio.\nLa sede centrale di Roma produceva, negli studi di viale Esperanto (zona EUR), 8 ore di programmazione giornaliera, che venivano duplicate su nastro a bobina e spedite settimanalmente alle radio consociate. Le bobine venivano poi programmate dalle emittenti locali simultaneamente, negli stessi orari, dando cos\u00ec l'illusione di una diretta nazionale unificata (che a quei tempi era ancora vietata dalla legge italiana).\nGli orari di trasmissione in circuito nazionale erano:\n7.30-8.30, 10.30-12.30, 14.30-15.30, 17.00-19.00, 20.00-21.00, 23.00-24.00\nLe restanti ore venivano coperte dalle trasmissioni locali delle singole radio.\nLa direzione artistica delle otto ore di programmazione nazionale di Radio In venne inizialmente affidata al regista Riccardo Mantoni, fratello del presentatore Corrado, lo stesso nome \"\"Radio In\" era apertamente ispirato alla neonata trasmissione di Rai Uno \"Domenica In\"\", ideata e condotta proprio da Corrado. In realt\u00e0 \"IN\" era anche l'acronimo di \"Italia Nuova\", nome legato probabilmente a un progetto politico pi\u00f9 ampio.\nIl palinsesto del circuito nazionale vide la collaborazione di nomi illustri dello spettacolo italiano, ricordiamo i principali:\ni conduttori Milly Carlucci, Claudio Lippi, Tiberio Timperi, Silvio Noto e Dina Luce,\ni musicisti Max Catalano, Augusto Martelli, Gepy &amp; Gepy e Nada,\ngli attori Enzo Garinei, Gigi Reder, Carlo Dapporto, Orazio Orlando, Emy Eco, Ubaldo Lay, Gioietta Gentile, Riccardo Cucciolla, Gianni Bonagura, Gianfranco Bellini, Franco Latini, Armando Bandini, Ivano Staccioli, Alina Moradei, Angiolina Quinterno, Giovanna Avena e Antonella Steni,\ni disc-jockey e animatori radiofonici Anna Pettinelli, Teo Bellia, Pier Maria Bologna, Emilio Levi, Antonella Giampaoli, Daniela Debolini, Maurizio Catalani, Maria Cristina Crisci, Mario Pezzolla, Tony J.J. e Irene Gattinara\nDopo un primo semestre affidato alla direzione di Riccardo Mantoni, che diede alle trasmissioni uno stile alquanto anacronistico, pi\u00f9 in linea con la Rai degli anni '60 che non con le neonate radio libere, la gestione artistica pass\u00f2 agli animatori di nuova generazione che resero la radio pi\u00f9 moderna e per certi aspetti ancora attuale.\nL'esperimento si chiuse dopo un anno, sostanzialmente per mancanza di sponsor pubblicitari."}
{"id": "5297410", "revid": "110157", "url": "https://it.wikipedia.org/wiki?curid=5297410", "title": "K League Classic 2014", "text": "La stagione 2014 \u00e8 stata la trentaduesima edizione del massimo livello calcistico coreano organizzato a regime professionistico, seconda sotto il nome di K League Classic. Per ragioni di sponsorizzazione, il torneo \u00e8 stato indicato ufficialmente con il nome di Hyundai Oilbank K League Classic 2014 ( \ud604\ub300\uc624\uc77c\ubc45\ud06c K\ub9ac\uadf8 \ud074\ub798\uc2dd 2014).\nAvvenimenti.\nIl campionato.\nIl torneo fu quasi interamente dominato dallo Jeonbuk Hyundai, che vinse il terzo titolo del suo palmar\u00e8s: a cercare di interrompere la marcia dei \"Greens\" furono inizialmente l'Ulsan Hyundai e il Pohang Steelers, con il primo in testa sino alla settima giornata e i secondi ripresisi dopo un avvio incerto. Dopo aver perso il comando della classifica alla diciassettesima giornata il Pohang Steelers inizi\u00f2 a distaccarsi progressivamente dalla vetta, rimanendo all'ultima giornata tagliato fuori dalle posizioni valide per la qualificazione in AFC Champions League: a qualificarsi per la competizione continentale furono, oltre al Jeonbuk Hyundai e ai vincitori della coppa nazionale del Seongnam, il Suwon Bluewings e il FC Seoul.\nLa lotta per non retrocedere vide diverse squadre coinvolte, con il Sangju Sangmu condannato al declassamento diretto e il Gyeongnam costretto a disputare il play-out contro la vincitrice dei playoff della K League Challenge, in seguito persa contro il Gwangju.\nGiocatori stranieri.\nIl massimo numero di giocatori stranieri \u00e8 quattro per squadra, incluso uno slot per un giocatore proveniente da un paese affiliato all'AFC. Una squadra pu\u00f2 utilizzare quattro giocatori stranieri sul campo ogni partita, incluso almeno un giocatore proveniente da un paese affiliato all'AFC.\nClassifica finale.\nLegenda:\nNote:"}
{"id": "5297415", "revid": "1543377", "url": "https://it.wikipedia.org/wiki?curid=5297415", "title": "Parco nazionale Yasun\u00ed", "text": "Il Parco nazionale Yasun\u00ed \u00e8 un parco nazionale dell'Ecuador che si estende su una superficie di 9.820 chilometri quadrati, nelle province di Pastaza e Orellana nei territori compresi tra il fiume Napo e il fiume Curaray, nella foresta amazzonica, a circa 250 chilometri a sud est di Quito. Il parco \u00e8 costituito principalmente da foresta pluviale, ed \u00e8 stato designato dall'UNESCO nel 1989 Riserva della biosfera, per essere una delle regioni con la pi\u00f9 alta biodiversit\u00e0 al mondo. Nell'area del parco vivono gli indigeni Huaorani, e due fazioni di essi, i Tagaeri e i Taromenane, vivono in isolamento volontario.\nBiodiversit\u00e0.\nIl parco \u00e8 senza dubbio tra i pi\u00f9 biologicamente diversi della Terra e il luogo pi\u00f9 biologicamente diverso per chilometro quadrato di tutta la Terra, per la grande quantit\u00e0 di anfibi, mammiferi (pipistrelli in particolare), uccelli, rettili e piante vascolari. Lo Yasun\u00ed \u00e8 situato nel cuore dell'Amazzonia, dove l'alta piovosit\u00e0 consente la presenza di una ricca e folta vegetazione, al contrario dell'Amazzonia orientale in Brasile, dove, complici i cambiamenti climatici, la siccit\u00e0 \u00e8 in forte aumento.\nIl parco detiene il record mondiale di 150 specie di anfibi ed anche la presenza di rettili nel parco \u00e8 alta, con 121 specie documentate riscontrate nella zona. Nonostante il parco copra meno dello 0,15% del bacino dell'Amazzonia, \u00e8 la patria di circa un terzo delle specie di anfibi e rettili ed ospita anche 382 specie conosciute di pesci. Sono poi presenti almeno 596 specie di uccelli, vale a dire un terzo del totale delle specie di uccelli native dell'Amazzonia. Il parco \u00e8 anche ricco di diverse specie di pipistrelli e in un solo ettaro, lo Yasuni ha pi\u00f9 di 100.000 specie diverse di insetti che \u00e8 grosso modo la quantit\u00e0 di specie di insetti che si possono trovare in tutto il Nord America. Il parco \u00e8 anche uno dei nove posti al mondo con oltre 4.000 specie di piante vascolari per km2. Sono inoltre presenti molte specie endemiche, come 43 diverse specie di vertebrati e 220-720 diverse specie vegetali. Una specie di pipistrelli, Lophostoma yasuni, \u00e8 endemica al parco.\nGiacimenti petroliferi.\nIl Parco \u00e8 la patria di circa 800 milioni di barili di petrolio greggio, ossia il 20% delle riserve petrolifere ecuadoriane. Ambientalisti e scienziati come Jane Goodall, EO Wilson, e Stuart Pimm esortarono il governo a lasciare intatte le risorse non ancora sfruttate. In risposta, il presidente Rafael Correa lanci\u00f2 nel 2007 l'iniziativa Yasuni-ITT per proteggere le risorse naturali del parco. L'iniziativa prometteva di lasciare intatto il parco in cambio di un indennizzo da parte della comunit\u00e0 internazionale. La non perforazione nell'area del parco impedirebbe che 400 milioni di tonnellate di anidride carbonica si accumulino nell'atmosfera. Il governo sperava di generare fondi pari ad almeno il 50% dei profitti che avrebbe generato se avesse utilizzato le riserve petrolifere. \nNel luglio 2013, Correa form\u00f2 una commissione per valutare i progressi dell'Iniziativa Yasuni-ITT: la Commissione concluse che i risultati economici non erano stati sufficienti, eil 15 agosto il presidente afferm\u00f2 che il piano era fallito, incolpando i \"ricchi ipocriti\" del mondo dei paesi che emettono la maggior parte dei gas serra a livello mondiale di voler sacrificare nazioni come quella ecuadoriana per salvaguardare l'ambiente, impedendone il progresso economico. Attraverso un ordine esecutivo, liquid\u00f2 il fondo fiduciario Yasuni-ITT terminando formalmente l'iniziativa. Durante la storia dei sei anni di questa iniziativa, Correa afferm\u00f2 che dei 336 milioni di dollari promessi, solo 13,3 milioni erano stati effettivamente consegnati. \nCorrea ha affermato inoltre che l'espansione della produzione di petrolio in Ecuador \u00e8 stata essenziale per promuovere i suoi progetti economici e vincere la povert\u00e0, affermando che la perforazione, che avr\u00e0 inizio nel 2016, interesser\u00e0 solo lo 0,1% del bacino dello Yasuni. \nSalvaguardia.\nIl governo tedesco nel febbraio 2013 consegn\u00f2 46 milioni di dollari per il \"Programa Especial de Reserva de Biosfera del Yasun\u00ed\" per un progetto di energia rinnovabile, per la conservazione delle foreste e lo sviluppo sociale delle comunit\u00e0 indigene della zona dello Yasun\u00ed.\nUno dei progetti di salvaguardia tedeschi \u00e8 il \"Rainforest Fund\", fondazione del cantante Sting e di sua moglie Trudie Styler, che garantirebbe la fornitura di acqua potabile per il consumo umano, raccogliendo l'acqua piovana, filtrandola e conservandola in 300 cisterne a beneficio degli indigeni locali, che non consumerebbero cos\u00ec l'acqua dei fiumi, come avviene attualmente, che potrebbe venire inquinata in futuro in caso di fuoriuscita di petrolio."}
{"id": "5297416", "revid": "287204", "url": "https://it.wikipedia.org/wiki?curid=5297416", "title": "Parco Nazionale Yasuni", "text": ""}
{"id": "5297417", "revid": "287204", "url": "https://it.wikipedia.org/wiki?curid=5297417", "title": "Parco nazionale Yasuni", "text": ""}
{"id": "5297418", "revid": "640277", "url": "https://it.wikipedia.org/wiki?curid=5297418", "title": "Parco Nazionale Yasun\u00ed", "text": ""}
{"id": "5297461", "revid": "287204", "url": "https://it.wikipedia.org/wiki?curid=5297461", "title": "Luigi Bolis (disambigua)", "text": ""}
{"id": "5297465", "revid": "247222", "url": "https://it.wikipedia.org/wiki?curid=5297465", "title": "Evilspeak", "text": ""}
{"id": "5297467", "revid": "287204", "url": "https://it.wikipedia.org/wiki?curid=5297467", "title": "Associazione Calcio Prato 1948-1949", "text": "Questa voce raccoglie le informazioni riguardanti l'Associazione Calcio Prato nelle competizioni ufficiali della stagione 1948-1949."}
{"id": "5297483", "revid": "122434707", "url": "https://it.wikipedia.org/wiki?curid=5297483", "title": "Societ\u00e0 Sportiva Sambenedettese 1948-1949", "text": "Questa voce raccoglie le informazioni riguardanti la Societ\u00e0 Sportiva Sambenedettese nelle competizioni ufficiali della stagione 1948-1949."}
{"id": "5297488", "revid": "1543377", "url": "https://it.wikipedia.org/wiki?curid=5297488", "title": "Paulina Vega", "text": "Carriera.\nSar\u00e0 la testimonial ufficiale della nuova linea di costumi firmati Yamamay for Miss Universe collection."}
{"id": "5297500", "revid": "121409002", "url": "https://it.wikipedia.org/wiki?curid=5297500", "title": "Gruppo Sportivo Carbosarda 1948-1949", "text": "Questa voce raccoglie le informazioni riguardanti il Gruppo Sportivo Carbosarda nelle competizioni ufficiali della stagione 1948-1949."}
{"id": "5297508", "revid": "110157", "url": "https://it.wikipedia.org/wiki?curid=5297508", "title": "Moschea di Larabanga", "text": "La moschea di Larabanga \u00e8 un'antica moschea, costruita in stile sudano-saheliano, nel villaggio di Larabanga, in Ghana. \u00c8 la moschea pi\u00f9 antica del paese, nonch\u00e9 una delle pi\u00f9 antiche dell'Africa occidentale, tanto da essere rinominata \"la Mecca dell'Africa occidentale\". \u00c8 stata restaurata numerose volte dalla sua fondazione nel 1421 (secondo alcuni XVII secolo). Il World Monuments Fund ha contribuito con sostanziali donazioni al suo restauro e l'ha classificato tra i 100 siti pi\u00f9 danneggiati.\nLuogo.\nLa moschea \u00e8 situata nella citt\u00e0 islamica di Larabanga, vicino a Damongo, nel distretto di Gonja Ovest, nella regione settentrionale del Ghana. La citt\u00e0 \u00e8 situata a circa 16\u00a0km ad ovest di Damongo e a 8\u00a0km dal Parco nazionale Mole.\nStoria.\nSecondo la leggenda, nel 1421 un commerciante musulmano di nome Ayuba fece un sogno, in cui gli venne istruito affinch\u00e9 costruisse una moschea. Stranamente, quando si svegli\u00f2, trov\u00f2 che le fondamenta erano gi\u00e0 state gettate, perci\u00f2 procedette nella costruzione, fino al completamento. Si ritiene che i resti di Ayuba siano sepolti sotto un albero di baobab, accanto alla moschea. Quella di Larabanga \u00e8 una delle otto pi\u00f9 venerate moschee del Ghana ed \u00e8 la pi\u00f9 antica. \u00c8 un luogo di pellegrinaggio, che attira musulmani da tutta l'Africa occidentale.\nNel 1970 una miscela di sabbia e cemento \u00e8 stata applicata alla facciata esterna della moschea, nel tentativo di interrompere il deterioramento ad opera di vento e pioggia. Tuttavia, questo trattamento ha provocato danni rilevanti all'edificio, l'umidit\u00e0 \u00e8 rimasta intrappolata all'interno delle pareti in fango e ha accelerato il deterioramento della struttura, mentre le termini hanno infestato i supporti in legno. Ci\u00f2 ha portato al crollo di parte della moschea e durante i lavori di riparazione ha causato alcune distorsioni degli elementi strutturali e dell'esterno della moschea.\nA causa degli agenti atmosferici, la moschea ha avuto bisogno di ristrutturazioni e restauri, che negli anni ne hanno modificato il design esterno. Nel settembre 2002 una violenta tempesta ha distrutto il mi\u1e25r\u0101b e il minareto. Di conseguenza, il WMF ha inserito la moschea nel monitoraggio del World Monuments Watch, considerando anche i danni seguenti al restauro inadeguato del 1970. Il \"Ghana Museum and Monuments Board\" ha deciso di ristrutturare completamente la moschea, perci\u00f2 ha chiesto alla CRAterre, uno studio di architettura con sede a Grenoble, in Francia, con esperienza nella costruzione di strutture in terra. I lavori di restauro sono stati sostenuti dalla WMF, con una fondo di 50.000 dollari concesso dall'American Express e con il supporto della comunit\u00e0 locale. Il processo di conservazione ha comportato la rimozione del precedente intonaco cementizio dalle superfici della moschea, mentre le componenti strutturali in legno sono state sostituite, il minareto e il mi\u1e25r\u0101b ricostruiti, il portale rifatto del tutto, infine le superfici interne ed esterne sono state intonacate in modo tradizionale. La ristrutturazione ha comportato la rivalutazione dello stato di conservazione del sito, coinvolgendo un team di artigiani e operai locali. Il contributo del team ha posto particolare enfasi sul rilancio della conoscenza della manutenzione dell'adobe.\nCaratteristiche.\nCome altre moschee nella regione settentrionale del Ghana, la moschea di Larabanga \u00e8 costruita nello stile architettonico del Sahel, utilizzando materiali e tecniche di costruzione locali. La moschea \u00e8 costruita con fango e canne, le misure sono all'incirca 8 metri per 8 metri. Ha due torri di forma piramidale, una svolge la funzione di mi\u1e25r\u0101b ed \u00e8 rivolta verso la Mecca formando la facciata est, l'altra costituisce il minareto ed \u00e8 all'angolo nord-est. Inoltre i contrafforti di forma conica sulle pareti esterne sono rafforzati ad elementi in legno allineati orizzontalmente. All'interno della moschea \u00e8 conservato un antico Corano, che la gente locale ritiene essere un dono arrivato dal cielo nel 1650 per Braham, l'imam del tempo, come conseguenza delle sue preghiere. La comunit\u00e0 locale \u00e8 stata anche sostenuta per un progetto di rafforzamento dell'artigianato e del turismo, per generare fondi, non solo per la manutenzione della moschea, ma anche per migliorare le condizioni economiche della popolazione."}
{"id": "5297511", "revid": "2130303", "url": "https://it.wikipedia.org/wiki?curid=5297511", "title": "Santuario di Nostra Signora di Madhu", "text": "Il santuario di Nostra Signora di Madhu \u00e8 un santuario mariano cattolico situato nella diocesi di Mannar, nello Sri Lanka.\nFondato nel XVII secolo, \u00e8 il luogo di pellegrinaggio pi\u00f9 importante per i cattolici dello Sri Lanka. L'immagine della Beata Vergine \u00e8 molto venerata sia dai cattolici tamil sia dai cattolici cingalesi: nel 1924 fu ufficialmente incoronata da parte di un legato di papa Pio XI.\nIl santuario \u00e8 un simbolo di unit\u00e0, non solo tra i cattolici, ma anche tra i protestanti e i fedeli di altre religioni. I grandi pellegrinaggi del 2 luglio e del 15 agosto attirano circa 600.000 fedeli cristiani, buddisti, ind\u00f9 e musulmani.\nSituato al centro della zona in cui infuri\u00f2 la guerra civile terminata nel 2009, il santuario ha ospitato, durante il conflitto, un campo di rifugiati. La chiesa stessa \u00e8 stata bombardata pi\u00f9 volte."}
{"id": "5297527", "revid": "287204", "url": "https://it.wikipedia.org/wiki?curid=5297527", "title": "Unione Sportiva Gubbio 1948-1949", "text": "Questa voce raccoglie le informazioni riguardanti l'Unione Sportiva Gubbio nelle competizioni ufficiali della stagione 1948-1949."}
{"id": "5297529", "revid": "70508008", "url": "https://it.wikipedia.org/wiki?curid=5297529", "title": "Amico Armadillo", "text": ""}
{"id": "5297541", "revid": "83531", "url": "https://it.wikipedia.org/wiki?curid=5297541", "title": "Unione Sportiva Grosseto 1948-1949", "text": "Questa pagina raccoglie le informazioni riguardanti l'Unione Sportiva Grosseto nelle competizioni ufficiali della stagione 1948-1949."}
{"id": "5297543", "revid": "1005847", "url": "https://it.wikipedia.org/wiki?curid=5297543", "title": "Archivio storico dell'Istituto veneto di scienze, lettere ed arti", "text": "L'Archivio storico dell'Istituto veneto di scienze, lettere ed arti \u00e8 conservato nelle strutture dell'Istituto stesso, presso palazzo Loredan.\nStoria archivistica.\nSulla scia dei progetti attivati negli anni 50 e 80 del novecento \u00e8 ripartita l'opera di inventariazione dell'archivio corrente dell'Istituto; che, per via della mole di materiale e del continuo afflusso di carte, non \u00e8 mai stato completamente inventariato.\nI documenti.\nNell'archivio sono contenuti tutti i documenti prodotti dall'Istituto Veneto dal 1840 ad oggi.\nUna ripartizione contiene i documenti prodotti dal Istituto nazionale, per le sezioni di Padova e Venezia.\nNell'archivio sono presenti gli atti dell'Istituto, verbali delle adunanze, documenti interni e lettere dei soci ecc.."}
{"id": "5297545", "revid": "1566286", "url": "https://it.wikipedia.org/wiki?curid=5297545", "title": "Brendan Fletcher", "text": ""}
{"id": "5297547", "revid": "300067", "url": "https://it.wikipedia.org/wiki?curid=5297547", "title": "Rally di Monte Carlo 2015", "text": "L'83\u00aa edizione del Rally di Monte Carlo, prima prova del Campionato del mondo rally 2015, si \u00e8 corsa dal 22 al 25 gennaio ed \u00e8 stata vinta da S\u00e9bastien Ogier. Soltanto ottavo il nove volte campione del mondo S\u00e9bastien Loeb: mentre era saldamente al comando della classifica generale, durante l'8\u00aa speciale, ha danneggiato la sua posteriore sinistra, perdendo minuti preziosi."}
{"id": "5297549", "revid": "729019", "url": "https://it.wikipedia.org/wiki?curid=5297549", "title": "Unione Sportiva Piombino 1948-1949", "text": "Questa voce raccoglie le informazioni riguardanti l'Unione Sportiva Piombino nelle competizioni ufficiali della stagione 1948-1949."}
{"id": "5297562", "revid": "83531", "url": "https://it.wikipedia.org/wiki?curid=5297562", "title": "Societ\u00e0 Sportiva Maceratese 1948-1949", "text": "Questa pagina raccoglie le informazioni riguardanti la Societ\u00e0 Sportiva Maceratese nelle competizioni ufficiali della stagione 1948-1949."}
{"id": "5297568", "revid": "8660", "url": "https://it.wikipedia.org/wiki?curid=5297568", "title": "Nazionale di football americano di El Salvador", "text": "La nazionale di football americano di El Salvador \u00e8 la selezione maggiore maschile di football americano della SAAIF che rappresenta El Salvador nelle varie competizioni ufficiali o amichevoli riservate a squadre nazionali.\nConfronti con le altre Nazionali.\nQuesti sono i saldi della nazionale di El Salvador nei confronti delle nazionali incontrate."}
{"id": "5297569", "revid": "729019", "url": "https://it.wikipedia.org/wiki?curid=5297569", "title": "Gruppo Sportivo Solvay Rosignano 1948-1949", "text": "Questa voce raccoglie le informazioni riguardanti il Gruppo Sportivo Solvay Rosignano nelle competizioni ufficiali della stagione 1948-1949."}
{"id": "5297571", "revid": "84184", "url": "https://it.wikipedia.org/wiki?curid=5297571", "title": "Pietro Facchetti", "text": ""}
{"id": "5297573", "revid": "84184", "url": "https://it.wikipedia.org/wiki?curid=5297573", "title": "Pietro Fachetto", "text": ""}
{"id": "5297595", "revid": "1846281", "url": "https://it.wikipedia.org/wiki?curid=5297595", "title": "Finale della Coppa dei Campioni 1955-1956", "text": "La finale della prima edizione della Coppa dei Campioni si tenne il 13 giugno 1956 a Parigi, pi\u00f9 precisamente presso il Parco dei Principi. Si sfidarono il e i francesi dello Stade de Reims, di fronte a un pubblico di 38.000 spettatori.\nIl cammino verso la finale.\nAl torneo parteciparono soltanto sedici squadre, per cui esso fu strutturato con un'unica fase ad eliminazione diretta con gare di andata e di ritorno. Il gioc\u00f2 il primo turno contro gli svizzeri del Servette, sconfiggendoli agevolmente con un punteggio complessivo di 7-0; successivamente elimin\u00f2 il Partizan Belgrado (vittoria 4-0 in casa e clamorosa sconfitta per 3-0 in trasferta, che non compromise per\u00f2 il passaggio del turno), mentre in semifinale fu la volta del , sconfitto dopo una doppia sfida combattuta conclusasi complessivamente con un punteggio di 5-4 per gli spagnoli.\nLo Stade de Reims, invece, elimin\u00f2 agli ottavi di finale i danesi dell'AGF Aarhus; ai quarti sconfisse, dopo due rocambolesche e spettacolari partite (4-2 all'andata e 4-4 al ritorno) i magiari del Budapesti V\u00f6r\u00f6s Lobog\u00f3 e in semifinale elimin\u00f2 agevolmente l', con un punteggio complessivo di 3-0.\nLe due squadre.\nReal Madrid.\nIl Real, che nella stagione 1955-1956 disputer\u00e0 un deludente (almeno per le aspettative) campionato, chiudendo al terzo posto con dieci punti di distacco dall'Athletic Bilbao, in questa finale scese in campo con quella che era stata la formazione titolare durante tutta la stagione, capitanata dal centrocampista difensivo Miguel Mu\u00f1oz. Indiscutibilmente, la stella dei madrileni in quegli anni era l'argentino, con cittadinanza spagnola, Alfredo di St\u00e9fano, autore di ben 24 gol nel corso di quella stagione. Egli condivideva, in una squadra abbastanza offensiva per l'epoca, il reparto d'attacco con Francisco Gento e H\u00e9ctor Rial. A centrocampo giocavano il capitano Mu\u00f1oz e Jos\u00e9 Mar\u00eda Z\u00e1rraga, che rientrava da poco in quell'anno da un grave infortunio subito durante la stagione precedente. In difesa invece giocarono questa finale gli spagnoli Atienza, Lesmes e Marquitos, mentre i pali erano affidati all'esperienza di Juan Alonso.\nStade de Reims.\nCertamente pi\u00f9 deludente di quello degli spagnoli fu il campionato dei francesi, che chiusero la Division 1 al decimo posto con 34 punti. La squadra, allenata da Albert Batteux puntava molto sul prolifico attaccante Ren\u00e9 Bliard (19 centri stagionali) e poteva vantare la presenza di una grande stella del calcio francese quale Raymond Kopa. Da notare che in quella squadra, a centrocampo, giocava anche Michel Hidalgo, che poi diverr\u00e0 a cavallo tra gli anni settanta e ottanta il c.t. della grande Francia di Platini, campione d'Europa nel 1984.\nLa partita.\nL'incontro era atteso da molti soprattutto per il grande duello tra di St\u00e9fano e Kopa, due tra i migliori calciatori in assoluto dell'epoca. Ma non fu solamente uno scontro tra questi due campioni, la partita fu spettacolare e molto equilibrata: i francesi partirono benissimo e andarono subito in vantaggio con un gol al 6' di Michel Leblond, solo quattro minuti dopo Bliard con un lancio dalla trequarti trov\u00f2 in aria Templin che super\u00f2 il portiere avversario e insacc\u00f2 la rete del 2-0. Non tard\u00f2 ad arrivare la risposta dei \"blancos\": buon filtrante in area per di St\u00e9fano che a tu per tu con Jacquet non sbaglia e riapre l'incontro. Gli spagnoli iniziano ad attaccare con insistenza e trovano alla mezzora il gol del pareggio: segna Rial. Si va al riposo sul punteggio di 2-2.\nLa ripresa inizia con il ritrovato vantaggio da parte dei francesi, rete di Hidalgo che devia in porta benissimo un insidioso cross. Pochi minuti dopo arriva per\u00f2 il nuovo pareggio del Real, che trova il gol dopo una serie di rimpalli in area grazie al difensore Marquitos. Al minuto 79, poi, ci pensa ancora Rial a battere il portiere avversario e a portare in vantaggio gli spagnoli: 4-3. Con questo risultato si chiuder\u00e0 l'incontro."}
{"id": "5297599", "revid": "773636", "url": "https://it.wikipedia.org/wiki?curid=5297599", "title": "Castello dei Ventimiglia", "text": ""}
{"id": "5297601", "revid": "599013", "url": "https://it.wikipedia.org/wiki?curid=5297601", "title": "Valentina Trapletti", "text": "Ha vinto quattro titoli italiani assoluti nella marcia 20\u00a0km su strada (2009, 2015, 2017, 2018), il titolo italiano assoluto sui 10\u00a0km nel 2016, due titoli italiani indoor (2020, 2021), 4 titoli nazionali giovanili ed uno universitario.\nCon la Nazionale assoluta \u00e8 stata finalista ai Mondiali di Berlino 2009, semifinalista ai mondiali di Londra 2017, finalista agli Europei di Berlino 2018, semifinalista ai mondiali di Doha 2019, ha vinto l'argento nella classifica a squadre della Coppa Europa di marcia a Murcia 2015, a Podebrady 2017 e ad Alytus 2019 e il bronzo a Podebrady 2021. Ha vinto l'argento nella classifica a squadre della Coppa del Mondo a Taicang 2018. \nBiografia.\nHa iniziato col praticare l'atletica leggera nel 1999, all'et\u00e0 di 14 anni, nella categoria cadette.\nDopo la medaglia di bronzo nei 3000 m di marcia nel 2002 ai campionati italiani allieve indoor, l'anno seguente, 2003, vince il primo titolo italiano giovanile, nella categoria juniores, sempre sui 3000 m indoor (11\u00ba posto agli assoluti al coperto). Bronzo agli italiani juniores sui 20\u00a0km di marcia su strada (19\u00aa posizione assoluta).\nTris di titoli italiani juniores nel 2004: 3000 m indoor, 20\u00a0km di marcia (nona assoluta) e 5000 m outdoor.\nAi Mondiali juniores in Italia a Grosseto conclude all'11\u00ba posto nella marcia 10000 m.\nSqualificata sui 3000 m di marcia agli assoluti indoor per infortunio nel 2005 e 14\u00aa posizione nei 20\u00a0km di marcia su strada.\nUna medaglia e tre piazzamenti ai campionati italiani nel 2006: bronzo sui 3000 m indoor promesse; ottava agli assoluti indoor nei 3000 m, sesta e quarta sui 5000 m rispettivamente agli assoluti ed agli italiani promesse.\nTre medaglie vinte ai vari campionati nazionali disputati nel 2007: bronzo sia nei 3000 m indoor (promesse) che sui 5000 m outdoor (universitari) ed argento sempre nei 5000 m (assoluti); sesto posto nella 20\u00a0km di marcia su strada.\n\u00c8 stata undicesima nei 20\u00a0km di marcia su strada agli Europei under 23 di Debrecen in Ungheria.\nNel 2008 diventa campionessa nazionale universitaria e vicecampionessa italiana assoluta sia nei 20\u00a0km su strada che nei 5000 m outdoor.\nLo stesso anno ha esordito con la Nazionale assoluta in occasione della Coppa del mondo di marcia a \u010ceboksary (Russia): 27\u00ba posto individuale nella marcia 20\u00a0km su strada e settimo nella classifica a squadre.\nNel 2009 vince il suo primo titolo italiano assoluto nei 20\u00a0km di marcia su strada.\nAi Mondiali di Berlino (Germania) \u00e8 stata 16\u00aa nella marcia 20\u00a0km su strada; nella stessa distanza a Belgrado (Serbia) per le Universiadi \u00e8 giunta in sesta posizione.\nHa saltato per infortunio l'intera stagione agonistica 2010.\nNel 2011 \u00e8 giunta quarta ai nazionali universitari sui 5000 m di marcia.\n2013, medaglia d'argento ai campionati nazionali universitari sui 5000 m di marcia e quarto posto nei 10000 m di marcia.\nVicecampionessa italiana assoluta nei 3000 m indoor nel 2014; a Taicang (Cina) nella Coppa del mondo di marcia \u00e8 giunta al 56\u00ba posto.\n2015, campionessa italiana assoluta sui 20\u00a0km di marcia su strada e vicecampionessa sui 3000 m indoor e 10\u00a0km su strada.\nMedaglia d'argento nella classifica a squadre e ventesimo posto individuale nella Coppa Europa di marcia a Murcia (Spagna).\nMedaglia d'argento nella classifica a squadre e settimo posto individuale nella Coppa Europa di marcia a Podebrady (Repubblica Ceca) nel 2017.\nTerza classificata nello IAAF Race Walking Challenge di Podebrady 2018.\nMedaglia d'argento nella classifica a squadre e sedicesimo posto individuale nella Coppa del Mondo a Taicang (Cina) nel 2018.\nMedaglia d'argento nella classifica a squadre e ottavo posto individuale nella Coppa Europa di marcia ad Alytus (Lituania) nel 2019.\nQuindicesima ai Campionati Mondiali di Londra 2017.\nNona ai Campionati Europei 2018.\nDiciassettesima ai Campionati Mondiali di Doha 2019.\n\u00c8 allenata da Enzo Fiorillo."}
{"id": "5297604", "revid": "125933329", "url": "https://it.wikipedia.org/wiki?curid=5297604", "title": "Plus One (film 2013)", "text": "Plus One (\"+1\") \u00e8 un film del 2013 diretto da Dennis Iliadis. \nIn Italia il film \u00e8 stato trasmesso per la prima volta in chiaro il 9 febbraio 2015 da Cielo in prima serata.\nTrama.\nTre amici del college vanno ad un'enorme festa organizzata da un loro coetaneo. Durante i festeggiamenti, dei blackout, causati dalla caduta di un meteorite nelle vicinanze, daranno vita ad un insolito e misterioso fenomeno che sconvolger\u00e0 la vita di tutti i ragazzi presenti: essi verranno clonati."}
{"id": "5297605", "revid": "28592", "url": "https://it.wikipedia.org/wiki?curid=5297605", "title": "Castello dei Ventimiglia (Castelbuono)", "text": ""}
{"id": "5297606", "revid": "28592", "url": "https://it.wikipedia.org/wiki?curid=5297606", "title": "Castello dei Ventimiglia (Geraci Siculo)", "text": ""}
{"id": "5297608", "revid": "1048993", "url": "https://it.wikipedia.org/wiki?curid=5297608", "title": "Cesare Miceli Picardi", "text": "Carriera.\nAttore presente in un pugno di pellicole negli anni '60. Di particolare rilievo il suo ruolo in \"8\u00bd\" di Federico Fellini, film nel quale interpreta il ruolo dell'ispettore di produzione.\nIn alcuni film \u00e8 accreditato come \"Cesarino Miceli Picardi\"."}
{"id": "5297609", "revid": "28592", "url": "https://it.wikipedia.org/wiki?curid=5297609", "title": "Castello dei Ventimiglia (Gangi)", "text": ""}
{"id": "5297610", "revid": "214753", "url": "https://it.wikipedia.org/wiki?curid=5297610", "title": "Campionati mondiali di slittino 1997", "text": "I Campionati mondiali di slittino 1997, trentaduesima edizione della manifestazione organizzata dalla Federazione Internazionale Slittino, si tennero dal 17 al 19 febbraio 1997 ad Igls, una frazione di Innsbruck in Austria, sulla Kunsteisbahn Bob-Rodel Igls, la stessa sulla quale si svolsero le competizioni del bob e dello slittino ai Giochi di e le rassegne iridate nel 1977 e nel 1987; furono disputate gare in quattro differenti specialit\u00e0: nel singolo uomini, nel singolo donne, nel doppio e nella prova a squadre.\nVincitrice del medagliere fu la squadra tedesca, capace di conquistare due titoli e sei medaglie sulle dodici assegnate in totale: quelle d'oro furono conquistate da Georg Hackl nel singolo uomini e da Susi Erdmann nell'individuale femminile, entrambi al loro terzo trionfo iridato. Gli altri titoli furono ottenuti dai rappresentanti della nazionale austriaca Tobias Schiegl e Markus Schiegl nel doppio, che bissarono il titolo ottenuto nella passata edizione, e dagli stessi cugini Schiegl insieme a Markus Prock, Gerhard Gleirscher, Angelika Neuner ed Andrea Tagwerker nella prova a squadre.\nOltre agli austriaci Tobias Schiegl e Markus Schiegl, che vinsero due medaglie d'oro, gli altri atleti che riuscirono a salire per due volte sul podio in questa rassegna iridata furono i connazionali Markus Prock, Gerhard Gleirscher ed Angelika Neuner ed i tedeschi Georg Hackl, Stefan Krau\u00dfe e Jan Behrendt.\nRisultati.\nSingolo uomini.\nLa gara fu disputata su due \"manches\" nell'arco di una sola giornata e presero parte alla competizione 58 atleti in rappresentanza di 25 differenti nazioni; campione uscente era l'austriaco Markus Prock, che concluse la prova al secondo posto, ed il titolo fu conquistato dal tedesco Georg Hackl, gi\u00e0 due volte campione mondiale a Winterberg 1989 ed a Calgary 1990 e giunto cos\u00ec alla sua settima medaglia iridata consecutiva nella specialit\u00e0, nonch\u00e9 vincitore dell'oro olimpico ai Giochi di e di , mentre terzo si classific\u00f2 l'altro austriaco Gerhard Gleirscher.\nSingolo donne.\nLa gara fu disputata su due \"manches\" nell'arco di una sola giornata e presero parte alla competizione 39 atlete in rappresentanza di 17 differenti nazioni; campionessa uscente era la tedesca Jana Bode, che concluse la prova al secondo posto, ed il titolo fu conquistato dalla connazionale Susi Erdmann, gi\u00e0 vincitrice di due titoli iridati a Winterberg 1989 ed a Winterberg 1991 e per due volte sul podio ai Giochi olimpici di e di , mentre terza si classific\u00f2 l'austriaca Angelika Neuner, che aveva colto l'argento ai Giochi di .\nDoppio.\nLa gara fu disputata su due \"manches\" nell'arco di una sola giornata e presero parte alla competizione 48 atleti in rappresentanza di 11 differenti nazioni; campioni uscenti erano i cugini austriaci Tobias Schiegl e Markus Schiegl, che riuscirono a bissare il titolo ottenuto nell'ultima rassegna iridata, davanti alle coppie tedesche formate da Stefan Krau\u00dfe e Jan Behrendt, gi\u00e0 vincitori di quattro titoli iridati nella specialit\u00e0 e campioni olimpici ad , e da Steffen Skel e Steffen W\u00f6ller.\nGara a squadre.\nLa gara fu disputata nell'arco di una sola giornata e ogni squadra nazionale prese parte alla competizione con alcuni tra gli atleti che avevano ottenuto i migliori risultati nelle tre discipline in questa edizione dei mondiali; nello specifico la prova vide la partenza di due singolaristi uomini e di due donne, nonch\u00e9 di un doppio per ogni nazione, che gareggiarono ciascuno in una singola \"manche\"; al termine di ognuna delle tre prove vennero assegnati punteggi decrescenti ai partecipanti e la somma totale dei punti cos\u00ec ottenuti laure\u00f2 campione la nazionale austriaca di Markus Prock, Gerhard Gleirscher, Angelika Neuner, Andrea Tagwerker, Tobias Schiegl e Markus Schiegl davanti alla squadra tedesca composta da Georg Hackl, Jens M\u00fcller, Sylke Otto, Silke Kraushaar, Stefan Krau\u00dfe e Jan Behrendt ed al team italiano formato da Armin Z\u00f6ggeler, Wilfried Huber, Natalie Obkircher, Gerda Weissensteiner, Gerhard Plankensteiner ed Oswald Haselrieder."}
{"id": "5297612", "revid": "1305772", "url": "https://it.wikipedia.org/wiki?curid=5297612", "title": "Llangadfan", "text": "Llangadfan \u00e8 un villaggio del Galles centro-settentrionale, facente parte della contea di Powys (contea storica: Montgomeryshire) e della \"community\" di Banwy.\nEtimologia.\nIl toponimo \"Llangadfan\", attestato per la prima volta nel 1254 nella forma \"Llandkadvan\", significa letteralmente \"chiesa di san Cadfan\" (Cadfan era un santo vissuto nel VI secolo). La forma attuale \"Llangadfan\" \u00e8 attestata sin dal 1291.\nGeografia fisica.\nCollocazione.\nLlangadfan si trova nella parte settentrionale della contea di Powys, tra Dolgellau e Welshpool (rispettivamente ad est della prima e ad ovest della seconda).\nStoria.\nPare che San Cadfan si fosse stabilito nel villaggio prima di diventare abate a Bardsey Island.\nDopo la conquista normanna dell'Inghilterra, nei pressi del villaggio fu costruito un motte e bailey.\nMonumenti e luoghi d'interesse.\nChiesa di San Cadfan.\nTra i principali edifici della localit\u00e0 vi \u00e8 la chiesa di San Cadfan, risalente al XV secolo.\nFonte di San Cadfan.\nAltro edificio d'interesse del villaggio \u00e8 la fonte dedicata sempre a San Cadfan e risalente al 1230 circa.\nAbernodwydd Farmhouse.\nTra gli edifici d'interesse del villaggio, vi era inoltre un tempo la \"Abernodwydd Farmhouse\", edificio risalente al 1678-1708 e ora trasferito nel St Fagans National History Museum."}
{"id": "5297625", "revid": "767487", "url": "https://it.wikipedia.org/wiki?curid=5297625", "title": "11.6", "text": "11.6 \u00e8 un film del 2013 diretto da Philippe Godeau.\nIl film \u00e8 tratto dal libro \"Toni 11,6: Histoire du convoyeur\" di Alice G\u00e9raud-Arfi.\nTrama.\nToni ha lavorato come guardia di sicurezza su un camion blindato per dieci anni. Un giorno, con 11,6 milioni di euro a bordo, si allontana senza i suoi colleghi, commettendo la pi\u00f9 grande rapina del secolo. Dopo un anno di progettazione dei suoi piani, lascia la moglie e va alla ricerca del suo ex capo."}
{"id": "5297626", "revid": "149485", "url": "https://it.wikipedia.org/wiki?curid=5297626", "title": "Sci di fondo alla XXVII Universiade invernale", "text": "Le gare di sci di fondo della XXVII Universiade invernale si sono svolte dal 25 gennaio al 1\u00ba febbraio 2015, a \u0160trbsk\u00e9 Pleso, in Slovacchia. In programma nove eventi."}
{"id": "5297627", "revid": "365417", "url": "https://it.wikipedia.org/wiki?curid=5297627", "title": "Elmo (Missouri)", "text": "Graham \u00e8 una citt\u00e0 degli Stati Uniti d'America, nella contea di Nodaway, nello Stato del Missouri.\nGeografia fisica.\nSecondo lo United States Census Bureau, il villaggio ha una superficie totale di 0,60\u00a0km\u00b2 ed una popolazione di 114 abitanti."}
{"id": "5297631", "revid": "991694", "url": "https://it.wikipedia.org/wiki?curid=5297631", "title": "Cofilina", "text": "Le cofiline sono una famiglia di molecole proteiche che si legano alle subunit\u00e0 di actina nella forma polimerizzata, agendo in modo tale da aumentare lo stress meccanico e mediare cos\u00ec la rottura del filamento, quindi la depolimerizzazione."}
{"id": "5297640", "revid": "767487", "url": "https://it.wikipedia.org/wiki?curid=5297640", "title": "Conception Junction (Missouri)", "text": "Conception Junction \u00e8 una citt\u00e0 degli Stati Uniti d'America, nella contea di Nodaway, nello Stato del Missouri.\nGeografia fisica.\nSecondo lo United States Census Bureau, il villaggio ha una superficie totale di 0,80\u00a0km\u00b2.\nStoria.\nNel territorio dell'attuale cittadina di Conception Junction, in passato era un incrocio ferroviario tra due linee: Wabash Railroad e la Chicago Great Western Railroad."}
{"id": "5297645", "revid": "767487", "url": "https://it.wikipedia.org/wiki?curid=5297645", "title": "Adult World", "text": "Il mondo degli adulti (\"Adult World\") \u00e8 un film del 2013 diretto da Scott Coffey.\nTrama.\nAmy Anderson (Emma Roberts), giovane eccentrica e impacciata, appena laureata, \u00e8 determinata a diventare un'importante poetessa. Assillata dai debiti e senza un lavoro, torna a vivere in casa dei genitori che la costringono a trovarsi subito un lavoro. Senza altra scelta, Amy comincia a lavorare suo malgrado come cassiera in un sex shop chiamato \u201cAdult World\u201d, gestito da una coppia di anziani, nel quale fa conoscenza del giovane affascinante Alex (Evan Peters) e della drag queen Rubia (Armando Riesco), entrambi suoi colleghi commessi. Sentendosi superiore al suo ambiente di lavoro e alle persone che ne fanno parte e considerandosi un'ottima scrittrice, continua a inseguire con ossessione il suo sogno, da cui per\u00f2 riceve solo delusioni e rifiuti di pubblicazioni. Con insistenza e foga inizia a perseguitare il poeta, da lei stimatissimo, Rat Billings (John Cusack), che con riluttanza accetta di farle da mentore. Lusingata e affascinata dal carisma e dall'animo cupo e maledetto di questo, ingenuamente non si accorge che in realt\u00e0 la sta solo prendendo in giro illudendola e umiliandola. Capendo di non possedere il talento che credeva, perduta e demoralizzata anche da questo fallimento, inizia a maturare e crescere proprio grazie alle amicizie nate con i colleghi del negozio, che la portano a contatto con l'amore e i veri valori della vita."}
{"id": "5297683", "revid": "872655", "url": "https://it.wikipedia.org/wiki?curid=5297683", "title": "NSU Ro80", "text": ""}
{"id": "5297685", "revid": "267975", "url": "https://it.wikipedia.org/wiki?curid=5297685", "title": "Arcidiocesi di Cashel", "text": ""}
{"id": "5297686", "revid": "287204", "url": "https://it.wikipedia.org/wiki?curid=5297686", "title": "False assunzioni sui sistemi distribuiti", "text": "Le false assunzioni sui sistemi distribuiti sono le errate valutazioni che ingenuamente ed inevitabilmente si commettono durante la fase progettuale di un sistema distribuito. La definizione \u00e8 stata formulata da Laurence Peter Deutsch nel 2004, durante il periodo in cui era impiegato presso Sun Microsystems.\nDescrizione.\nLa definizione data da Peter Deutsch consiste nel ritenere erroneo assumere come verificate le seguenti otto condizioni:\nEffetti.\nL'ignoranza della presenza di una latenza di rete, e della perdita di pacchetti che pu\u00f2 causare, induce i progettisti e gli sviluppatori di applicazioni distribuite a permettere traffico sconfinato, una crescente perdita di pacchetti ed un crescente spreco della banda.\nLa compiacenza nel considerare sicura la rete ha come effetto l'essere raggirati da utenti che vogliono causare danni e dai programmi che vengono continuamente riadattati per superare le misure di sicurezza in essere.\nLa presenza di pi\u00f9 amministratori, appartenenti finanche ad organizzazioni tra loro rivali, pu\u00f2 dare luogo all' istituzione di politiche di amministrazione dei sistemi e del traffico di rete fra loro conflittuali che possono in particolari occasioni impedire ai pacchetti di informazioni di completare il proprio percorso e giungere con successo a destinazione.\nVi sono costi \"nascosti\" che riguardano la costruzione, la manutenzione e l'amministrazione di una rete di sistemi distribuiti, di cui occorre tener conto nei piani di spesa di un progetto.\nIgnorare i limiti di banda imposti a chi manda traffico pu\u00f2 risultare in imprevisti rallentamenti."}
{"id": "5297687", "revid": "695564", "url": "https://it.wikipedia.org/wiki?curid=5297687", "title": "Creezer", "text": ""}
{"id": "5297689", "revid": "767487", "url": "https://it.wikipedia.org/wiki?curid=5297689", "title": "Erika Villani", "text": "Carriera.\nDopo aver per anni giocato nel calcio femminile a 11, ricoprendo il ruolo di centrocampista e chiudendo la carriera nella Res Roma dove ebbe anche la fascia di capitano, nell'estate 2015 decide di ritornare al calcio a 5, disciplina che gi\u00e0 aveva praticato in giovent\u00f9."}
{"id": "5297691", "revid": "742538", "url": "https://it.wikipedia.org/wiki?curid=5297691", "title": "Libri liberi", "text": ""}
{"id": "5297692", "revid": "149485", "url": "https://it.wikipedia.org/wiki?curid=5297692", "title": "Biathlon alla XXVII Universiade invernale", "text": "Le gare di biathlon della XXVII Universiade invernale si sono svolte dal 25 al 31 gennaio 2015, a Osrblie, in Slovacchia. In programma nove eventi."}
{"id": "5297733", "revid": "28592", "url": "https://it.wikipedia.org/wiki?curid=5297733", "title": "Barocco del Val di Noto", "text": ""}
{"id": "5297734", "revid": "61051", "url": "https://it.wikipedia.org/wiki?curid=5297734", "title": "Margot Gambarotta", "text": "Carriera.\nClub.\nMargot Gambarotta si appassiona al gioco del calcio fin da giovane e dopo aver giocato nelle formazioni miste del Legino fino al raggiungimento dell'et\u00e0 massima consentita dalla federazione, nel 2008 si tessera con il Multedo, societ\u00e0 con cui al termine della stagione 2009-2010 vince il girone A della Serie B, allora terzo livello del campionato italiano. Con il Sestrese Multedo, denominazione con cui la squadra affronta il campionato di Serie A2 2010-2011, Gambarotta gioca la sua ultima stagione con la societ\u00e0 genovese, contribuendo a conquistare il terzo posto in campionato dietro alle promosse Milan e Como 2000.\nNell'estate 2011 decide di trasferirsi al Molassana Boero neo promosso dalla Serie C regionale. Alla sua prima stagione in A2 con i colori rosso azzurro contribuisce a raggiungere il terzo posto in classifica, ad un solo punto dalla zona promozione, dietro al , e il quarto in quella successiva, al termine della quale decide di lasciare la societ\u00e0 con un tabellino personale di 48 presenze.\nDurante il calciomercato estivo 2013 formalizza il suo passaggio alla Res Roma neopromossa in Serie A, societ\u00e0 con cui veste i colori giallorossi per le tre stagioni successive, lasciandola per meglio seguire l'ultima parte degli studi universitari col fine di conseguire la laurea in fisioterapia.\nNel 2016 decide di trasferirsi al Latina tornando a giocare in Serie B per il campionato entrante, campionato meno impegnativo e pi\u00f9 vicino alle esigenze extraagonistiche e dove metter\u00e0 a frutto anche la sua esperienza di fisioterapista. Con la nuova societ\u00e0 rimane due stagioni, entrambe con la squadra iscritta al girone D, quello delle societ\u00e0 legate territorialmente al centro-sud. Durante la prima condivide le prestazioni del Latina, unica compagine a staccarsi dalle inseguitrici ma ben dietro alle mattatrici del girone, e , terminando il campionato al terzo posto con 37 punti, nella seconda il sesto posto che, per la riforma del campionato seguente, prevede la retrocessione di tutte le squadre classificatesi dopo la terza posizione. In questo periodo Gambarotta scende in campo complessivamente in 36 occasioni, andando a rete per due volte nella prima stagione in nerazzurro con l'Apulia Trani e con il Grifone Gialloverde.\nAnche per la decisione del Latina di non iscriversi al campionato successivo, lasciando svincolate le proprie tesserate, Gambarotta trova un accordo con la per giocare nel rinnovato campionato di Serie B nazionale.\nNazionale.\nMargot Gambarotta viene convocata alle selezioni per determinare la rosa delle Azzurrine della formazione Under-17 che parteciperanno alle qualificazioni al campionato europeo di categoria 2011. Gioca la sua prima partita il 20 settembre 2010, nell'incontro disputato contro le pari et\u00e0 della Bulgaria in occasione del primo turno e scende in campo tutte le sei partite giocate dall'Italia fino alla sua eliminazione patita al termine del secondo turno."}
{"id": "5297743", "revid": "648716", "url": "https://it.wikipedia.org/wiki?curid=5297743", "title": "AB7", "text": "AB7, chiamata anche SMC WR7, \u00e8 una stella binaria appartenente alla galassia della Piccola Nube di Magellano costituita da una stella di Wolf-Rayet e da una supergigante blu. \nLa Wolf-Rayet \u00e8 stata assegnata alla classe spettrale WN2 o WN4, mentre la compagna \u00e8 assegnata alla classe O6I o Of6. Le due componenti orbitano intorno al comune centro di massa con un periodo di 19,56\u00a0giorni. Niemela \"et al.\" (2003) hanno calcolato l'orbita delle due componenti e hanno dedotto una massa minima di per la Wolf-Rayet e di per la supergigante. Se l'ipotesi degli autori che l'orbita sia inclinata di circa 60\u00b0 \u00e8 corretta, se ne dedurrebbe una massa rispettivamente di e . Si tratta di una stella molto luminosa con una magnitudine boolometrica inferiore a \u221210, almeno un milione di volte pi\u00f9 luminosa del Sole.\nLa stella di Wolf-Rayet \u00e8 estremamente calda, con una temperatura superficiale di circa 80.000\u00a0K. L'elevata temperatura delle due componenti e il potente vento stellare emesso dalla coppia fa s\u00ec che questa stella sia associata a una delle regioni H II a pi\u00f9 alta ionizzazione delle Nubi di Magellano.\nNei pressi della nebulosa \u00e8 osservabile una serie di filamenti di colore verde identificabili con un resto di supernova."}
{"id": "5297756", "revid": "729019", "url": "https://it.wikipedia.org/wiki?curid=5297756", "title": "Castello di Geraci", "text": "Il castello di Geraci sorge a Geraci Siculo, sopra una massiccia roccia arenaria dove ora si trovano gli antichi resti del Maniero dei Ventimiglia.\nStoria.\nSi presume che il castello sia stato costruito in et\u00e0 bizantina.\nLa costruzione fu la prima difesa occidentale dell'area poi divenuta la vasta contea di Geraci, in quanto la sua posizione la rendeva inaccessibile. Oltre per la sua posizione l'inaccessibilit\u00e0 era dovuta anche alla struttura: all'interno gli ambienti avevano una distribuzione e collocazione militaresca, priva di lussi, ed era preparata ad resistere anche a lunghi assalti.\nEpoca normanno - aragonese.\nI Normanni lo trasformarono per le loro esigenze militari: il conte Ruggero I d'Altavilla sottrae il territorio al dominio arabo e lo assegna in vassallaggio al nipote Riccardo Serlo II d'Altavilla ( \u2020 1072).\nAl tempo degli Aragonesi e dei Ventimiglia, nella persona di Francesco I divenne una vera e propria fortezza militare.\nRisale a questo periodo infatti la chiusura del perimetro urbano con le grandi porte di cui ancora oggi si possono intravedere i segni.\nNel sottosuolo vi erano le cisterne per l'acqua, gli spazi per le provviste e le prigioni; al pian terreno c'erano le scuderie, le cucine, le sale d'armi e le feritoie per i tiratori mentre il piano superiore era adibito a residenza della famiglia del conte.\nCon questo successore le investiture dei marchesi di Geraci sono le medesime dei principi di Castelbuono.\nEpoca contemporanea.\nDel castello oggi sopravvivono i ruderi: gli angoli mozzati delle torri, le feritoie, le cisterne vuote e la chiesetta di Sant'Anna, integra in mezzo alle rovine."}
{"id": "5297758", "revid": "67105", "url": "https://it.wikipedia.org/wiki?curid=5297758", "title": "SMC WR7", "text": ""}
{"id": "5297759", "revid": "580197", "url": "https://it.wikipedia.org/wiki?curid=5297759", "title": "Giulia Colini", "text": ""}
{"id": "5297762", "revid": "119159", "url": "https://it.wikipedia.org/wiki?curid=5297762", "title": "Rocca di Geraci", "text": ""}
{"id": "5297765", "revid": "28592", "url": "https://it.wikipedia.org/wiki?curid=5297765", "title": "Conte di Geraci", "text": ""}
{"id": "5297768", "revid": "182193", "url": "https://it.wikipedia.org/wiki?curid=5297768", "title": "ANEL", "text": ""}
{"id": "5297769", "revid": "1494169", "url": "https://it.wikipedia.org/wiki?curid=5297769", "title": "Grifeo (disambigua)", "text": ""}
{"id": "5297770", "revid": "28592", "url": "https://it.wikipedia.org/wiki?curid=5297770", "title": "Graffeo", "text": ""}
{"id": "5297771", "revid": "508036", "url": "https://it.wikipedia.org/wiki?curid=5297771", "title": "Sonata per pianoforte n. 3 (Mozart)", "text": "La sonata per pianoforte n. 3 in si bemolle maggiore, K. 281, fu scritta da Wolfgang Amadeus Mozart alla fine del 1774 e appartiene ad un ciclo di sei sonate per pianoforte (dalla K. 279 alla K. 284).\nIl 2 novembre 1777 il compositore la esegue nella casa di Christian Cannabich a Mannheim.\nCaratteristiche.\nComposta secondo i canoni dello stile galante, viene menzionata da Mozart in una lettera a suo padre datata 13 novembre 1777: Mozart racconta di avere eseguito al clavicordo questa sonata (assieme alla pi\u00f9 tarda \"Sonata in re maggiore\", K. 284) a Mannheim, alla corte del principe Ernst von Oettingen-Wallerstein, alla presenza del suo \"Kapellmeister\" Ignaz Beecke.\nIl primo movimento, \"Allegro\", in forma sonata, presenta un tema principale di carattere lirico, che viene sviluppato e riccamente variato quasi in guisa d'improvvisazione.\nIl secondo movimento, \"Andante amoroso\", offre nelle prime due battute un contrasto dinamico fin'allora inusitato per Mozart, con un repentino passaggio da \"forte\" a \"piano\". L'intero movimento richiede un'esecuzione aggraziata ma non incline al sentimentalismo. \nIl movimento finale, \"Rond\u00f2: Allegro\", \u00e8 basato su un tema principale di gavotta che viene esposto cinque volte, intervallato da varie altre melodie. Tutto il movimento \u00e8 in stile francese e contiene inattesi passaggi in modo minore di carattere drammatico. Da alcuni viene considerato come il finale compositivamente pi\u00f9 avanzato all'interno di questo primo gruppo di sonate mozartiane."}
{"id": "5297773", "revid": "767487", "url": "https://it.wikipedia.org/wiki?curid=5297773", "title": "Dressed Up &amp; in Line", "text": "Dressed Up &amp; in Line \u00e8 una raccolta del gruppo musicale statunitense Copeland, pubblicata il 20 novembre 2007.\nContiene diverse versioni alternative, demo, inediti e cover realizzate dalla band nel corso dei primi 6 anni della sua carriera."}
{"id": "5297776", "revid": "28592", "url": "https://it.wikipedia.org/wiki?curid=5297776", "title": "Nowairi", "text": ""}
{"id": "5297779", "revid": "124566093", "url": "https://it.wikipedia.org/wiki?curid=5297779", "title": "Giovanni I Ventimiglia", "text": " Per le sue imprese venne soprannominato Il Gran Signore.\nBiografia.\nNacque presumibilmente attorno al 1383 da Enrico, XVII conte di Geraci, e dalla di lui seconda moglie Bartolomea d'Aragona Embriaco dei conti di Cammarata, di cui era figlio primogenito. Morto il padre nel 1398, succedette ancora adolescente nei beni e nei feudi ereditati, a partire dalla Contea di Geraci, e fino al compimento della maggiore et\u00e0 ebbe come suo reggente Giacomo di Prades, signore di Caccamo, di cui sposer\u00e0 la figlia Agata, in virt\u00f9 degli accordi stipulati tra il medesimo ed il Conte Enrico quando era in vita, approvati dal re Martino I di Sicilia. Dall'unione con Agata Prades Moncada, nacquero cinque figli, e rimasto vedovo verso il 1430, si rispos\u00f2 con la procugina Isabella Ventimiglia Moncada, figlia ed erede di Guglielmo, barone di Ciminna, da cui ebbe una sola figlia.\nFedele ai Martini, nel 1409 fu a capo di un gruppo di 25 lance, tutte guidate da altri membri dei Ventimiglia, che partecip\u00f2 alla spedizione in Sardegna contro i ribelli alla Corona d'Aragona. Tornato in Sicilia, fece parte di quella fazione di nobili che parteggi\u00f2 per la regina consorte Bianca di Navarra, che rimasta vedova del re Martino, fu dichiarata reggente del regno isolano dal suocero il re Martino I di Aragona, ma dopo la morte di questi, si trov\u00f2 a lottare con il potente Bernardo Cabrera, conte di Modica, che voleva sposarla per stabilire il proprio dominio nell'isola. La Regina Bianca, nel 1411, nomin\u00f2 Giovanni membro del Consiglio di Reggenza e capitano di guerra del distretto di Cefal\u00f9.\nIl nuovo Re di Sicilia fu Alfonso V d'Aragona detto \"il Magnanimo\", che nel 1420 lo invi\u00f2 in Corsica, nella cui spedizione fu a capo di 46 lance che insieme alle squadre dei congiunti Federico e Francesco Ventimiglia, portavano il contingente familiare ad almeno 195 cavalli. L'anno successivo il Ventimiglia fu al seguito del sovrano aragonese nella spedizione per la conquista del Regno di Napoli, dove la Regina Giovanna, priva di discendenti, nomin\u00f2 Alfonso come suo successore. Il Ventimiglia partecip\u00f2 all'assedio di Acerra e, al comando di una parte della cavalleria e di alcune compagnie di fanti, nell'ottobre 1421 blocc\u00f2 l'avanzata delle truppe angioine comandate da Muzio Attendolo Sforza, al ponte di Casolla sul fiume Clanio, in attesa dell'arrivo delle truppe di Braccio da Montone e di Niccol\u00f2 Piccinino. \nIl Re Alfonso lo gratific\u00f2 affidandogli l'incarico di Regio camerario maggiore, ossia di capo dell'amministrazione finanziaria, e il 26 maggio 1422 con un provvedimento emanato a Castellammare di Stabia gli concesse una rendita vitalizia di 200 onze sugli introiti del caricatore di Tusa e di 100 su quelli del caricatore di Solanto. Nominato ammiraglio del Regno di Sicilia nel 1423, partecip\u00f2 alle guerre del Re Alfonso in Aragona e in Provenza (assedio e distruzione di Marsiglia). Lo stesso sovrano aragonese, nel 1430 gli diede l'incarico di Vicer\u00e9 di Sicilia, che condivise il primo anno con Niccol\u00f2 Speciale, signore di Patern\u00f2 e Guglielmo de Montanyans, dal 1431 al 1432 da solo. Da vicer\u00e9, il Ventimiglia si trov\u00f2 ad affrontare la ribellione organizzata di Federico de Luna, che in quanto figlio naturale del re Martino pretendeva di impadronirsi del trono del regno isolano, e perci\u00f2 si alle\u00f2 con il re Giovanni II di Castiglia, con cui Alfonso d'Aragona era perennemente in conflitto (Giovanni Ventimiglia giura la pace con Giovanni II di Castiglia, come procuratore di Alfonso il Magnanimo, il 27 dicembre 1437). Il Luna trascin\u00f2 nel suo partito anche due dei suoi figli, Ferdinando e Giovanni, e lo scontro tra i due dur\u00f2 per diversi mesi, in cui il medesimo sfid\u00f2 a duello sia il Re d'Aragona sia il conte di Geraci, i quali ignorarono il suo invito. Come vicer\u00e9 dell'isola fu impegnato in spedizioni militari, a Tropea contro gli Angioini, e nell'isola di Gerba contro i Mori, dove le truppe siculo-aragonesi, pur avendo combattuto valorosamente, furono respinte, e si conclusero entrambe con una tregua coi nemici.\nMantenne la carica di vicer\u00e9 fino al 1432, e tre anni pi\u00f9 tardi fu nuovamente inviato nel Regno di Napoli, nella spedizione a cui presero parte anche i figli Antonio, Ferdinando e Giovanni, fatti prigionieri dai nemici, e per la cui liberazione si interess\u00f2 personalmente il Re d'Aragona. Lo stesso sovrano aragonese, per i servigi militari avuti dal Conte di Geraci, dapprima gli assegn\u00f2 le signorie sulle citt\u00e0 campane e pugliesi di Bitonto, Casamassima, Castellammare di Stabia, Cerignola, Orta Nova e Serracapriola, e tra il febbraio e il marzo del 1436 lo invest\u00ec del titolo di \"I marchese di Geraci\", e risult\u00f2 essere il primo feudatario siciliano a cui venne concesso un titolo marchionale.\nNel 1442, gli Aragonesi conquistarono il Regno di Napoli, dove al Ventimiglia era gi\u00e0 stato affidato nel 1435 l'incarico di governatore delle zone conquistate e vicegerente della piazza di Capua. Ebbe inoltre l'incarico di regio luogotenente di Terra di Bari, Puglia e Calabrie. Nel 1444, il Re Alfonso lo invi\u00f2 in Grecia per combattere contro i Turchi che minacciavano i ducati di Atene e di Neopatria, e poi in Epiro in soccorso delle truppe comandate dal genero Carlo Tocco, despota di Epiro, marito della figlia Raimondetta. Nel 1445, fu nuovamente in Italia, per combattere le guerre nuovamente contro lo Sforza, in Umbria e nelle Marche: guid\u00f2 le armate aragonesi alleate dell'esercito pontificio e di Filippo Maria Visconti (Lega Santa), espugn\u00f2 diverse localit\u00e0, ed occup\u00f2 la Marca d'Ancona, in qualit\u00e0 di Capitano Generale del Regno delle Due Sicilie, delle Marche e della Lega Santa.\nNel 1452, il Marchese di Geraci venne inviato nelle guerre degli Aragonesi, alleati della Repubblica di Venezia, contro il Ducato di Milano e la Repubblica di Firenze, da cui vennero sconfitti. Tre anni pi\u00f9 tardi, papa Callisto III lo nomin\u00f2 Gonfaloniere della Chiesa ossia comandante delle armi pontifice. Dopo la morte di Re Alfonso nel 1458, divenne consigliere del figlio e successore, il re Ferdinando I di Napoli, che gli conferm\u00f2 tutti i privilegi concessi dal padre, e lo mantenne nel Consiglio collaterale, massimo organo di governo della Napoli aragonese.. Nel 1462 il Ventimiglia fu investito della Contea di Montesarchio nel Principato Ultra, e fu pur governatore di Napoli e Reggente del Regno, in assenza del sovrano, insieme alla regina Isabella di Chiaromonte (Clermont), sorella della moglie di Antonio Ventimiglia, il promogenito di Giovanni.\nVerso il 1467 fece ritorno definitivo in Sicilia, e ritiratosi da ogni attivit\u00e0 politico-militare, si stabil\u00ec a Castelbuono, dove da tempo i Ventimiglia avevano fissato la propria dimora. Il marchese Giovanni Ventimiglia vi mor\u00ec nel 1475 ultranovantenne."}
{"id": "5297780", "revid": "28592", "url": "https://it.wikipedia.org/wiki?curid=5297780", "title": "Marca di Albenga", "text": ""}
{"id": "5297789", "revid": "59785", "url": "https://it.wikipedia.org/wiki?curid=5297789", "title": "Moschea Ortak\u00f6y", "text": ""}
{"id": "5297792", "revid": "1224160", "url": "https://it.wikipedia.org/wiki?curid=5297792", "title": "Teatro municipale di Jaguari\u00fana", "text": "Il Teatro Comunale di Jaguari\u00fana, noto anche come Teatro Dona Zenaide, \u00e8 il teatro municipale della citt\u00e0 di Jaguari\u00fana in Brasile nello Stato di San Paolo. L'edificio, in stile contemporaneo \u00e8 intitolato a Clotide Fracchetta Chiavegato, meglio conosciuta come Dona Zenaide. Il teatro \u00e8 gestito direttamente della Prefettura di Jaguari\u00fana Si trova in via Alfredo Bueno 1151, Jaguari\u00fana Centro.\nStoria.\nIl nome di Teatro Dona Zenaide, attribuito al Municipal Teatro di Jaguari\u00fana, vuole essere un omaggio a Clotilde Fracchetta Chiavegato, nota come Dona Zenaide, morta nel 2003 all'et\u00e0 di 94 anni, per l'impegno da lei profuso verso la citt\u00e0 di Jaguari\u00fana.\nL'edificio, costruito nel 1930 e che per anni ha ospitato il vecchio cinema della citt\u00e0 \u201cCine Santa Maria\u201d, dopo un lungo restauro \u00e8 stato inaugurato nel 2008. Il progetto \u00e8 stato realizzato per soddisfare le mutate esigenze artistiche e culturali di Jaguari\u00fana.\nIl grande spazio polifunzionale accoglie artisti brasiliani e internazionali, mostre d\u2019arte, musica, cori, balletti opere teatrali e conferenze.\nOrganizzazione.\nIl Teatro pu\u00f2 contare su uno spazio complessivo di 14\u00a0000 metri quadrati, 420 posti a sedere, rampe di accesso per le persone con disabilit\u00e0 fisiche, un palcoscenico largo otto metri e dieci metri di profondit\u00e0 e una grande sala dedicata alle mostre d'arte.\nLe produzioni artistiche per lo pi\u00f9 allestite dalla Prefettura di Jaguari\u00fana, attraverso la gratuit\u00e0 degli ingressi, sono tese a facilitare il pi\u00f9 possibile l'accesso alla cultura del pubblico."}
{"id": "5297793", "revid": "125476595", "url": "https://it.wikipedia.org/wiki?curid=5297793", "title": "Sindaci di Polistena", "text": "Cronotassi completa dei sindaci di Polistena dal 1800 ad oggi.\nCronotassi dei sindaci.\nRegno di Napoli.\nDi seguito viene proposta la lista dei pi\u00f9 antichi sindaci di Polistena di cui si abbia memoria. Durante il periodo feudale dal 1745 al 1801 i sindaci furono rilevati tra i nobili e i popolani \"grassi\". Ogni sindaco era coadiuvato da un eletto.\nPeriodo napoleonico 1806-1815.\nA norma delle disposizioni contenute nel libro I, tit. 2 del Codice Napoleonico, e del prescritto nel Real Decreto del 29 ottobre 1808, questi sono i sindaci Ufficiali di Stato Civile di Polistena:"}
{"id": "5297794", "revid": "59785", "url": "https://it.wikipedia.org/wiki?curid=5297794", "title": "Moschea Atik Mustafa Pasci\u00e0", "text": ""}
{"id": "5297796", "revid": "59785", "url": "https://it.wikipedia.org/wiki?curid=5297796", "title": "Moschea Fenari Isa", "text": ""}
{"id": "5297799", "revid": "1147755", "url": "https://it.wikipedia.org/wiki?curid=5297799", "title": "Alice Psacaropulo", "text": "Biografia.\nNasce a Trieste il 14 gennaio 1921 da Ianni Psacaropulo, agente marittimo originario di Sifnos, e Margherita Cambiagio, nipote del barone Rosario Curr\u00f2 e Lucia de Reya. Compie gli studi classici presso il Liceo Dante Alighieri, dove segue le lezioni dello scrittore Giani Stuparich (ritratto nel 1943 in un quadro donato poi al Museo Revoltella di Trieste). Tra il 1939 e il 1943 \u00e8 a Torino presso lo studio di Felice Casorati, dove, tra gli altri, conosce Paola Levi Montalcini, Albino Galvano e Alfredo Casella. Nel 1944 consegue la laurea presso la Facolt\u00e0 di Lettere e Filosofia di Trieste e diventa assistente di Luigi Coletti alla cattedra di Storia dell'Arte dell'Universit\u00e0 di Trieste. Nel 1948, a quattro anni dalla prima personale, espone alla XXIV Biennale di Venezia e alla V Quadriennale di Roma. In questo periodo, entra in contatto con i secessionisti veneziani del Fronte nuovo delle arti, in particolare con Giuseppe Marchiori e Giuseppe Santomaso. Con quest'ultimo lavora per la decorazione del salone delle feste della turbonave \"Conte Biancamano\". Durante gli anni Cinquanta tiene corsi di pittura all'Universit\u00e0 Popolare di Trieste. Tra gli allievi, Annamaria Ducaton, Bruno Ponte, Franca Batich. Nel 1956, espone di nuovo alla VII Quadriennale. Dal 1960 al 1971 si trasferisce a Venezia dove insegna lettere e storia dell'Arte. Negli stessi anni riceve nuovi incarichi di decorazione navale sul transatlantico \"Raffaello\". Dopo la parentesi veneziana, insegna a Udine, presso l'Istituto Statale d'Arte, e poi di nuovo a Trieste, al Liceo Petrarca. Nel 1980 le viene commissionata una \"Assunta\" di grandi dimensioni (28mq) per la chiesa di Cessalto. Espone a Napoli, Parigi, Madrid, Vienna, Barcellona, Milano, Lubiana, Stoccolma. Nel 2008 riceve il Sigillo Trecentesco della citt\u00e0 di Trieste con la seguente motivazione: \"\"La globalit\u00e0 del suo impegno culturale la fa essere un personaggio irripetibile che onora la nostra citt\u00e0\u201d\". Nel 2011 espone alla LIV Esposizione internazionale d'arte di Venezia, nel padiglione Italia. Nel 2012 \u00e8 nel film di Elisabetta Sgarbi, \"Il viaggio della signorina Vila\", ispirato ai libri \"Il mio Carso\" di Scipio Slataper e \"Irredentismo adriatico\" di Angelo Vivante e presentato in concorso nell'ambito della VII edizione del Roma Film Festival. Due anni dopo la sua morte, avvenuta il 14 novembre 2018, nasce \"Studio Psacaropulo\", l\u2019associazione avente il compito di tutelare e valorizzare il suo patrimonio artistico.\nStile.\nPrima ancora di essere\nallieva di Casorati, una giovanissima Alice Psacaropulo \u00e8 notata da Silvio Benco1 per alcuni schizzi pieni \u00abdi vivace immediatezza\u00bb, che presenta a diverse collettive della seconda met\u00e0 degli anni Trenta a Trieste. Le qualit\u00e0 istintive dimostrate si\narricchiscono durante l'apprendistato casoratiano a Torino, periodo cruciale per la sua formazione modernista, e che, tuttavia, non altera una personalit\u00e0 tendente a \u00abun certo intimismo di sapore metafisico\u00bb2. Nel 1948, in occasione della XXIV Biennale di Venezia, espone un nudo che le vale le critiche positive di Cesare Sofianopulo e, pi\u00f9 tardi, di un Gillo Dorfles, che legge bene l'insegnamento torinese in \u00abquell'urgenza narrativa sempre sottesa alla composizione\u00bb3.\nMa gi\u00e0 negli anni Cinquanta, la lezione casoratiana appare meditata e superata, e le produzioni di questa fase (\"Natura morta con carciofi\") fanno parlare di pittura maschia, di \u00abun postcubismo rigoroso e quadrato\u00bb4. A partire dagli anni Sessanta \u00e8 Decio Gioseffi ad interessarsi della pittura della Psacaropulo, e a cogliere \u00abuna maggior disinvoltura nel dominio della problematica astrattista e informalistica\u00bb grazie ad \u00abun'impalcatura naturalistica\u00bb e reale, che resta \u00abnel campo dell'arte figurativa\u00bb5. \u00c8 in questi anni che inizia lo sperimentalismo coloristico che segner\u00e0 tutta l'opera futura. Il ritorno a Torino per un'importante personale presentata da Albino Galvano (1972) \u00e8 occasione per presentare gli esempi evidenti (\"Venezia sommersa\") della virata in senso coloristico della sua produzione e della querelle tra astrattismo naturalistico e realismo fantastico - tra figurativo e non-figurativo - sollevata da diversi critici. In una cosa per\u00f2 tutti sono concordi e cio\u00e8 che \u00abil riflesso di quel severo apprendistato presso Casorati \u00e8 rilevabile soltanto nel rigore della ricerca tecnica e nella sapiente umilt\u00e0 del mestiere\u00bb6. Nel 1980 un'altra svolta importante: la grandiosa \"Assunta\", commissionata dalla chiesa di Cessalto con la quale \u00abl'arte della Psacaropulo trova la sua apoteosi\u00bb7. Ma l'incontro con l'arte sacra non resta isolato e anzi le successive personali sembrano voler rimarcare questo nuovo interesse. Il successivo passaggio dal tema sacro all'astrazione spirituale, attraverso la musica, \u00e8 breve. Il nuovo punto di partenza del suo percorso artistico si pu\u00f2 ad esempio individuare ne \"I suonatori\" (1988), popolato da figure che \u00abperdono a poco a poco la loro corporeit\u00e0 e il rapporto con i loro antichi strumenti per trasformarsi in un'orchestra spirituale che si svolge come una processione di anime\u00bb8. Alle soglie del nuovo millennio si pu\u00f2 parlare dunque di quello che, nell'introduzione alla monografia del 2002, Vittorio Sgarbi definisce \u00abrealismo provvisorio\u00bb."}
{"id": "5297802", "revid": "19580", "url": "https://it.wikipedia.org/wiki?curid=5297802", "title": "Nokianvirta", "text": "Il Nokianvirta \u00e8 un fiume finlandese, emissario del lago Pyh\u00e4j\u00e4rvi, dal quale nasce nei pressi di Tampere, ed immissario del lago Kulovesi, che si snoda nella regione del Pirkanmaa."}
{"id": "5297814", "revid": "22475", "url": "https://it.wikipedia.org/wiki?curid=5297814", "title": "Moschea Sankore", "text": "La Madrasa Sankor\u00e9, Universit\u00e0 di Sankor\u00e9 o Moschea Sankor\u00e9 \u00e8 uno dei tre antichi centri di insegnamenti situati a Timbuct\u00f9, Mali, Africa occidentale. Insieme alla la Moschea Djinguereber e alla Moschea Sidi Yahya, costituisce l'Universit\u00e0 di Timbuct\u00f9. Madrasa significa scuola/universit\u00e0 in arabo e nelle altre lingue utilizzate dalle popolazioni musulmane.\nCostruzione.\nL'Impero del Mali prese il controllo della citt\u00e0 di Timbuct\u00f9 nel 1324 durante il regno del Mansa Musa. Su sua iniziativa fu costruita la prima grande moschea di Sankor\u00e9 e la Jingeray Ber Masjid nel 1327.\nLe fondamenta della struttura precedente risalgono al 988 d.C., per ordine del supremo giudice della citt\u00e0, Aqib ibn Mahmud ibn Umar. Una facoltosa signora locale, nota per la sua ricchezza, finanzi\u00f2 i piani per trasformare Sankor\u00e9 in un istituto di formazione di livello mondiale, con docenti competitivi. Fece costruire il cortile della moschea con le stesse dimensioni della Ka\u02bfba a La Mecca, rispettandone le precise misurazioni.\nLa crescita come centro d'insegnamento.\nTimbuct\u00f9 era stata a lungo una destinazione o un punto di sosta per i mercanti del Medio Oriente e dell'Africa settentrionale. Non trascorse molto tempo prima che oltre alle merci iniziassero ad attraversare la citt\u00e0 anche idee provenienti dalle diverse zone del mondo. Poich\u00e9 la maggior parte, se non tutti, dei commercianti era musulmana, la moschea avrebbe attratto visitatori costantemente. Il tempio accumul\u00f2 un patrimonio di libri provenienti da tutto il mondo musulmano, diventando non solo un centro di culto ma anche un centro d'apprendimento. I libri diventarono la merce pi\u00f9 preziosa in citt\u00e0 e biblioteche private si diffusero nelle abitazioni degli studiosi locali.\nApice.\nDalla fine del regno di Mansa Musa (inizio XIV secolo), la Moschea Sankor\u00e9 fu trasformata completamente in una Madrasa (scuola islamica, o in questo caso universit\u00e0) con la pi\u00f9 grande collezione di libri dell'Africa, sin dai tempi della Biblioteca di Alessandria. Il livello di apprendimento dell'Universit\u00e0 Sankor\u00e9 di Timbuct\u00f9 era superiore a quella di qualsiasi altro centro islamico al mondo. La moschea era in grado di ospitare 25.000 studenti e la sua biblioteca, tra le pi\u00f9 grandi al mondo, vantava tra i 400.000 e i 700.000 manoscritti.\nOrganizzazione.\nCome centro di una comunit\u00e0 accademica islamica, l'universit\u00e0 era molto diversa dall'organizzazione delle universit\u00e0 dell'Europa medievale. Non aveva un'amministrazione centrale indipendente dall'imperatore. Non aveva registri di studenti, ma ha conservato le copie delle opere pubblicate dai suoi studenti. Era composto da diverse scuole/universit\u00e0 completamente indipendenti tra loro, ognuna gestita da singolo maestro o imam. Gli studenti si associavano autonomamente ad un singolo insegnante e i corsi si tenevano all'aperto, nel cortile della moschea o in residenze private.\nProgramma scolastico.\nIl programma di Sankor\u00e9 e delle altre moschee dell'area \u00e8 diviso in quattro livelli di istruzione. Con il diploma di ogni livello, gli studenti ricevono un turbante, che simboleggia la conoscenza acquisita. La scuola non \u00e8 laica, gli argomenti di dibattito escludono ci\u00f2 che non pu\u00f2 essere approvato dal Corano. Tuttavia, l'insegnamento laico (geometria, matematica) \u00e8 incluso e contribuisce allo sviluppo di individui dotati di una formazione completa.\nScuola coranica.\nIl primo grado d'insegnamento (la scuola coranica) richiede la padronanza della lingua araba e della scrittura, nonch\u00e9 la completa conoscenza mnemonica del Corano. A questo livello gli studenti sono inoltre introdotti alle scienze di base.\nStudi generali.\nIl secondo grado d'insegnamento o Studi Generali \u00e8 concentrato sull'immersione totale nelle scienze di base. Gli studenti apprendono la grammatica, la matematica, la geografia, la storia, la fisica, l'astronomia, la chimica, insieme ad una conoscenza pi\u00f9 avanzata del Corano. A questo livello imparano gli \u02bea\u1e25\u0101d\u012bth, la giurisprudenza e le scienze della purificazione spirituale, secondo l'Islam. Infine, cominciano un'introduzione al commercio e al business etico. Il giorno della laurea, gli studenti ricevono un turbante, che simboleggia la luce divina, la saggezza, la conoscenza e un'ottima condotta morale. Dopo aver ricevuto i loro diplomi, gli studenti si riuscono all'esterno dell'edificio o presso la biblioteca principale del campus e gettano i loro turbanti in aria, tenendosi per mano, rappresentando cos\u00ec l'essere tutti fratelli e sorelle.\nLivello superiore.\nIl grado superiore offre agli studenti uno studio con docenti specializzati, che fanno il lavoro di ricerca. Gran parte dell'apprendimento \u00e8 incentrato s u dibatti e domande filosofiche o religiose. Prima di laurearsi a questo livello, gli studenti sono associati ad uno sheik (insegnante islamico)) e devono dimostrare di possedere un carattere forte.\nLivello degli ex alunni.\nL'ultimo livello di apprendimento a Sankor\u00e9 o in qualsiasi delle moschee era il livello di Giudice o di Professore. Questi uomini hanno lavorato principalmente come giudici per la citt\u00e0 e come dotti per tutte le principali citt\u00e0 del mali. Uno studente del terzo livello che aveva impressionato a sufficienza lo Sheikh era ammesso al \"circolo della conoscenza\" ed era valutato come un singolo esperto in un campo specifico. I membri di questo club erano l'equivalente dei professori di ruolo. Coloro che non lasciarono Timbuct\u00f9, rimaser\u00f2 l\u00ec per insegnare o per consigliare il popolo leader della regione su importanti questioni legali e religiose. Essi ricevevano domande dai potenti (re o governatori) della regione e le redistribuivano agli studenti di terzo livello, come incarichi di ricerca. Dopo aver discusso i risultati tra loro, gli studiosi emettevano una fatw\u0101 sul miglior modo per affrontare il problema in questione."}
{"id": "5297825", "revid": "110157", "url": "https://it.wikipedia.org/wiki?curid=5297825", "title": "Labirinto della Masone", "text": "Il Labirinto della Masone \u00e8 un parco culturale costruito nei pressi di Fontanellato, in provincia di Parma. Si estende per sette ettari e comprende un labirinto costituito da bamb\u00f9 di specie diverse (il pi\u00f9 grande al mondo di questo genere) e spazi che ospitano la collezione d'arte di Franco Maria Ricci e la sua casa editrice, mostre temporanee, conferenze e presentazioni, concerti, un ristorante, una caffetteria e una gastronomia. \nIl museo fa parte dell'Associazione dei Castelli del Ducato di Parma, Piacenza e Pontremoli.\nStoria.\nIl Labirinto della Masone nasce da un\u2019idea di Franco Maria Ricci, da sempre affascinato dai labirinti:\"Da bambino amavo i labirinti. Poi si sono sedimentati e, a un certo momento, sono tornati fuori.\"Ricci pensa per la prima volta di costruirne uno negli anni Ottanta, in seguito all'incontro e alla collaborazione con Jorge Luis Borges, celebre scrittore argentino che per la casa editrice di Ricci diresse la collana \"La Biblioteca di Babele\".\"Ho discusso di labirinti tutta la vita, con Italo Calvino, con Roland Barthes, con Borges. Lui ne era ossessionato, li citava continuamente nei suoi racconti, come nel\" Tema del traditore e dell\u2019eroe\", dal quale Bernardo Bertolucci trasse il suo\" La strategia del ragno\". Borges rimase ospite a casa mia venti giorni, negli anni Ottanta, e fu allora che iniziai a pensare di costruire un labirinto vero.\"L\u2019idea inizia a prendere forma concreta all'inizio degli anni Duemila, grazie all'incontro con Davide Dutto, allora giovane studente torinese di architettura. \"Dutto mi aveva proposto un affascinante progetto editoriale, da me accettato con entusiasmo\" [\u2026]\"L\u2019idea era di ricostruire, con l\u2019uso di nuovi software, l\u2019isola di Citera, il luogo descritto nel pi\u00f9 prezioso tra i libri a stampa, l\u2019\"Hypnerotomachia Poliphili\", pubblicato a Venezia nel 1499 da Aldo Manuzio; grazie al computer e grazie a Dutto che lo sapeva usare, il volume\" Il giardino di Polifilo\", rivel\u00f2 cos\u00ec l\u2019immagine smagliante di quel luogo incantato e immaginario.\"[\u2026]\"Le immagini ottenute da Dutto col computer mi ricordarono il labirinto e la vaga intenzione da cui ero stato sfiorato parlando con Borges, di costruirne uno. Chiesi l\u2019aiuto di Dutto e ci mettemmo al lavoro\"\".\"\nNel 2005 viene elaborato un progetto definitivo, che prevede la costruzione nella tenuta di Ricci vicino a Fontanellato di un labirinto in bamb\u00f9 e di edifici che possano ospitare la collezione d\u2019arte e altro. Per quanto riguarda la parte botanica Ricci si affid\u00f2 a Davide Dutto, e ispirandosi ai labirinti raffigurati in due mosaici romani, uno conservato al Museo del Bardo, l\u2019altro al Kunsthistorisches Museum di Vienna , ne crea uno sul modello del labirinto, introducendo nello schema del labirinto romano trappole e bivi. Il perimetro, a forma di stella a otto punte, ricorda invece le citt\u00e0 fortificate come Palmanova o Sabbioneta.\nPer quanto riguarda invece gli edifici Ricci ha scelto di lavorare con Pier Carlo Bontempi, architetto parmense di fama internazionale. Nell'estate del 2005 vengono piantati i primi bamb\u00f9, mentre nel 2010 inizia il cantiere degli edifici. I lavori terminano nel 2015, il Labirinto della Masone viene inaugurato il 29 maggio di quell'anno.\nDescrizione.\nIl labirinto di bamb\u00f9.\nFranco Maria Ricci ha scoperto la sua passione per il bamb\u00f9 negli anni Ottanta. Ha piantato in questi anni pi\u00f9 di 200.000 bamb\u00f9 e nel parco se ne possono trovare circa venti specie differenti, da quelle nane a quelle giganti. \u00c8 una pianta dalla crescita estremamente rapida, che non si ammala, non si spoglia d\u2019inverno, assorbe grandi quantit\u00e0 d\u2019anidride carbonica.\nAlcuni dei bamb\u00f9 del Labirinto della Masone:\nCollezione d\u2019arte.\nLa collezione d\u2019arte, disposta su cinquemila metri quadrati, \u00e8 stata raccolta da Franco Maria Ricci in circa cinquant\u2019anni di attivit\u00e0, ne rispecchia il gusto personale ed \u00e8 continuamente in espansione.\nLe opere, tra dipinti, sculture e oggetti d\u2019arte, sono circa cinquecento. Parte dal XVI secolo, in particolare sono presenti opere di artisti manieristi, tra cui spiccano Girolamo Mazzola Bedoli, Luca Cambiaso e Ludovico Carracci. Il Seicento \u00e8 ampiamente rappresentato sia in pittura che in scultura, con opere di Valentin de Boulogne, Philippe de Champaigne, Gian Lorenzo Bernini, Giambattista Foggini, Lorenzo Merlini[1] . Ampio spazio \u00e8 dedicato al XVIII e il XIX secolo, con tele di Francesco Hayez, Giovanni Carnovali, pastelli di Rosalba Carriera e Jean-\u00c9tienne Liotard, acquerelli di Giuseppe Pietro Bagetti, sculture in marmo di epoca neoclassica raffiguranti principalmente personaggi legati a Napoleone (e Napoleone stesso), ad opera di Antonio Canova, Lorenzo Bartolini, Fran\u00e7ois Joseph Bosio e terrecotte di ambito francese. Una particolare attenzione \u00e8 rivolta agli artisti originari del parmense o che vi hanno operato, dando un importante contributo artistico, tra cui Pietro Melchiorre Ferrari, Giuseppe Baldrighi e Jean Baptiste Boudard. Altro tema portante della collezione \u00e8 quello delle \"Vanitas\", nel quale spiccano le opere di Jacopo Ligozzi e Maurizio Bottoni. Per quanto riguarda il Novecento, sono da notare le sculture di Adolfo Wildt e di Demetre Chiparus, i dipinti di Antonio Ligabue e Alberto Savinio e le tempere di Ert\u00e9 . Infine sono presenti anche numerosi oggetti d\u2019arte, tra cui un modello ligneo del Duomo di Milano e uno del duomo di Ulm, due denti di narvalo, e un altarolo in pietre dure ed ebano.\nNella collezione figurano le tavole originali del Codex Seraphinianus di Luigi Serafini, che fu pubblicato nella sua edizione originale in due volumi da Franco Maria Ricci editore. \nL\u2019allestimento non segue un ordine cronologico ma procede per temi e associazioni e sottolinea i parallelismi esistenti tra le scelte di editore e quelle di collezionista.\nAttivit\u00e0 culturali.\nIl Labirinto della Masone \u00e8 sede di numerose attivit\u00e0 culturali, tra cui mostre temporanee, conferenze e concerti.\nMostre temporanee.\nLa prima mostra temporanea, \"Arte e Follia\", inaugurata in contemporanea con il complesso del Labirinto, \u00e8 stata dedicata ai pittori Antonio Ligabue e Pietro Ghizzardi, e comprendeva 45 opere del primo e 30 del secondo. Organizzata dalla Fondazione Franco Maria Ricci e dalla Fondazione Ligabue, \u00e8 stata curata da Vittorio Sgarbi ed \u00e8 stata aperta dal 29 maggio 2015 al 17 gennaio 2016 .\nLa seconda mostra, \"Gaetano Gandolfi. I volti della scienza nella Pinacotheca Bassiana di Bologna\", aperta dal 20 febbraio 2016 al 25 marzo 2016 e curata dalla Fondazione Franco Maria Ricci e Donatella Biagi Maino, vedeva esposti settanta ritratti di illustri scienziati eseguiti nel XVIII secolo dal pittore bolognese Gaetano Gandolfi a penna e acquerello su carta insieme ad altre opere del pittore in prestito da collezioni private.\n\u00c8 seguita poi un\u2019esposizione di sessanta fotografie di Massimo Listri, fotografo contemporaneo di fama internazionale, che collabora da tempo con Franco Maria Ricci, dal 17 aprile al 31 agosto 2016. Le sezioni della mostra erano 4: una dedicata a palazzi e residenze storiche, una dedicata alle fisiognomiche, una ai Musei Vaticani e una alle biblioteche.\nLa quarta mostra, dal titolo \"Tres Pasiones\", \u00e8 stata dedicata al pittore messicano contemporaneo Sergio Hern\u00e1ndez, con pi\u00f9 di cento opere in mostra dal 19 settembre al 20 novembre, anch'esse divise in sezioni (Ardientes, Plomos, Repisas, Codice Hernandino), in una fusione di linguaggi espressivi che mescola la tradizione europea a quella messicana .\nIl 25 novembre 2016 \u00e8 stata inaugurata la mostra \"Gino Covili. La favola e il dolore\", nella quale sono esposti 29 quadri e 3 sculture dell\u2019artista modenese Gino Covili, scomparso nel 2005. Le opere ritraggono diversi aspetti della vita contadina dell\u2019Appennino, alla quale il pittore era fortemente legato, e sono contraddistinte da una visione quasi espressionista .\nNel 2017 \u00e8 stato protagonista di un'esibizione temporanea Carlo Mattioli.\nConcerti.\nAl Labirinto della Masone hanno suonato nel 2016 il duo francese degli AIR e il gruppo drone doom metal dei Sunn O))) mentre nel 2017 hanno suonato il chitarrista jazz norvegese Stian Westerhus, il gruppo sperimentale norvegese degli Ulver e Lucio Corsi, mentre nel 2018 hanno suonato il quartetto svizzero Kadebostanye il chitarrista d'avanguardia Paolo Angelie nel 2019 il gruppo new wave britannico dei Cabaret Voltaire."}
{"id": "5297830", "revid": "1718925", "url": "https://it.wikipedia.org/wiki?curid=5297830", "title": "Riforgiare il destino", "text": "Riforgiare il destino \u00e8 un' del gioco di carte collezionabili \"\", edito da Wizards of the Coast. In vendita in tutto il mondo dal 23 gennaio 2015, \u00e8 il secondo set di tre del \"Blocco di Tarkir\", che comprende anche le espansioni \"I Khan di Tarkir\" e \"Draghi di Tarkir\".\nAmbientazione.\nSarkhan Vol, planeswalker originario di Tarkir, ha praticato un'antica magia che gli ha permesso di viaggiare per 1280 anni a ritroso nel passato, fino all'epoca in cui i draghi non erano ancora stati estinti dai clan. L'obiettivo di Sarkhan \u00e8 cos\u00ec finalmente svelato: impedire che Nicol Bolas, il drago planeswalker, uccida il suo rivale Ugin.\nA differenza del presente, i clan non sono in guerra tra di loro ma cercano di sopravvivere contro i draghi con cui si contendono il territorio: le casate Abzan si contendono le dune sabbiose con la stirpe di Dromoka, dalle scaglie impenetrabili. La via Jeskai conduce una battaglia sulle cime delle montagne contro l'astuta progenie del drago Ojutai. La covata Sultai tenta il dominio delle paludi contro Silumgar e la sua stirpe dal soffio velenoso. L'orda Mardu combatte nelle steppe faccia a faccia contro i draghi della progenie di Kolaghan. Infine la frontiera Temur cerca di proteggere gli altopiani ghiacciati dall'inarrestabile fame della stirpe di Atarka.\nCaratteristiche.\n\"Riforgiare il destino\" \u00e8 composta da 185 carte, stampate a bordo nero, cos\u00ec ripartite:\nIl simbolo dell'espansione \u00e8 composto da due zanne poste specularmente con simmetria centrale, e si presenta nei consueti quattro colori a seconda della rarit\u00e0: nero per le comuni, argento per le non comuni, oro per le rare, e bronzo per le rare mitiche.\n\"Riforgiare il destino\" \u00e8 disponibile in bustine da 15 carte casuali e in 5 mazzi tematici precostituiti da 60 carte ciascuno:\nCome gi\u00e0 per l'espansione precedente, ciascun mazzo contiene una carta con un'illustrazione alternativa rispetto alle carte che si potevano trovare nelle bustine. Ecco di seguito l'elenco:\nPrerelease.\n\"Riforgiare il Destino\" fu presentata in tutto il mondo durante i tornei di prerelease il 17 gennaio 2015. Durante il prerelease ogni giocatore ha dovuto scegliere uno dei cinque clan guerrieri di Tarkir, ricevendo un cofanetto dei colori appropriati, che oltre a contenere cinque bustine da 15 carte casuali, forniva una \"bustina selezionata\", contenente in maggioranza carte dei colori corrispondenti al clan scelto. Queste confezioni contenevano anche una speciale carta olografica promozionale che, come successo per i prerelease delle espansioni degli ultimi due blocchi di Magic, poteva essere inclusa all'interno del proprio mazzo durante il torneo.\nCiascun cofanetto conteneva inoltre una scheda con nove diversi obiettivi. Una volta completati tutti, il giocatore riceveva uno speciale pacchetto del \"Destino di Ugin\", composto da una terra base, una pedina per l'abilit\u00e0 \"Manifestare\" e due carte a caso (una comune ed una non comune/rara) tra una selezione di carte contenute in \"I Khan di Tarkir\" o \"Riforgiare il destino\". Ciascuna di queste carte presenta un'illustrazione diversa da quella originale, in cui vengono mostrati i cambiamenti avvenuti nel nuovo presente di Tarkir.\nA volte la non comune/rara era sostituita dall'unica rara mitica del pool, ossia \"Ugin, lo Spirito Drago\" con un'illustrazione alternativa rispetto a quella trovabile normalmente nelle bustine, che la rese fin da subito molto ambita dai giocatori.\nRistampe.\nNel set sono state ristampate le seguenti carte da precedenti:\n- \"Acquitrino Tetro \"(dall'espansione \"I Khan di Tarkir)\"\n- \"Altopiani Accidentati\" (dall'espansione \"I Khan di Tarkir)\"\n- \"Baia Tranquilla\" (dall'espansione \"I Khan di Tarkir)\"\n- \"Cacciare i Deboli\" (presente nei set base \"Magic 2014\" e \"Magic 2015\")\n- \"Cascate di Boscorovo\" (dall'espansione \"I Khan di Tarkir)\"\n- \"Caverne del Sangue Versato \"(dall'espansione \"I Khan di Tarkir\")\n- \"Conca nella Giungla\" (dall'espansione \"I Khan di Tarkir)\"\n- \"Dirupo Eroso dai Venti\" (dall'espansione \"I Khan di Tarkir)\"\n- \"Distese Desolate\" (dall'espansione \"I Khan di Tarkir)\"\n- \"Fuochi d'artificio\" (dall'espansione \"Leggende\" e presente in tutti i set base dalla \"quarta edizione\" all\"'Ottava Edizione\" compresi)\n- \"Immergere nell'Oscurit\u00e0\" (dall'espansione \"Patto delle Gilde\" )\n- \"Ratti del Tifo \"(dall'espansione \"Innistrad \"e presente nel set base \"Magic 2015\" oltre che nel set speciale \"Conspiracy\")\n- \"Rupi di Rapidacque \"(dall'espansione \"I Khan di Tarkir\")\n- \"Sabbie Verdeggianti\" (dall'espansione \"I Khan di Tarkir)\"\nIn alcune bustine del set sono presenti le cinque \"Fetchlands\" de \"I Khan di Tarkir\" (\"Spiaggia Allagata\", \"Delta Inquinato\", \"Pantano Insanguinato\", \"Colline Boscose\" e \"Landa Ventosa\") al posto della terra, ma non sono considerate ristampe in quanto presentano il simbolo di quest'ultima invece che quello di \"Riforgiare il Destino\".\nNovit\u00e0.\n\"Riforgiare il Destino\" introduce tre nuove abilit\u00e0 nel gioco, oltre a riprendere \"Prodezza\", \"Esumare\" e \"Ferocia\" dal set precedente.\nNuove abilit\u00e0.\nL'abilit\u00e0 Sostenere permette al giocatore di piazzare un certo numero di segnalini +1/+1, sempre indicato dopo la parola chiave, sulla creatura da lui controllata dotata di costituzione minore. Se pi\u00f9 creature condividono questa caratteristica, il giocatore pu\u00f2 scegliere una qualsiasi tra di esse.\nAbilit\u00e0 tipica delle creature, Accelerare permette di lanciare una creatura pagando un costo alternativo (solitamente minore di quello normale). Una creatura lanciata in questo modo ottiene l'abilit\u00e0 \"Rapidit\u00e0\", ma alla fine del turno il suo proprietario la deve riprendere in mano.\nL'abilit\u00e0 Manifestare permette di mettere in campo a faccia in gi\u00f9 la prima carta del proprio grimorio, trattandola come se fosse una creatura 2/2 senza alcun colore o abilit\u00e0. Se si tratta di una creatura, la carta ottiene inoltre l'abilit\u00e0 \"Metamorfosi\" ed il suo controllore pu\u00f2 girarla a faccia in su pagando il suo costo di mana.\nNuovi Planeswalker.\nUgin, lo Spirito Drago.\nUgin \u00e8 un drago planeswalker spiritico originario di Tarkir, che in passato forn\u00ec un importante contributo nella sconfitta degli Eldrazi sul piano dimensionale di Zendikar. Ucciso in seguito da Nicol Bolas su Tarkir, Ugin riusc\u00ec comunque a comunicare con Sarkhan Vol dall'aldil\u00e0 e spingerlo a viaggiare nel passato, fino al momento della battaglia fra i due draghi."}
{"id": "5297832", "revid": "80424", "url": "https://it.wikipedia.org/wiki?curid=5297832", "title": "Labirinto di Franco Maria Ricci", "text": ""}
{"id": "5297835", "revid": "538762", "url": "https://it.wikipedia.org/wiki?curid=5297835", "title": "Inganni dei sistemi distribuiti", "text": ""}
{"id": "5297840", "revid": "367445", "url": "https://it.wikipedia.org/wiki?curid=5297840", "title": "Riforgiare il Destino", "text": ""}
{"id": "5297846", "revid": "15756", "url": "https://it.wikipedia.org/wiki?curid=5297846", "title": "The Meters (album)", "text": "The Meters \u00e8 il primo album dei The Meters, pubblicato dalla Josie Records nel giugno del 1969.\nTracce.\nLP.\nBrani composti da Leo Nocentelli, Art Neville, George Porter e Joseph Modeliste, eccetto dove indicato\nCD.\nBrani composti da Leo Nocentelli, Art Neville, George Porter e Joseph Modeliste, eccetto dove indicato\nClassifica.\nAlbum\nSingoli"}
{"id": "5297870", "revid": "125889459", "url": "https://it.wikipedia.org/wiki?curid=5297870", "title": "After the Dark", "text": "After the Dark \u00e8 un film del 2013 diretto da John Huddles.\nTrama.\nVenti studenti di filosofia della scuola internazionale di Giacarta stanno per laurearsi quando il loro insegnante Mr. Zimit li invita a un esperimento di pensiero finale: una esplosione nucleare fa scattare l'Apocalisse. L'unica possibilit\u00e0 di sopravvivenza \u00e8 un bunker capace di offrire protezione per un anno, ma solo per dieci persone. Zimit fornisce agli studenti il compito di decidere chi \u00e8 ammesso nel bunker.\nDistribuzione.\nIl film \u00e8 conosciuto anche con il titolo \"The Philosophers\"."}
{"id": "5297872", "revid": "965985", "url": "https://it.wikipedia.org/wiki?curid=5297872", "title": "The Philosophers", "text": ""}
{"id": "5297880", "revid": "729019", "url": "https://it.wikipedia.org/wiki?curid=5297880", "title": "S\u0142awomir Rawicz", "text": "Biografia.\nS\u0142awomir Rawicz fu un tenente dell'esercito polacco catturato dall'NKVD sovietico nel corso della campagna di Polonia. Imprigionato e condannato a 25 anni di lavori forzati in Siberia, nel 1941 decise di provare a fuggire a piedi insieme ad altri 5 uomini. Attraversando il deserto del Gobi, il Tibet e l'Himalaya, riusc\u00ec a raggiungere l'India inglese dopo 6.500 km e 11 mesi di cammino.\nDopo la guerra, non potendo rientrare nella Polonia ormai al di l\u00e0 della Cortina di ferro, si trasfer\u00ec a Sandiacre, in Inghilterra.\nSecondo un rapporto della BBC, supportato da alcuni archivi sovietici, Rawicz non \u00e8 mai fuggito percorrendo la via descritta nel suo libro, bens\u00ec venne trasportato dai russi in Iran in seguito ad un'amnistia generale di polacchi."}
{"id": "5297883", "revid": "765509", "url": "https://it.wikipedia.org/wiki?curid=5297883", "title": "Episodi di Go! Princess Pretty Cure", "text": "Lista degli episodi di \"Go! Princess Pretty Cure\", dodicesima serie anime di \"Pretty Cure\", trasmessa in Giappone su TV Asahi dal 1\u00ba febbraio 2015 al 31 gennaio 2016. In Italia \u00e8 inedita.\nLa sigla originale di apertura, , \u00e8 cantata da Karin Isobe, mentre quelle di chiusura, per gli ep. 1-25 e per gli ep. 26-50, da Rie Kitagawa."}
{"id": "5297885", "revid": "287204", "url": "https://it.wikipedia.org/wiki?curid=5297885", "title": "Milano-Sanremo 1966", "text": "La Milano-Sanremo 1966, cinquantasettesima edizione della corsa, fu disputata il 20 marzo 1966, su un percorso di 288\u00a0km. Fu vinta dal belga Eddy Merckx, giunto al traguardo con il tempo di 6h40'40\" alla media di 43,128\u00a0km/h, precedendo l'italiano Adriano Durante e il belga Herman Van Springel."}
{"id": "5297902", "revid": "768068", "url": "https://it.wikipedia.org/wiki?curid=5297902", "title": "Crocodilopolis", "text": ""}
{"id": "5297905", "revid": "716642", "url": "https://it.wikipedia.org/wiki?curid=5297905", "title": "Ri Chang-ho", "text": "Carriera.\nNazionale.\nHa esordito in nazionale nel 2014.\nHa partecipato a due diverse edizioni della Coppa d'Asia, nel 2015 e nel 2019."}
{"id": "5297910", "revid": "716642", "url": "https://it.wikipedia.org/wiki?curid=5297910", "title": "Han Song-hyok", "text": "Carriera.\nClub.\nHa giocato nella prima divisione nordcoreana.\nNazionale.\nHa esordito in nazionale nel 2014."}
{"id": "5297917", "revid": "767487", "url": "https://it.wikipedia.org/wiki?curid=5297917", "title": "Ro Hak-su", "text": "Carriera.\nNazionale.\nHa esordito in nazionale nel 2008."}
{"id": "5297922", "revid": "767487", "url": "https://it.wikipedia.org/wiki?curid=5297922", "title": "Ri Sang-chol", "text": "Carriera.\nNazionale.\nHa esordito in Nazionale nel 2008."}
{"id": "5297927", "revid": "889336", "url": "https://it.wikipedia.org/wiki?curid=5297927", "title": "Pak Song-chol (calciatore 1987)", "text": "Carriera.\nClub.\nPak Song-chol ha giocato dal 2007 al 2017 nel Rimyongsu Sports Club (campionato nordcoreano) e in seguito nel Visakha Football Club (campionato cambogiano).\nNazionale.\nHa esordito in nazionale nel 2007."}
{"id": "5297929", "revid": "110157", "url": "https://it.wikipedia.org/wiki?curid=5297929", "title": "Look-Ka Py Py", "text": "Look-Ka Py Py \u00e8 il secondo album dei The Meters, pubblicato dalla Josie Records nel gennaio del 1970.\nIl disco fu registrato al \"Le Fevre Sound Studios\" di Atlanta, Georgia (Stati Uniti).\nLa rivista musicale \"Rolling Stone\" colloca \"Look-Ka Py Py\" al numero 220 nella sua classifica dei 500 migliori album di tutti i tempi.\nTracce.\nBrani composti da Leo Nocentelli, Art Neville, George Porter e Joseph Modeliste, eccetto dove indicato\nBrani composti da Leo Nocentelli, Art Neville, George Porter e Joseph Modeliste, eccetto dove indicato"}
{"id": "5297930", "revid": "767487", "url": "https://it.wikipedia.org/wiki?curid=5297930", "title": "Om Chol-song", "text": "Carriera.\nNazionale.\nHa esordito in Nazionale nel 2014."}
{"id": "5297944", "revid": "765341", "url": "https://it.wikipedia.org/wiki?curid=5297944", "title": "Operazione New Arrivals", "text": "L'operazione New Arrivals (29 aprile \u2014 16 settembre 1975) \u00e8 stata il trasferimento di 130\u00a0000 rifugiati vietnamiti dalle aree di concentramento nelle isole del Pacifico agli Stati Uniti d'America.\nA seguito dell'evacuazione sudvietnamita durante la caduta di Saigon e le operazioni New Life e Babylift alla fine della guerra del Vietnam, i rifugiati furono trasferiti negli Stati Uniti per iniziare l'assimilazione e l'inserimento nella societ\u00e0 americana. 251 voli di C-141 e C-130 e 349 voli commerciali aerotrasportarono i rifugiati ai vari campi sparsi negli Stati Uniti. Tali campi erano Camp Pendleton (California, aperto il 29 aprile), Fort Chaffee (Arkansas, aperto il 2 maggio), Eglin Air Force Base (Florida, aperto il 4 maggio) e Fort Indiantown Gap (Pennsylvania, aperto il 28 maggio). L'operazione trasfer\u00ec, sostenne e diede asilo ai rifugiati fino a che gli organismi non furono in grado di dar loro una nuova sistemazione."}
{"id": "5297946", "revid": "838137", "url": "https://it.wikipedia.org/wiki?curid=5297946", "title": "Sim Hyon-jin", "text": "Carriera.\nClub.\nHa giocato nella prima divisione nordcoreana.\nNazionale.\nHa esordito in nazionale nel 2014.\nHa partecipato alla Coppa d'Asia 2015 ed alla Coppa d'Asia 2019.\nPalmar\u00e8s.\n Giochi asiatici\n2014"}
{"id": "5297947", "revid": "287204", "url": "https://it.wikipedia.org/wiki?curid=5297947", "title": "Milano-Sanremo 1967", "text": "La Milano-Sanremo 1967, cinquantottesima edizione della corsa, fu disputata il 18 marzo 1967, su un percorso di 288\u00a0km. Fu vinta dal belga Eddy Merckx, giunto al traguardo con il tempo di 6h25'40\" alla media di 44,806\u00a0km/h, precedendo gli italiani Gianni Motta e Franco Bitossi."}
{"id": "5297948", "revid": "716642", "url": "https://it.wikipedia.org/wiki?curid=5297948", "title": "Kye Song-hyok", "text": "Carriera.\nClub.\nGioca dal 2012 nella massima serie della Corea del Nord.\nNazionale.\nHa esordito in nazionale nel 2014."}
{"id": "5297949", "revid": "287204", "url": "https://it.wikipedia.org/wiki?curid=5297949", "title": "Carlo di Borbone visita il papa Benedetto XIV nella coffee-house del Quirinale", "text": "Il Carlo di Borbone visita il papa Benedetto XIV nella coffee-house del Quirinale \u00e8 un dipinto olio su tela di Giovanni Paolo Pannini, realizzato nel 1746 e conservato all'interno del Museo nazionale di Capodimonte, a Napoli.\nStoria e descrizione.\nIl dipinto \u00e8 stato realizzato, su espresso ordine del re di Napoli Carlo di Borbone nel 1746, da Giovanni Paolo Pannini, il quale ritrasse la visita del re a Roma, dal papa Benedetto XIV, con cui aveva stretto rapporto di amicizia con la firma del Concordato del 1741, dopo la vittoria delle truppe borboniche su quelle austriache nel 1744 a Velletri. La tela \u00e8 stata originariamente posta nella reggia di Capodimonte e nel 1806 spostata al palazzo degli Studi: durante la seconda guerra mondiale, poco prima dell'arrivo degli alleati a Napoli, venne presa dai soldati della divisione \"Hermann G\u00f6ring\" e donata alla Repubblica Sociale Italiana. Al termine della guerra \u00e8 ritornata a Napoli per essere custodita dal 1957 nel neonato museo nazionale di Capodimonte, nella sala 32, nella zona dell'Appartamento Reale.\nIl dipinto ritrae Carlo di Borbone che fa visita a papa Benedetto XIV ospitato nella Coffee House del palazzo del Quirinale: al centro dell'opera sono ritratti i protagonisti, contornati da una moltitudine di persone che osserva la scena e sullo sfondo la coffee-house nel giardino del Quirinale dipinta in modo da creare un senso di profondit\u00e0 grazie all'illusione prospettica: i toni sono raffinati e mondani ed in generale sembra di assistere ad una scena teatrale."}
{"id": "5297954", "revid": "2134764", "url": "https://it.wikipedia.org/wiki?curid=5297954", "title": "So Hyon-uk", "text": "Carriera.\nClub.\nIl 24 agosto 2018 viene acquistato a titolo definitivo dalla squadra albanese del , con cui sottoscrive un contratto biennale con scadenza il 30 giugno 2020.\nNazionale.\nHa esordito con la maglia della nazionale nordcoreana nel 2014.\nPalmar\u00e8s.\nNazionale.\n Giochi asiatici\n2014"}
{"id": "5297955", "revid": "729019", "url": "https://it.wikipedia.org/wiki?curid=5297955", "title": "Meteomont", "text": "Il Meteomont \u00e8 un servizio per la prevenzione e previsione del pericolo valanghe, svolto sull'intero territorio nazionale dal Comando truppe alpine e dal Comando Carabinieri per la tutela forestale e ambientale, (fino al 31 dicembre 2016 dal Corpo forestale dello Stato), in collaborazione con il Servizio meteorologico dell'Aeronautica Militare per compiere i rilevamenti meteo in alta montagna e sulle analisi della neve.\nStoria.\nGi\u00e0 nei primi anni cinquanta fu istituito un Servizio valanghe nel Corpo forestale dello Stato per la realizzazione delle prime cartografie valanghe sull'arco alpino con finalit\u00e0 di protezione civile e con l'emissione di bollettini di previsione.\nNel 1972 all'interno del corpo nazionale degli Alpini, viene istituito un Meteomont, per fornire ai reparti alpini il supporto informativo meteonivologico, con una propria rete di rilevamento creata da personale altamente specializzato dotato di un avanzato sistema computerizzato che garantisce un capillare monitoraggio meteonivometrico e dei fenomeni valanghivi e meteorologici lungo tutto l'arco alpino.\nNel 1978 viene incrementato con diversi servizi del Corpo forestale dello Stato. Con la soppressione del Corpo, il Meteomont del CFS dal 1\u00ba gennaio 2017 \u00e8 stato incorporato nell'Arma dei Carabinieri, che svolge il servizio tramite il Comando unit\u00e0 per la tutela forestale, ambientale e agroalimentare.\nSono complessivamente 368 le stazioni di rilevamento meteonivometrico del Meteomont sull'arco alpino e appenninico e 5 in Sicilia.\nIl CFS e l'Arma dei Carabinieri.\nIl Meteomont come servizio del Corpo forestale dello Stato viene istiuito nel 1978 e veniva svolto non solo sull'arco alpino ma anche su quello appenninico. Tra agenti, sottufficiali e ufficiali il Meteomont era formato da 950 unit\u00e0 del corpo tra uomini e donne qualificati. Emette 12 edizioni giornaliere del \"Bollettino Nazionale della Neve e delle Valanghe\", consultabili sul sito di Meteomont.\nIl decreto legislativo n. 177/2016, che ha soppresso il corpo forestale, all'art. 12 ha previsto che dal 1\u00ba gennaio 2017 il servizio e il personale territoriale transitano al Comando unit\u00e0 per la tutela forestale, ambientale e agroalimentare dell'Arma dei Carabinieri, mentre il soccorso alpino-forestale (SAF) alla Guardia di Finanza. In Sicilia il servizio continua a essere svolto dal Corpo forestale della Regione siciliana.\nIl corpo forestale interveniva con il sottoelencato personale (dal 1\u00ba gennaio 2017 trasferito all'Arma):\nLe competenze del \"Servizio Meteomont Carabinieri\" del CUTFAA vanno dal \"monitoraggio del territorio innevato e dalla previsione dei pericoli fino alla vigilanza e al soccorso sulle piste da sci, passando attraverso le attivit\u00e0 di prevenzione del rischio neve e valanghe, con l\u2019aggiornamento della banca dati meteonivometrica e della cartografia\"..\nIl Comando truppe alpine.\nAll'interno del Comando truppe alpine \u00e8 stato istituito il servizio Meteomont delle truppe alpine, che con la sua rete di monitoraggio meteonivologico fornisce anche il supporto informativo per l'intervento del soccorso alpino e per le operazioni in alta quota del corpo.\nOpera attraverso:\nIl servizio dell'Aeronautica.\nL'Aeronautica Militare Italiana, attraverso il suo servizio meteorologico emana un bollettino \"Previsione Meteomont\"; questo ha una validit\u00e0 di 24 ore e viene emesso tutti i giorni, alle 14.00.\nTale bollettino \u00e8 stato predisposto fino al 2015 dal 1\u00b0 Centro Meteorologico dell'Aeronautica Militare di Milano-Linate; e da quella data dal \"Centro Operativo per la Meteorologia\" (COMET), reparto alle dipendenze della 9\u00aa Brigata aerea ISTAR-EW.\nFormazione.\nQuesto personale viene addestrato secondo tre qualifiche:"}
{"id": "5297958", "revid": "768068", "url": "https://it.wikipedia.org/wiki?curid=5297958", "title": "Coptos", "text": ""}
{"id": "5297965", "revid": "716642", "url": "https://it.wikipedia.org/wiki?curid=5297965", "title": "Ri Yong-jik", "text": "Carriera.\nClub.\nHa sempre giocato nel campionato giapponese.\nNazionale.\nHa esordito con la nazionale nordcoreana durante la Coppa d'Asia 2015.\nPalmar\u00e8s.\n Giochi asiatici\n2014"}
{"id": "5297966", "revid": "768068", "url": "https://it.wikipedia.org/wiki?curid=5297966", "title": "Abydos (Ellesponto)", "text": ""}
{"id": "5297968", "revid": "107273548", "url": "https://it.wikipedia.org/wiki?curid=5297968", "title": "Pederastia spartana", "text": "La tradizione della pederastia spartana, codificata dall'opera legislativa di Licurgo, includeva una forma di intimit\u00e0 ed amicizia educativa tra un uomo e un ragazzo. Tale pratica, presente tra i Dori indoeuropei, potrebbe essere stata introdotta nell'antica Grecia proprio durante l'invasione di tali trib\u00f9 in un periodo aggirantesi tra il 1200 e il 700 a.C. o, in alternativa, proveniente dalla civilt\u00e0 minoica di Creta attraverso il rito iniziatico della pederastia cretese.\nSparta \u00e8 considerata esser stata la prima polis a praticare il nudo ginnico o la nudit\u00e0 atletica, sistema di esercitazione fisica svolto in parallelo con le azioni pi\u00f9 formali richieste dalla pederastia.\nIl sistema pederastico era parte importante della Agogh\u00e9, il rigoroso regime di educazione e allenamento sportivo cui era sottoposto ogni cittadino spartano (vedi spartiati), nonch\u00e9 spina dorsale dell'intero sistema politico vigente e dell'esercito spartano. All'amante o compagno pi\u00f9 grande veniva dato il nome di eispnelos (\u03b5\u1f34\u03c3\u03c0\u03bd\u03b7\u03bb\u03bf\u03c2)-ispiratore, colui cio\u00e8 che con grazia amorevole riempie il proprio favorito di virt\u00f9 e coraggio; l'amato o compagno pi\u00f9 giovane era invece noto col nome di a\u00eftas (\u1f00\u03af\u03c4\u03b1\u03c2)-appartenente a.\nStoria.\nGli spartani furono i primi ad introdurre, per motivi di praticit\u00e0, la nudit\u00e0 ginnica (termine che deriva appunto dal greco \"gymn\u00f3s\" cio\u00e8 \u2018nudo\u2019), ma anche a cospargere di oli profumati i loro corpi durante le sessioni di formazione ginnica per evidenziarne la struttura, probabilmente a fini di controllo dello sviluppo muscolare, una delle pochissime pratiche ad aver infranto la severissima austerit\u00e0 che li ha sempre contraddistinti.\nStruttura.\nGli spartani pensavano che l'amore di un adulto appartenente all'aristocrazia fosse decisivo per i giovani durante i loro anni di formazione, per farli crescere e svilupparli come liberi cittadini. La classe dominante ha introdotto cos\u00ec un'educazione basata sulla relazione pederastica, che tutti i cittadini avevano l'obbligo e il dovere di seguire e rispettare. Gli efori multavano severamente tutti gli uomini i quali, nonostante la loro eccellenza e qualificati per amare un ragazzo, non erano riusciti a far diventare l'amato altrettanto perfetto. Allo stesso modo risultava quantomai vergognoso se un ragazzo, dopo aver compiuto i dodici anni, non fosse riuscito in alcun modo a trovare un amante per s\u00e9.\nA Sparta il ragazzo aveva il diritto di scegliere il suo amore, ma la sua scelta doveva esser secondo virt\u00f9 non secondo interesse, dettata cio\u00e8 dall'eccellenza dimostrata dall'amante e non dalle sue eventuali propriet\u00e0 e ricchezze; anche il giovane sorpreso in questi atteggiamenti di avidit\u00e0 poteva pertanto venire multato. Se due uomini poi, avessero amato lo stesso ragazzo, invece di diventare rivali avrebbero potuto piuttosto stringere amicizia tra di loro per lavorare assieme per far s\u00ec che il giovane divenisse sempre migliore. Un'altra caratteristica che contraddistingueva e separava i ragazzi spartani dagli altri giovani greci era la loro modestia nei confronti degli amanti, scelti innanzi tutto perch\u00e9 diventassero propri educatori e maestri, facendo opera di insegnamento e mentoring; pertanto senza alcuna altezzosit\u00e0 od arroganza.\nAnche se Platone suggerisce il contrario nelle sue \"Leggi\", ove si afferma che la pratica spartana degli uomini di avere relazioni amorose con altri uomini fosse \u03c0\u03b1\u03c1\u1f70 \u03c6\u03cd\u03c3\u03b9\u03bd-contro natura, tutte le prove a disposizione sostengono invece che la pederastia spartana fosse considerata come altamente onorevole, senza cio\u00e8 dover necessariamente assumere una connotazione eminentemente erotica.\nLicurgo decise che se qualcuno, ammirando l'intimo-l'anima di un ragazzo, avesse cercato di avviare un'amicizia sentimentale con lui, questo sarebbe stato approvato avendo fede che una tale formazione si sarebbe nel tempo a venire rivelata preziosa. Se invece fosse divenuto chiaro che l'attrazione si dirigesse esclusivamente al corpo e alla bellezza esteriore del ragazzo, ci\u00f2 avrebbe svalutato e corrotto il rapporto. Senofonte sostiene nella \"Costituzione degli Spartani\" che un tale sistema abbia contribuito a creare gli uomini pi\u00f9 modesti, affidabili e parchi di tutta l'Ellade.\nAnche Plutarco descrive questa condizione come casta ed arrivo al punto di dichiarare che era impensabile per un amante trasformare la sua relazione con un ragazzo in intimit\u00e0 sessuale, alla stessa maniera in cui la cosa sarebbe stata impensabile per un padre nei confronti del figlio. Pure Cicerone sembra andare nella stessa direzione affermando che la terra di Laconia consentiva tutto tranne che la fornicazione (stuprum, corrispondente al greco hybris il quale si riferisce qui in particolar modo al sesso anale) dei cittadini nel loro amore per i pi\u00f9 giovani, con indicazioni assai chiare in relazione alle violazioni e a quanto era permesso (tra questi ultimi gli abbracci affettuosi e la residenza in comune) fare agli amanti.\nClaudio Eliano \u00e8 andato anche oltre, asserendo che se una coppia avesse ceduto alla tentazione di lasciarsi andare ad approcci di tipo pi\u00f9 sensuale, avrebbero dovuto esser purificati dalla colpa commessa contro Sparta, o andando in esilio o scegliendo il suicidio.\nNonostante tutte queste antiche testimonianze da parte di autori stranieri il fatto che la pederastia spartana fosse un'azione del tutto casta, sempre e comunque, pare andare contro quello che testimoniano gli scritti epigrafici rinvenuti nel 1898 sull'isola di Thera, che era stata colonizzata proprio dagli spartani: questi si riferiscono chiaramente a atti di sesso anale compiuti da un uomo con un altro uomo. Della stessa opinione \u00e8 anche Eva Cantarella; le scritte si trovano imprese sui muri nei pressi del luogo ove sorgeva il tempio di Apollo Karneios (si tratta pertanto di una zona sacra): un solo esempio \u00e8 la frase che afferma \"Krimon qui ha fottuto il suo fanciullo-pais\" (il verbo \u03bf\u1f34\u03c6\u03c9 pu\u00f2 indicare solamente un atto fisico). Vi sono poi continui riferimenti a divinit\u00e0 \"courotropiche\", preposte all'educazione dei giovani.\nSi tratterebbe allora di iscrizioni in qualche maniera rituali volte a celebrare il compimento di cerimonie iniziatiche; tali graffiti conserverebbero quindi la memoria di un momento fondamentale ed istituzionale dell'esistenza del fanciullo; quello della sua iniziazione, fase conclusiva del periodo infantile, il quale, per esser considerato definitivamente e pubblicamente superato, prevedeva un rapporto pedagogico-amoroso con un uomo protratto per un certo periodo di tempo. Bisogna dire che Thera \u00e8 stata influenzata, nel corso della sua storia, anche dalla cultura proveniente da Creta in cui esisteva un rapporto privilegiato tra adulto e adolescente di tipo iniziatico-rituale, ed ampiamente accettata, il quale implicava nella generalit\u00e0 dei casi una qualche relazione di tipo fisico.\nLa presunta tolleranza sessuale di Sparta in ambito pederastico era costantemente ridicolizzata nella commedia antica ateniese ove si utilizzava l'espressione \"farlo alla maniera dei Lacedemoni\" intendendo implicitamente il sesso anale: non \u00e8 chiaro fino a che punto ci\u00f2 fosse il riflesso della perenne rivalit\u00e0 tra le due polis.\nAspetti militari.\nPederastia e addestramento militare erano strettamente correlati a Sparta, cos\u00ec come d'altronde in molte altre citt\u00e0. Ateneo di Naucrati ha sostenuto che si compissero sacrifici al dio Eros prima di ogni battaglia. I lacedemoni eseguivano riti preparatori rivolti al daimon dell'amore prima che le truppe fossero pronte ad entrare in assetto da combattimento, per incoraggiarli ad evocare l'un con l'altro il meglio di s\u00e9; gli spartani erano in tal modo cos\u00ec ben addestrati che combatterono coraggiosamente indipendentemente da dove fossero stati schierati, sempre al meglio delle loro potenzialit\u00e0.\nL'amante era in ogni occasione il responsabile della formazione del ragazzo amato. Un aneddoto racconta di un cittadino degli spartiati multato dagli Efori perch\u00e9 il suo amato aveva cominciato a piangere durante un allenamento, cosa questa considerata essere come un segno del fatto che il ragazzo avesse un'indole troppo femminile, non era quindi stato adeguatamente istruito dall'amante dato che era solo sua la responsabilit\u00e0 di garantirne e verificarne le capacit\u00e0 ed il carattere.\nLe donne.\nAnalogamente a quanto avveniva per gli uomini pi\u00f9 giovani, ci si aspettava che anche le donne si impegnassero in relazioni sentimentali con le giovani adolescenti; vi sono in ogni caso molto meno fonti a nostra disposizione nei riguardi di una qualche forma di amore istituzionalizzato tra donne nell'ambito della vita quotidiana. Plutarco scrive che non era certo il fatto che anche alle donne pi\u00f9 virtuose di Sparta capitasse di esercitare la propria influenza sulle ragazze, accogliendo cos\u00ec tra loro la stessa modalit\u00e0 d'amore presente tra i maschi.\nUn chiaro esempio di \"pederastia femminile\" o amore lesbico \u00e8 stato ritrovato in un testo del poeta Alcmane (uno dei suoi frammenti pi\u00f9 lunghi tra quelli pervenutici) e risalente pertanto all'incirca al 700 a.C., in cui un coro di ragazzine esprime un affetto molto intenso verso la propria insegnante: \"la chioma di mia cugina Agesicore fiorisce come oro puro. Il suo viso d'argento... fanciulle occhi di viola... e mi guardi, amabile. \u00c8 Agesicora che mi strugge.\" Ma la giovane donna, \"dalle belle caviglie\", si trova invece accanto ad un'altra.\nSi tratta probabilmente di una differenza d'et\u00e0 esistente tra Agesicora, la donna desiderata, e le altre ragazze nominate; non \u00e8 noto se vi fosse anche un aspetto fisico nel'espressione di questo amore tutto al femminile, ma il rapporto \u00e8 del tutto simile a quello decritto nei testi della contemporanea poetessa di Lesbo, Saffo. Si deve anche notare che, dal momento che il canto poetico non \u00e8 stato scritto direttamente dalle ragazze (ma lo si vive per interposta persona maschile, il poeta) non si pu\u00f2 con sicurezza asserire che ci\u00f2 che viene esposto nel testo fosse previsto ed incoraggiato dalla societ\u00e0, come parte integrante della formazione femminile.\nFeste religiose.\nLe Giacinzie era una delle pi\u00f9 importanti e maggiormente seguite e celebrate feste spartane, originaria forse di Amicle; in essa si onorava il bellissimo Giacinto, il principe adolescente figlio del re di Sparta ed amato con tenerezza dal dio Apollo. La festivit\u00e0 aveva una durata di tre giorni: nel primo ci si batteva il petto in lutto per la morte del giovinetto, mentre negli altri due veniva festeggiata rispettivamente la sua rinascita e la sovrana maest\u00e0 del dio. \u00c8 stato ipotizzato che tale ciclo simboleggiasse il rito di passaggio della pederastia cretese di tipo iniziatico ove il bambino muore per poi rinascere rinnovato come un uomo adulto.\nGimnopedie erano il nome delle danze annuali che i ragazzi spartani compivano nudi e dove gli spettatori venivano limitati agli uomini non ancora sposati.\nUno dei tanti amanti maschi famosi di Eracle \u00e8 Elacatas, onorato proprio a Sparta con un santuario e dei giochi annuali, gli Elacatea. La storia del loro amore pederastico \u00e8 molto antica e vedeva Elacatas assumere il ruolo di eromenos dell'eroe mitico."}
{"id": "5297973", "revid": "287204", "url": "https://it.wikipedia.org/wiki?curid=5297973", "title": "Associazione Calcio Prato 1971-1972", "text": "Questa voce raccoglie le informazioni riguardanti lAssociazione Calcio Prato nelle competizioni ufficiali della stagione 1971-1972."}
{"id": "5297975", "revid": "659685", "url": "https://it.wikipedia.org/wiki?curid=5297975", "title": "Peter T. King", "text": "Biografia.\nNato a Manhattan, dopo il servizio militare nell'esercito, King entr\u00f2 in politica con il Partito Repubblicano e fu attivo a livello locale per svariati anni.\nNel 1992 si candid\u00f2 per il seggio della Camera dei Rappresentanti lasciato vacante dal deputato democratico Robert Mrazek, riuscendo a vincerlo. Da allora venne riconfermato per altri tredici mandati, fin quando nel 2020 annunci\u00f2 la propria volont\u00e0 di non ricandidarsi ulteriormente e lasci\u00f2 il Congresso dopo ventotto anni di servizio.\nIdeologicamente King si \u00e8 sempre presentato come un conservatore e fecero molto scalpore le sue posizioni estremiste sul tema dell'Islam."}
{"id": "5297981", "revid": "380654", "url": "https://it.wikipedia.org/wiki?curid=5297981", "title": "Royal Rumble 2015", "text": "Royal Rumble 2015 \u00e8 stata la ventottesima edizione dell'omonimo evento in pay-per-view prodotto annualmente dalla WWE. L'evento si \u00e8 svolto il 25 gennaio 2015 al Wells Fargo Center di Filadelfia (Pennsylvania).\nStoryline.\nCome ogni anno la Royal Rumble ha come main event il 30-man Royal Rumble match, il cui vincitore avr\u00e0 l'opportunit\u00e0 di competere per il WWE World Heavyweight Championship a WrestleMania 31.\nAl precedente evento, , Roman Reigns fa il suo ritorno, dopo una lunga assenza a causa dell'asportazione di un'ernia, intervenendo nel match tra John Cena e Seth Rollins aiutando il primo a vincere e annunciando di essere il primo partecipante al Royal Rumble match.\nIl 29 dicembre 2014, a \"Raw\", Daniel Bryan annuncia la sua partecipazione alla rissa reale. Il 6 gennaio 2015, a \"Main Event\", lo United States Champion Rusev fa la stessa dichiarazione cui segue, il 9 gennaio a \"SmackDown\", quella dell'Intercontinental Champion Bad News Barrett. Il 12 gennaio, a \"Raw\", \u00e8 Dean Ambrose a comunicare la sua partecipazione al match, venendo seguito da Gold e Stardust, Big Show, Kane, R-Truth, The Miz e Damien Mizdow. Il 22 gennaio, a \"SmackDown\", Dolph Ziggler sconfigge Bad News Barrett, Luke Harper batte Erick Rowan e Ryback vince contro Rusev per count-out, qualificandosi tutti e tre alla rissa. Nella stessa sera Daniel Bryan sconfigge Kane rimanendo nel match.\nIl 17 agosto 2014, a SummerSlam, Brock Lesnar ha sconfitto John Cena conquistando cos\u00ec il WWE World Heavyweight Championship. Il bostoniano sfrutta la sua \"rematch clause\" a Night of Champions, vincendo tuttavia solo per squalifica a causa dell'intervento di Rollins e lasciando quindi il titolo nelle mani di Lesnar. Il 26 ottobre 2014, a Hell in a Cell, Cena ha sconfitto Randy Orton in un Hell in a Cell match per diventare il contendente n\u00b01 al WWE World Heavyweight Championship e a TLC ha sconfitto Rollins in un Tables match conservando tale status; quella sera stessa viene annunciato che Cena affronter\u00e0 di nuovo Lesnar alla Royal Rumble.\nIl 5 gennaio 2015, a \"Raw\", Seth Rollins viene aggiunto al match tra Lesnar e Cena della Royal Rumble come ricompensa per aver riportato al potere l'Authority dopo avervi costretto Cena, nella precedente puntata dello show rosso, minacciando l'ospite della serata Edge: l'incontro diviene quindi un Triple Threat match.\nIl 19 gennaio Triple H obbliga Cena ad un 3-on-1 Handicap match contro Rollins, Kane e Big Show: in caso di vittoria Erick Rowan, Dolph Ziggler e Ryback, licenziati per il loro aiuto al bostoniano alle Survivor Series, sarebbero stati riassunti; in caso contrario Cena avrebbe perso l'opportunit\u00e0 di lottare per il titolo alla Rumble. Il dodici volte WWE Champion riuscir\u00e0 nell'impresa grazie all'aiuto di Sting, che lo aveva gi\u00e0 aiutato al pay-per-view di novembre.\nDopo il match Lesnar attacca Rollins, Big Show e Kane, colpendoli con una \"F-5\" come vendetta per la \"Curb Stomp\" sub\u00ecta dall'ex membro dello Shield la settimana prima durante la firma del contratto.\nNella puntata di \"Raw\" del 29 dicembre 2014, gli Usos (Jey Uso e Jimmy Uso) hanno sconfitto The Miz e Damien Mizdow conquistando cos\u00ec il WWE Tag Team Championship. Nella puntata di \"SmackDown\" del 15 gennaio \u00e8 stato annunciato che gli Usos avrebbero difeso i titoli di coppia contro The Miz e Mizdow alla Royal Rumble.\nNella puntata di \"Raw\" del 5 gennaio Paige ha aiutato Natalya a sconfiggere la Divas Champion Nikki Bella in un match non titolato. Nella puntata di \"Raw\" del 12 gennaio Brie Bella ha sconfitto Paige. Nella puntata di \"SmackDown\" del 15 gennaio Natalya ha sconfitto Nikki in un match non titolato. Nella puntata di \"Raw\" del 19 gennaio \u00e8 stato annunciato che Paige e Natalya affronteranno le Bella Twins alla Royal Rumble.\nNella puntata di \"Raw\" del 29 dicembre 2014, gli Ascension (Konnor e Viktor) hanno fatto il loro debutto nel roster principale della WWE sconfiggendo, nel corso delle seguenti settimane, diversi jobber. Nella puntata di \"Raw\" del 19 gennaio 2015, i New Age Outlaws (Billy Gunn e Road Dogg) hanno attaccato gli Ascension dopo che questi ultimi li avevano interrotti durante un promo. In seguito \u00e8 stato annunciato un match tra i New Age Outlaws e gli Ascension per la Royal Rumble."}
{"id": "5297999", "revid": "767487", "url": "https://it.wikipedia.org/wiki?curid=5297999", "title": "Rimini Calcio 1971-1972", "text": "Questa voce raccoglie le informazioni riguardanti il Rimini Calcio nelle competizioni ufficiali della stagione 1971-1972."}
{"id": "5298016", "revid": "339392", "url": "https://it.wikipedia.org/wiki?curid=5298016", "title": "Kamra tad-Deputati", "text": ""}
{"id": "5298019", "revid": "122354950", "url": "https://it.wikipedia.org/wiki?curid=5298019", "title": "Societ\u00e0 Sportiva Sambenedettese 1971-1972", "text": "Questa voce raccoglie le informazioni riguardanti la Societ\u00e0 Sportiva Sambenedettese nelle competizioni ufficiali della stagione 1971-1972."}
{"id": "5298020", "revid": "1444001", "url": "https://it.wikipedia.org/wiki?curid=5298020", "title": "Alternativa Democratica (Malta)", "text": "Alternativa Democratica (in maltese: \"Alternattiva Demokratika\") \u00e8 stato un partito ambientalista attivo in Malta.\nStoria.\nAlternativa Democratica \u00e8 stato fondato nel 1989 dall'ex Presidente del partito laburista maltese Toni Abela e dal parlamentare Wenzu Mintoff.\nIl partito si present\u00f2 per la prima volta alle elezioni nel 1992 ottenendo solo l'1,69% (uno dei suoi risultati migliori) e non riuscendo ad eleggere alcun deputato in Parlamento. Alle successive tornate elettorali del 1996 e del 1998 i consensi verso il partito diminuirono ulteriormente e nel 1998 Abela e Mintoff rientrarono nel partito laburista.\nNel 2003 il partito si schier\u00f2 a fare del \u201cS\u00ec\u201d nel referendum relativo all'adesione di Malta all'Unione europea. Alle elezioni del 2004 il partito ottenne un risultato molto modesto alle elezioni politiche (0,7%) ma alle successive europee super\u00f2 il 9,3% ed il suo leader, Arnold Cassola per poco non riusc\u00ec ad essere eletto europarlamentare.\nNel 2008 Alternativa Democratica migliora leggermente i propri consensi (1,31%) ma l'anno dopo, alle elezioni europee, non riesce a bissare il successo di cinque anni prima.\nAlle elezioni del marzo 2013 il partito ha ottenuto il suo miglior risultato di sempre (1,8% con poco pi\u00f9 di 5.500 preferenze) ma non \u00e8 riuscito ad eleggere alcun deputato in Parlamento.\nAlle elezioni del 2017 il partito ecologista AD ha partecipato con dei candidati.\nIl 17 ottobre 2020 il soggetto politico confluisce nel nuovo partito ecologista AD+PD, insieme al Partito Demoocratico. \nLeader.\nI leader del partito sono stati:"}
{"id": "5298023", "revid": "322321", "url": "https://it.wikipedia.org/wiki?curid=5298023", "title": "Giovanni Battista Forzat\u00e8", "text": "Biografia.\nFiglio di Forzat\u00e8, nacque in una famiglia della nobilt\u00e0 padovana diramatasi dai Transalgardi. Le prime notizie sul suo conto lo vedono canonico della cattedrale di Padova e in questa veste sottoscrisse documenti vescovili nel 1220, 1226 e 1231. \nDa questo momento le fonti tacciono il suo nome per un ventennio; non sarebbe un caso, visto che in questo periodo la diocesi di Padova attravers\u00f2 un periodo di crisi, dovuto all'ascesa di Ezzelino III da Romano (1237) e alla morte del vescovo Giacomo di Corrado (1239). La politica repressiva del \"Tiranno\" colp\u00ec duramente il clero e molti religiosi (fra cui, forse, lo stesso Forzat\u00e8) furono costretti a riparare altrove. Per molto tempo la cattedra rimase vacante: da una parte, Ezzelino ostacolava la nomina, temendo che un nuovo vescovo potesse riunire le forze a lui ostili; dall'altra, crescevano le divisioni interne alla stessa Chiesa, in quanto il primicerio dei parroci e l'abate di Santa Giustina da una parte e il capitolo della cattedrale dall'altra rivendicavano per s\u00e9 il diritto all'elezione.\nQuesta situazione spinse papa Innocenzo IV a intervenire direttamente e nel 1250 nomin\u00f2 unilateralmente il Forzat\u00e8, che venne consacrato nel 1255 da papa Alessandro IV. Il 3 agosto 1256 entr\u00f2 a Padova, liberata qualche settimana prima da una crociata indetta dallo stesso pontefice.\nSubito lavor\u00f2 per ristabilire la propria autorit\u00e0 su un clero diviso e bisognoso di riforme, ma anche poco propenso al controllo vescovile.\nGovern\u00f2 la diocesi mediante vicari e rappresentanti laici (tra i quali Rinaldo Scrovegni, l'usuraio citato da Dante). Abbandon\u00f2 il rito patriarchino in uso nella cattedrale e inizi\u00f2 la ricostruzione del battistero della stessa. Per l'universit\u00e0 ottenne da papa Urbano IV l'approvazione degli statuti dei giuristi e nel 1264 ebbe dallo stesso la conferma dell'antica consuetudine che riconosceva al vescovo il titolo di cancelliere perpetuo, nonch\u00e9 il potere di conferire il diploma di dottore. Provvide gli ospedali cittadini di regolamenti e costru\u00ec, nel 1265, una \"Domus Dei\" per orfani e infermi.\nDurante il suo episcopato si verific\u00f2 l'affermazione del culto per sant'Antonio e il beato Antonio Pellegrino, ma non venne coinvolto in questi processi.\nCondusse un diverso atteggiamento nei rapporti tra il clero regolare e il clero secolare; tent\u00f2 infatti di screditare il primo a favore del secondo (da cui otteneva maggiori proventi grazie alla cura delle anime) e ostacol\u00f2 i tentativi dei monasteri di sottrarsi alla propria autorit\u00e0.\nSi occup\u00f2 della separazione dei monasteri misti di Ognissanti (1256) e di San Benedetto (1259), divenuti ormai fonte di scandalo. Altri cenobi, come le abbazie di Praglia e di Santa Giustina, furono ricondotti sotto il diretto controllo vescovile. Fu in contrasto con gli ordini mendicanti e li accus\u00f2 di perpetuare false dottrine; questo port\u00f2 al severo monito di Alessandro IV che lo defini \"Christi ovium dissipator\" (1259). Cedette malvolentieri l'ufficio dell'Inquisizione ai frati minori e fu in lite con il giudice delegato fra' Alessio da Mantova. La tensione giunse al massimo nel 1282 quando, opponendosi all'entrata dei camaldolesi nel monastero di San Benedetto Novello, fu scomunicato dal pontefice (il provvedimento fu in seguito revocato).\nUnico fedele alleato nella sua politica fu quindi il clero secolare, e in effetti in uno statuto della congregazione dei parroci del 1278 venne citato come \"tamquam pater suus\". Tuttavia, tra i preti sussistevano gravi problematiche disciplinari e culturale che Forzat\u00e8 non riusc\u00ec mai del tutto a risolvere.\nDifficili anche i rapporti con le autorit\u00e0 laiche. Dopo la caduta di Ezzelino, il Comune si occup\u00f2 di ricostruire i propri ordinamenti e cerc\u00f2 di ridimensionare i privilegi ecclesiastici; ad esempio, nel 1265 venne estesa la giurisdizione civile ai chierici e nel 1282 si stabil\u00ec una multa per chi uccideva un sacerdote. Fu il patriarca di Aquileia ad intervenire in favore del Forzat\u00e8, ormai anziano, e nel 1283 lanci\u00f2 l'interdetto su Padova (verr\u00e0 tolto solo nel 1290).\nIl Forzat\u00e8 scomparve nel pieno di questa crisi. Come dispose nel testamento, fu sepolto in cattedrale dove una lapide, oggi scomparsa, lo comparava a san Gregorio per i costumi, a Salomone per la sapienza e a san Prosdocimo per la vita."}
{"id": "5298025", "revid": "57342", "url": "https://it.wikipedia.org/wiki?curid=5298025", "title": "Salmoiraghi &amp; Vigan\u00f2", "text": "Salmoiraghi &amp; Vigan\u00f2 \u00e8 una societ\u00e0 italiana che opera nell'ambito della vendita al dettaglio di occhialeria e ottica nata dalla fusione delle aziende Salmoiraghi e Vigan\u00f2. Dall'inizio del 2017 \u00e8 di propriet\u00e0 della Luxottica di Leonardo Del Vecchio.\nStoria.\nSeparati all'inizio.\nLe origini dell'azienda risalgono al 1865, anno in cui a Milano \u00e8 fondata da un capitano del Genio appassionato di ottica, Ignazio Porro, la scuola-officina La Filotecnica, specializzata nella costruzione di strumenti topografici. Angelo Salmoiraghi, un ex-allievo chiamato da Porro a dargli una mano, trasforma a partire dal 1870 quel che era un laboratorio in un'attivit\u00e0 inizialmente artigianale specializzata nelle lenti e nelle applicazioni ottiche. Dal 1906 fino alla Seconda Guerra Mondiale, l'azienda prende il nome di Filotecnica Salmoiraghi diventando industria e ampliando la produzione con strumenti per la matematica, il disegno, l'astronomia, la meteorologia, l'idrometrica, l'ottica tradizionale, la navigazione marittima e la navigazione aerea. Il marchio Salmoiraghi si diffonde cos\u00ec in Italia e all'estero.\nTra la Prima e la Seconda Guerra Mondiale, grazie ai successi tecnici ottenuti nel campo della strumentazione aeronautica, l'azienda entra nella sfera del gruppo IRI, rafforzando cos\u00ec i rapporti con i maggiori produttori del mondo. Apre un negozio nel centro di Milano, in Galleria, e poi un altro a Roma in Piazza Colonna. Durante il secondo conflitto mondiale l'azienda diventa un obiettivo bellico e gli stabilimenti in via Raffaello Sanzio a Milano vengono bombardati, ma gi\u00e0 al termine delle ostilit\u00e0 l'azienda riprende la produzione adeguandosi alle nuove esigenze e creando una fitta rete di negozi con il marchio Salmoiraghi: negli anni sessanta sono gi\u00e0 25.\nParallelamente alla storia di Angelo Salmoiraghi, si sviluppa quella di Angelo Vigan\u00f2, un commerciante, che nel 1880 apre il suo primo negozio di ottica in Piazza Cordusio a Milano. Nel 1919 gli subentra il figlio Gianni, che istituisce l'esame gratuito della vista e, nel 1933, amplia il negozio di Piazza Cordusio creando l'\"Istituto Ottico Vigan\u00f2\" di tre piani. Apre poi negozi a Genova, Roma, Bari, Salsomaggiore. Solo nel dopoguerra Vigan\u00f2, ancora solo una insegna commerciale, diventa marchio di fabbrica quando nel 1951 nasce a Rovereto la Meccanoptica Leonardo per la produzione di occhiali, dalle lenti alla montatura.\nUniti dagli inglesi.\nNegli anni settanta entrambe le aziende incontrano momenti difficili. Nel 1969 scompare Gianni Vigan\u00f2 mentre la famiglia Salmoiraghi deve vendere dei negozi. E tra il 1974 e 1975 le due societ\u00e0 entrano nel pi\u00f9 grande gruppo europeo operante nel campo dell'ottica, il britannico Dollond &amp; Aitchison. Da due realt\u00e0 in precedenza concorrenti, prende cos\u00ec vita la Salmoiraghi &amp; Vigan\u00f2. Per 25 anni la nuova insegna convive pur essendo sottoposta ad una serie di passaggi di mano: prima alla General Optica Internacional Sa, una societ\u00e0 che opera in Spagna e Portogallo, quindi al gruppo De Rigo che la acquisisce quando nel 2000 compra proprio la concorrente General Optica per poi vendere subito la Salmoiraghi &amp; Vigan\u00f2 ad un gruppo di investitori istituzionali guidati da Arca Merchant.\nDal 2002 la societ\u00e0 diventa di propriet\u00e0 dell'ingegner Dino Tabacchi, il pi\u00f9 giovane dei quattro fratelli Tabacchi che hanno sviluppato e portato ai vertici mondiali del settore degli occhiali la Safilo. Nel 1999 c'\u00e8 disaccordo tra i fratelli Tabacchi che hanno visioni strategiche diverse sul futuro della Safilo. Dino preferisce cos\u00ec uscire dall'azienda di famiglia ed entrare nella Salmoiraghi &amp; Vigan\u00f2 che ha 180 negozi di ottica ed \u00e8 anche cliente della Safilo. Sotto la sua guida e quella dei figli Edoardo e Emanuele Maria, la societ\u00e0 arriva ad avere negli anni circa 1800 dipendentii e 400 negozi di propriet\u00e0 e in franchising in Italia.\nAlla Luxottica.\nAll'inizio del 2017 nuovo passaggio di propriet\u00e0: la Salmoiraghi &amp; Vigan\u00f2 passa alla Luxottica di Leonardo Del Vecchio che gi\u00e0 nel 2012 era entrata nell'azienda acquisendo il 36% del capitale sottoscrivendo un aumento di capitale per 45 milioni. Nuovo amministratore delegato \u00e8 Leonardo Maria del Vecchio.\nCuriosit\u00e0.\nGli occhiali Vigan\u00f2 entrano nel repertorio del poeta e attore meneghino Giovanni Barrella: \"Ne pod p\u00f9 de vedegh no per mett i occiaj del Vigan\u00f2\" (Non vedo l'ora di perdere la vista per mettere gli occhiali del Vigan\u00f2). Per Salmoiraghi ci pensa invece Trilussa senza ricorrere questa volta al dialetto capitolino: \"Quattro fate e quattro maghi/ fan le lenti a Salmoiraghi/ per vedere chiaro e tondo/ quel che accade in questo mondo/ attraverso quei cristalli/ verdi, rossi, neri, gialli/ puoi scrutare nettamente/ sia le cose che la gente/ contemplandoti il creato/ nel colore che ti \u00e8 grato\".\nEsiste anche la Brivio e Vigan\u00f3 trasportatrice del gelo."}
{"id": "5298031", "revid": "33751", "url": "https://it.wikipedia.org/wiki?curid=5298031", "title": "HMV Hammersmith Apollo", "text": ""}
{"id": "5298032", "revid": "1428919", "url": "https://it.wikipedia.org/wiki?curid=5298032", "title": "Kamalesh Sharma", "text": ""}
{"id": "5298050", "revid": "1005847", "url": "https://it.wikipedia.org/wiki?curid=5298050", "title": "Simon Busuttil", "text": "Biografia.\nDopo essersi laureato in Giurisprudenza all'Universit\u00e0 di Malta, ha conseguito un master in Studi Europei presso l'Universit\u00e0 del Sussex.\nNel 2004 \u00e8 stato eletto al Parlamento Europeo tra le file del partito nazionalista. Rieletto nel 2009, \u00e8 stato membro della delegazione maltese per l'Assemblea parlamentare euro-mediterranea e vicepresidente della delegazione per le relazioni con i Paesi del Maghreb.\nNel 2012 \u00e8 stato nominato vice-leader del partito nazionalista.\nL'anno seguente, alle elezioni politiche viene eletto al Parlamento maltese ma il partito nazionalista, che per circa 25 anni era stato ininterrottamente al governo (salvo una breve parentesi), viene sconfitto dai laburisti.\nIl 4 maggio 2013 viene eletto Leader del partito nazionalista e ricopre, in quanto tale, il ruolo di leader dell'opposizione."}
{"id": "5298052", "revid": "115418030", "url": "https://it.wikipedia.org/wiki?curid=5298052", "title": "Paola Boldrini", "text": "Biografia.\nNata a Occhiobello (Rovigo), ma vive a Ferrara.\nAttivit\u00e0 politica.\nLaureata in pedagogia e responsabile amministrativo del Dipartimento di studi umanistici dell'universit\u00e0, nel dicembre 2012 Paola Boldrini si candida alle primarie dei parlamentari del Partito Democratico nella provincia di Ferrara, ottenendo voti.\nElezione a deputato.\nAlle elezioni politiche del 2013 \u00e8 candidata alla Camera dei Deputati, nelle liste del Partito Democratico nella circoscrizione Emilia-Romagna, dove risulter\u00e0 tuttavia la terza dei non eletti.\nDiviene deputata il 12 gennaio 2015, subentrando ad Emma Petitti, nominata assessore regionale al Bilancio in Emilia-Romagna.\nAlla Camera fa parte della commissioni permanenti IV (Difesa) e XII (Affari sociali).\nElezione a senatore.\nAlle elezioni politiche del 2018 \u00e8 eletta senatrice.\n\u00c8 stata capogruppo PD della commissione Igiene e Sanit\u00e0 Pubblica al Senato, attualmente \u00e8 Vice Presidente della commissione Igiene e Sanit\u00e0 Pubblica al Senato."}
{"id": "5298055", "revid": "113644242", "url": "https://it.wikipedia.org/wiki?curid=5298055", "title": "Unione Sportiva Avellino 1958-1959", "text": "Questa pagina raccoglie le informazioni riguardanti lUnione Sportiva Avellino nelle competizioni ufficiali della stagione 1958-1959."}
{"id": "5298057", "revid": "33751", "url": "https://it.wikipedia.org/wiki?curid=5298057", "title": "Do It Yourself (album)", "text": "Do It Yourself \u00e8 il primo album in studio della band alternative rock Seahorses. Fu pubblicato nel maggio 1997 dalla Geffen Records.\nRiscontro.\nIl disco, che rimase l'unico pubblicato dal gruppo, entr\u00f2 nella classifica britannica degli album al secondo posto e divenne disco di platino, vendendo oltre 300.000 copie nel solo Regno Unito. Tre furono i singoli estratti dall'album: \"Love Is the Law\" (3\u00ba posto nella Official singles chart), \"Blinded by the Sun\" (7\u00b0) e \"Love Me and Leave Me\" (16\u00b0), scritta con Liam Gallagher degli Oasis. I lettori della rivista \"NME\" lo votarono quarto miglior album del 1997, quelli della rivista \"Guitarist\" decimo miglior disco dell'anno.\nA supporto del disco i Seahorses tennero un breve tour britannico, sostenuti come gruppo spalla dagli statunitensi Third Eye Blind. I Seahorses fecero a loro volta da supporto ai tour di Rolling Stones, U2 e Oasis.\nTracce.\nTutti i pezzi sono opera di John Squire, dove non specificato diversamente."}
{"id": "5298058", "revid": "212348", "url": "https://it.wikipedia.org/wiki?curid=5298058", "title": "Chris Gibson", "text": "Biografia.\nNato a Rockville Centre, dopo il college Gibson si arruol\u00f2 nell'esercito, dove prest\u00f2 servizio per ventiquattro anni, raggiungendo il grado di colonnello. Durante la sua carriera militare, Gibson prese parte alla guerra del Golfo e combatt\u00e9 in Kosovo e Iraq, venendo insignito di varie onorificenze fra cui la Legion of Merit, il Purple Heart e quattro Bronze Star Medal.\nEntrato in politica con il Partito Repubblicano, nel 2010 si candid\u00f2 alla Camera dei Rappresentanti sfidando il deputato democratico Scott Murphy; Gibson riusc\u00ec a vincere le elezioni e fu riconfermato anche nel 2012 e nel 2014, per poi annunciare il suo ritiro al termine del terzo mandato nel 2016.\nIdeologicamente Chris Gibson \u00e8 ritenuto un repubblicano moderato. Sposato, \u00e8 padre di tre figli."}
{"id": "5298060", "revid": "287204", "url": "https://it.wikipedia.org/wiki?curid=5298060", "title": "Partenza di Carlo per la Spagna vista da terra", "text": "La Partenza di Carlo per la Spagna vista da terra \u00e8 un dipinto olio su tela di Antonio Joli, realizzato nel 1759 e conservato all'interno del Museo nazionale di Capodimonte, a Napoli.\nStoria e descrizione.\nIl dipinto \u00e8 stato realizzato nel 1759 da Antonio Joli su espressa volont\u00e0 della corte partenopea per immortalare la partenza di Carlo III da Napoli, a seguito della morte dei suoi due fratelli maggiori, quando diventa re di Spagna: si tratta di un evento che ebbe una notevole risonanza presso le corti europee, tanto che viene ritratto in numerose opere come quelle conservate al palazzo della Prefettura di Napoli, al Museo del Prado, al Kunsthistorisches Museum e all'ambasciata spagnola di Lisbona, andata perduta nel 1973; quella conservata nella sala 33 del Museo di Capodimonte, nella zona dell'Appartamente Reale della reggia di Capodimonte \u00e8 stata realizzata in duplice copia ma con diverso punto di osservazione: uno da terra, l'altro dal mare.\nLa scena centrale del dipinto, ossia la flotta di navi pronte a salpare alla volta della Spagna, ancora ferma al centro della darsena del porto di Napoli, con le vele ammainate, \u00e8 inquadrata da due elementi architettonici appena visibile ai lati del quadro; in primo piano si nota la moltitudine di persone accorse per assistere all'evento, in particolare clericali, cortigiani e aristocratici, tra cui spicca la figura del primo segretario Bernardo Tanucci che va incontro alla carrozza reale: si tratta quindi del momento dell'imbarco dei sovrani avvenuto il 6 ottobre 1759. Sullo sfondo le vedute del Vesuvio, della costiera sorrentina e dell'isola di Capri."}
{"id": "5298064", "revid": "287204", "url": "https://it.wikipedia.org/wiki?curid=5298064", "title": "Clearmont (Missouri)", "text": "Clearmont \u00e8 un centro abitato (\"city\") degli Stati Uniti d'America della contea di Nodaway nello Stato del Missouri. La popolazione era di 170 persone al censimento del 2010.\nStoria.\nClearmont venne fondata nel 1857. Prende il nome dal luogo di nascita di uno dei suoi fondatori, Clearmont, nell'Indiana.\nGeografia fisica.\nClearmont \u00e8 situata a (40.508589, -95.033112).\nSecondo lo United States Census Bureau, ha un'area totale di 0,16 miglia quadrate (0,41\u00a0km\u00b2).\nSociet\u00e0.\nEvoluzione demografica.\nSecondo il censimento del 2010, c'erano 170 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 98,8% di bianchi e l'1,2% di due o pi\u00f9 etnie."}
{"id": "5298069", "revid": "96947", "url": "https://it.wikipedia.org/wiki?curid=5298069", "title": "Bibliografia sugli alpini", "text": " \nLa voce si occupa di raccogliere, in ordine alfabetico per autore, la bibliografia riguardante il corpo degli Alpini."}
{"id": "5298072", "revid": "1543377", "url": "https://it.wikipedia.org/wiki?curid=5298072", "title": "Burlington Junction (Missouri)", "text": "Burlington Junction \u00e8 un centro abitato (\"city\") degli Stati Uniti d'America della contea di Nodaway nello Stato del Missouri. La popolazione era di 537 persone al censimento del 2010.\nGeografia fisica.\nBurlington Junction \u00e8 situata a (40.446282, -95.066345).\nSecondo lo United States Census Bureau, ha un'area totale di 1,11 miglia quadrate (2,87\u00a0km\u00b2).\nSociet\u00e0.\nEvoluzione demografica.\nSecondo il censimento del 2010, c'erano 537 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 99,1% di bianchi, lo 0,2% di altre razze, e lo 0,7% di due o pi\u00f9 etnie. Ispanici o latinos di qualunque razza erano lo 0,9% della popolazione."}
{"id": "5298076", "revid": "110157", "url": "https://it.wikipedia.org/wiki?curid=5298076", "title": "La cr\u00eauza degli ulivi", "text": "La cr\u00eauza degli ulivi, sottotitolo Le donne di Bacci Pagano, \u00e8 un romanzo dello scrittore genovese Bruno Morchio. Fa parte delle inchieste dell'investigatore privato Bacci Pagano, in ordine di uscita \u00e8 il terzo romanzo della serie.\nLa trama.\nNell'estate del 2001, circa un mese dopo i fatti del G8 di Genova, l'investigatore Bacci Pagano riceve la visita della signora Amidei, moglie di un affermato medico milanese trasferitosi a vivere nel capoluogo ligure dopo l'assoluzione in un'indagine sulla malasanit\u00e0. Lo incarica di trovare le prove di una relazione extraconiugale del marito, della quale \u00e8 assolutamente certa.\nLa fidanzata di Bacci Pagano, Mara, \u00e8 andata in vacanza in Grecia con un altro uomo; \u00e8 proprio Bacci a doverle comunicare la notizia che la sua amica Linda Beltrami \u00e8 stata assassinata in casa, in una via chiamata cr\u00eauza degli ulivi. Il caso vuole che la vittima sia la famosa amante di Amidei cercata dalla moglie.\nLinda Beltrami, insieme al fratello Carlo, erano figli di secondo letto di un facoltoso imprenditore locale, il signor Beltrami, numero uno nel mercato delle compravendite immobiliari. L'uomo tuttavia li ha sempre trattati in modo rude, forse per vendicarsi della madre, una donna per la quale lui ha abbandonato la prima moglie e il figlio avuto da lei, Roberto, solo per essere tradito a sua volta e lasciato a crescere i figli da solo. Appena raggiunta l'et\u00e0 legale, i due se ne sono andati da casa e il padre li ha cancellati dal testamento.\nI sospetti della polizia, nella persona del vice questore Salvatore Pertusiello, amico personale di Bacci, si indirizzano subito su Amidei: oltre a essere l'amante della vittima, l'uomo si \u00e8 allontanato da Milano dove era coinvolto in un'indagine su truffe milionarie nel mondo della sanit\u00e0 pubblica. I suoi ex complici potrebbero tentare di fargli tenere la bocca chiusa. Tuttavia, lo stesso assassino visto nella cr\u00eauza degli ulivi cerca di uccidere anche Carlo Beltrami, il fratello della vittima.\nA questo punto le indagini cambiano direzione. Bacci Pagano organizza un incontro \u201cchiarificatore\u201d tra padre e figlio Beltrami, alla presenza del primo figlio Roberto, erede del patrimonio paterno, e con Pertusiello come osservatore.\nUna telefonata compromettente mette nei guai Amidei che per discolparsi ingaggia a sua volta Bacci Pagano. Sar\u00e0 quest'ultimo a intuire, un pezzo per volta, la verit\u00e0, e a farla digerire a Pertusiello, rischiando a sua volta di essere ucciso dallo stesso killer, il quale non lavora per i mandanti che tutti si immaginano."}
{"id": "5298077", "revid": "1728", "url": "https://it.wikipedia.org/wiki?curid=5298077", "title": "Malattia di Menetrier", "text": ""}
{"id": "5298094", "revid": "767487", "url": "https://it.wikipedia.org/wiki?curid=5298094", "title": "Cassandra Raffaele", "text": "Ha raggiunto la notoriet\u00e0 durante la sua partecipazione a \"X Factor\". \u00c8 definita \"La Cantora\" indipendente.\nBiografia.\n\u00c8 nata a Vittoria in provincia di Ragusa, in una famiglia di musicisti. Il padre Aldo, un batterista compositore, suonava in diversi gruppi, cos\u00ec come il nonno Carmelo. Si \u00e8 avvicinata alla musica prima come batterista, suonando in diversi gruppi musicali durante gli anni del liceo, e poi come cantante, prevalentemente di musica soul e blues, esibendosi fin dalla fine degli anni novanta.\nLa sua prima apparizione a livello nazionale risale al 2003, quando il brano \"Squeeze Me\", inciso con i produttori dance pop The Family FX, viene inserito nella compilation del \"Festivalbar\" uscita durante l'estate.\nLa partecipazione a X Factor e i primi singoli.\nNel 2010 ha partecipato ai provini per la quarta edizione di X Factor, entrando nella categoria \"Over 25\" guidata da Elio. Dopo la trasmissione ha pubblicato un singolo, prodotto da Mara Maionchi e Alberto Salerno, dal titolo \"Cipria e rossetto\", seguito da un altro brano, \"Da sola\". Nel 2012 \u00e8 uscito un nuovo singolo, \"Your Lady\", disponibile gratuitamente sul suo sito Internet ufficiale, che ha anticipato un tour da lei ideato dal titolo \"Buzz tour\". Nello stesso anno, si \u00e8 laureata con 110 e lode in Tecniche Neurofisiopatologiche, nella facolt\u00e0 di Medicina e Chirurgia.\nIl primo album \"La valigia con le scarpe\".\nNel 2013 ha vinto il premio Musicultura con il brano \"Le mie valigie\", mentre l'anno successivo \u00e8 stato segnato dalla pubblicazione del suo primo album, dal titolo \"La valigia con le scarpe\", pubblicato dalla casa discografica Leave Music e distribuito dalla Universal. Il disco ha ricevuto la candidatura per la Targa Tenco del 2014 nella sezione \"Miglior Opera Prima\". L'uscita del album venne preceduta, il 7 gennaio 2014, dal singolo \"L'ultimo bicchiere\". Successivamente sono stati estratti come singoli \"Adesso posso dirti (fottiti)\" e \"Io non mi abbatto perch\u00e9 non sono un albero\", duetto con la Tinto Brass Street Band.\nIl secondo album \"Chagall\".\n\"Chagall\" \u00e8 uscito il 30 ottobre 2015 con etichetta Leave Music, distribuito da Sony Music, che contiene collaborazioni con Elio (in \"Meditazione\"), Brunori Sas (\"La sirena e il marinaio\") e con l'artista francese Nico &amp; the Red Shoes. Il primo estratto \u00e8 stato la canzone \"Cane che abbaia morde\"."}
{"id": "5298096", "revid": "1527148", "url": "https://it.wikipedia.org/wiki?curid=5298096", "title": "Azione vincolata", "text": "Con azione vincolata si fa riferimento ad un tipo di azione di una societ\u00e0 che non \u00e8 pienamente trasferibile finch\u00e9 certe condizioni non sono state soddisfatte. Al soddisfacimento di queste condizioni, l'azione non \u00e8 pi\u00f9 vincolata, e diventa trasferibile alla persona che la detiene.\nLe azioni vincolate sono spesso usate come una forma di pagamento per gli impiegati, nei quali casi diventa trasferibile al soddisfacimento di certe condizioni, come ad esempio un periodo lavorativo prolungato o il raggiungimento di altri obiettivi, come ad esempio un determinato livello di utili per azione o altri obiettivi finanziari. Le azioni vincolate sono un'alternativa popolare alle stock options, in particolare modo per i dirigenti, per via di trattamenti fiscali e regole di contabilizzazione particolarmente favorevoli."}
{"id": "5298097", "revid": "110157", "url": "https://it.wikipedia.org/wiki?curid=5298097", "title": "Struttin'", "text": "Struttin' \u00e8 il terzo album dei The Meters, pubblicato dalla Josie Records nel giugno del 1970.\nTracce.\nBrani composti da Leo Nocentelli, Art Neville, George Porter e Joseph Modeliste, eccetto dove indicato\nBrani composti da Leo Nocentelli, Art Neville, George Porter e Joseph Modeliste, eccetto dove indicato"}
{"id": "5298098", "revid": "729019", "url": "https://it.wikipedia.org/wiki?curid=5298098", "title": "Sei note in logica", "text": "Sei note in logica \u00e8 il secondo album di Roberto Cacciapaglia per voci, orchestra e computer, pubblicato dalla Philips nell'esecuzione dell'Ensemble Garbarino nel 1978. Nel disco l'autore prende sei note e le suona in tutte le combinazioni possibili ."}
{"id": "5298100", "revid": "1543377", "url": "https://it.wikipedia.org/wiki?curid=5298100", "title": "Barnard (Missouri)", "text": "Barnard \u00e8 una \"city\" degli Stati Uniti d'America, nella contea di Nodaway, nello Stato del Missouri.\nGeografia fisica.\nSecondo lo United States Census Bureau, il villaggio ha una superficie totale di .\nStoria.\nBarnard \u00e8 stata fondata nel 1870. Il nome deriva da J. F. Barnard, direttore della linea ferroviaria Kansas City, St. Joseph and Council Bluffs Railroad."}
{"id": "5298101", "revid": "300067", "url": "https://it.wikipedia.org/wiki?curid=5298101", "title": "Gi\u014drgos Dedas", "text": ""}
{"id": "5298103", "revid": "287204", "url": "https://it.wikipedia.org/wiki?curid=5298103", "title": "Partenza di Carlo per la Spagna vista dal mare", "text": "La Partenza di Carlo per la Spagna vista dal mare \u00e8 un dipinto olio su tela di Antonio Joli, realizzato nel 1759 e conservato all'interno del Museo nazionale di Capodimonte, a Napoli.\nStoria e descrizione.\nIl dipinto \u00e8 stato realizzato nel 1759 da Antonio Joli su espressa volont\u00e0 della corte partenopea per immortalare la partenza di Carlo III da Napoli, a seguito della morte dei suoi due fratelli maggiori, quando diventa re di Spagna: si tratta di un evento che ebbe una notevole risonanza presso le corti europee, tanto che viene ritratto in numerose opere come quelle conservate al palazzo della Prefettura di Napoli, al Museo del Prado, al Kunsthistorisches Museum e all'ambasciata spagnola di Lisbona, andata perduta nel 1973; quella conservata nella sala 33 del Museo di Capodimonte, nella zona dell'Appartamente Reale della reggia di Capodimonte \u00e8 stata realizzata in duplice copia ma con diverso punto di osservazione: uno dal mare, l'altro da terra.\nIl dipinto presenta in primo piano la flotta reale in partenza dal porto di Napoli verso la Spagna, avvenuta il 7 ottobre 1759, mentre sullo sfondo \u00e8 raffigurata la citt\u00e0 di Napoli: il pittore utilizza il classico schema seicentesco di una localit\u00e0 ripresa dal mare, definita a volo di uccello. Oltre alla veduta del porto, spicca Castel Sant'Elmo ed il colle sul quale \u00e8 edificato ancora privo di urbanizzazione; particolare inoltre il colle sulla destra dove viene raffigurata la Reggia di Capodimonte: si tratta per\u00f2 di una visione non realistica, in quanto in quel periodo era stato realizzato solo il primo cortile del palazzo, mentre nella tela \u00e8 ritratto quello che devova essere il progetto redatto da Giovanni Antonio Medrano."}
{"id": "5298106", "revid": "785863", "url": "https://it.wikipedia.org/wiki?curid=5298106", "title": "Braccobaldo", "text": ""}
{"id": "5298112", "revid": "767487", "url": "https://it.wikipedia.org/wiki?curid=5298112", "title": "Franz Leydig", "text": "Docente all'universit\u00e0 di Tubinga dal 1857 e all'universit\u00e0 di Bonn dal 1875, da lui prendono nome le cellule di Leydig delle gonadi maschili.\nSvolse inoltre varie ricerche sui Crostacei, Rettili e Anfibi e pubblic\u00f2 nel 1857 un notevole trattato di istologia."}
{"id": "5298114", "revid": "767487", "url": "https://it.wikipedia.org/wiki?curid=5298114", "title": "Hopkins (Missouri)", "text": "Hopkins \u00e8 una citt\u00e0 degli Stati Uniti d'America, nella contea di Nodaway, nello Stato del Missouri.\nGeografia fisica.\nSecondo lo United States Census Bureau, la citt\u00e0 ha una superficie totale di 1,86\u00a0km\u00b2.\nStoria.\nHopkins \u00e8 stata fondata nel 1872 e prende il nome da AL Hopkins dirigente della linea ferroviaria Kansas City, St. Joseph and Council Bluffs Railroad. La ferrovia in seguito divenne il Chicago, Burlington and Quincy Railroad e, infine, Burlington Northern Railroad; nel 1983 la linea ferrata venne dismessa.\nNella prima met\u00e0 del XX secolo, il Ranch del Rayo era il pi\u00f9 grande ranch nello Stato del Missouri."}
{"id": "5298116", "revid": "287204", "url": "https://it.wikipedia.org/wiki?curid=5298116", "title": "Edgardo Feletti", "text": "Nacque da Bortolo e da Teresa Rosa De Luca. Maggiore dell'8\u00ba Reggimento bersaglieri, gi\u00e0 distintosi durante la grande guerra, mor\u00ec eroicamente nella Guerra d'Etiopia (la vicenda \u00e8 narrata dal racconto \"La colonna Feletti\" di Giuseppe Berto), ricevendo postuma la medaglia d'oro al valor militare. A lui \u00e8 dedicata una strada del paese natale, via Capitano Edgardo Feletti."}
{"id": "5298134", "revid": "473173", "url": "https://it.wikipedia.org/wiki?curid=5298134", "title": "Deacetilazione", "text": ""}
{"id": "5298138", "revid": "180559", "url": "https://it.wikipedia.org/wiki?curid=5298138", "title": "Giovanni Battista Stracca", "text": "Da Ingegnere fu tra i primi ad occuparsi, da ricercatore nell'industria, di comunicazioni a microonde a grande capacit\u00e0 e distanza. Come Accademico promosse un Progetto CNR di Ricerca e con l'AEI studi e dibattiti sui problemi formativi e professionali di ingegneri e tecnici. \nBiografia.\nSi laure\u00f2 nel 1949 a Roma in Ingegneria Industriale Elettrotecnica con una tesi sul progetto di un Radar. Nel 1950 fu assunto nei Laboratori di Ricerca della Magneti Marelli, poi acquistati dal 1961 dalla Societ\u00e0 americana GTE. In essi si occup\u00f2 di ricerche sulla propagazione delle microonde e sulla progettazione e sperimentazione di ponti radio a microonde a grande capacit\u00e0 trasmissiva, sia telefonici che televisivi. Furono televisivi in particolare i due ponti radio con la RAI, rispettivamente sui 30 cm e sui 15 cm di lunghezza d'onda, tra Torino-Milano-Palermo, per una lunghezza di circa 1'600 km e 23 tratte intermedie (1955-1960), che furono per alcuni anni i pi\u00f9 lunghi in Europa. Partecip\u00f2 poi, ancora per le parti a microonde e F.I. (Media Frequenza), al progetto e sperimentazione di un ponte radio telefonico con 2'700 canali di capacit\u00e0 che, con le sue normative, fu approvato internazionalmente dal CCIR (Comit\u00e9 Consultatif International des Radiocommunication) nel 1963, consentendo ai ponti radio telefonici di sostenere validamente la concorrenza con i cavi coassiali.\nDopo il lancio del satellite Telstar (1962), che apr\u00ec l'era delle comunicazioni spaziali dirette tra continenti al di sopra degli oceani, egli si occup\u00f2, tra i primi, di studi sugli apparati riceventi a terra i debolissimi segnali provenienti dal satellite, allo scopo di dotare la stazione italiana del Fucino degli apparati necessari. Si trattava di studiare e realizzare un amplificatore a microonde di larghissima banda (500 MHz) e bassissima temperatura di rumore, cio\u00e8 poche decine di K, mentre quelle usuali dei ricevitori erano di migliaia di K. Mentre i ricercatori dei Laboratori Bell risolsero il problema con il Maser, che era un dispositivo basato sulla tecnologia molecolare e che doveva essere raffreddato alla temperatura dell'elio liquido (~ 4 K), l'Ing. Stracca fu uno dei pionieri (sin dal 1958) a puntare sull'amplificatore parametrico, ancora di tecnologia elettronica, raffreddato per il Telstar con azoto liquido (~77 K) e per i satelliti successivi (dall'Intelsat I) a ~ 20 K con un refrigeratore a elio gassoso. Questa soluzione, molto pi\u00f9 semplice per la manutenzione e meno costosa, si dimostr\u00f2 vincente.\nSi occup\u00f2 al contempo di altre ricerche, quali ad esempio: sugli amplificatori a diodi tunnel, sui moltiplicatori di frequenza a varactor, sui convertitori di frequenza a basse perdite, sui filtri a microonde, sui circuiti a microonde a film sottile.\nNegli anni '60 cavi coassiali e ponti radio apparvero gi\u00e0 inadeguati a soddisfare le previsioni per un enorme incremento del traffico telefonico e televisivo. Occorreva pertanto trovare un nuovo mezzo trasmissivo di enorme capacit\u00e0. Di tale ricerca si stavano occupando alcuni importanti laboratori internazionali. Anche l'Ing. Stracca cominci\u00f2 a studiarlo. Occorreva un'enorme capacit\u00e0 trasmissiva e bassa attenuazione. Una soluzione sembrava offrirla, sulla carta, la teoria e cio\u00e8 la guida circolare nel modo TE01 operante nella gamma delle onde millimetriche, ma essa aveva un gravissimo inconveniente pratico: il segnale in tale modo sarebbe stato distorto in modo intollerabile da tutti gli altri modi che potevano essere eccitati e propagarsi. Occorreva costruire la guida in modo da impedire a tutti gli altri modi di propagarsi. L'Ing. Stracca riusc\u00ec a tale scopo e arriv\u00f2 a costruire un tratto di guida con queste caratteristiche, lunga circa 400 m con i relativi apparati a onde millimetriche e a sperimentarli. \nNel 1968 egli divenne titolare della cattedra di \u201cRadiotecnica\u201d dell'Universit\u00e0 di Trieste. Qui continu\u00f2 gli studi sulla guida circolare, in collaborazione anche con la Fondazione U. Bordoni, fintanto che questi studi furono chiusi per notizie di esperienze in corso con le fibre ottiche, che apparirono subito molto pi\u00f9 semplici ed economiche. Successivamente inizi\u00f2 a collaborare attivamente col CNR (Consiglio Nazionale delle Ricerche), proponendo il Progetto Finalizzato di Ricerca \u201cAiuti alla Navigazione e Controllo del Traffico Aereo\u201d di cui ha presieduto la Commissione, che ne fece lo Studio di Fattibilit\u00e0 ( 1974-75) e che fu realizzato con la partecipazione di docenti e ricercatori di varie universit\u00e0 e laboratori industriali.\nDal 1974 al 1999 pass\u00f2 al Politecnico di Milano, in cui fu titolare della cattedra di \u201cMicroonde\u201d. Fu Prorettore del Politecnico nel triennio 1984-1987, durante il quale avvi\u00f2 un progetto d'intensa informatizzazione dell'insegnamento. A Milano collabor\u00f2 a lungo attivamente con l'AEI (Associazione elettrotecnica italiana) di cui dal 1979 al 1992 fu il Presidente del Gruppo AEI \u201cFormazione e Professione\u201d. Con incontri, Tavole Rotonde, studi, che portarono a pi\u00f9 di trenta pubblicazioni, chiam\u00f2 a collaborare numerosi docenti universitari e ingegneri industriali per discutere i problemi formativi e professionali di ingegneri e tecnici. \nHa pubblicato su riviste scientifiche e tecniche pi\u00f9 di 120 articoli, di cui alcuni di carattere storico sulle vicissitudini del Politecnico e sul suo ruolo nel processo di industrializzazione del Paese. \nIl 2 ottobre 1962 gli fu conferito dalla AEI il premio Lori per la migliore pubblicazione per il triennio 1959-1961."}
{"id": "5298143", "revid": "767487", "url": "https://it.wikipedia.org/wiki?curid=5298143", "title": "Parnell (Missouri)", "text": "Parnell \u00e8 una citt\u00e0 degli Stati Uniti d'America, nella contea di Nodaway, nello Stato del Missouri.\nGeografia fisica.\nSecondo lo United States Census Bureau, il villaggio ha una superficie totale di 0,75\u00a0km\u00b2.\nStoria.\nParnell \u00e8 stata fondata nel 1887 con l'arrivo della linea ferroviaria Chicago Great Western Railroad ed \u00e8 stata formalmente costituita nel 1888. La linea ferroviaria attraversava la citt\u00e0 in direzione nord-est da Kansas City a Waterloo in Iowa."}
{"id": "5298144", "revid": "1005847", "url": "https://it.wikipedia.org/wiki?curid=5298144", "title": "Elezioni parlamentari a Malta del 1924", "text": "Le elezioni parlamentari a Malta del 1924 si tennero il 9 e 10 giugno; l'Unione Politica Maltese e il Partito Costituzionale si aggiudicarono entrambi 10 seggi."}
{"id": "5298145", "revid": "599013", "url": "https://it.wikipedia.org/wiki?curid=5298145", "title": "Rudi Locatin", "text": "Carriera.\nClub.\nLocatin crebbe nell'HC Fassa, con la cui maglia gioc\u00f2 per diversi anni, dalla stagione 1999-2000 a quella 2011-2012, raccogliendo oltre 500 presenze in massima serie.\nNell'agosto del 2012 scese in Serie A2 con la maglia dell'Hockey Club Neumarkt-Egna, di cui, nel corso della prima stagione, risult\u00f2 il miglior marcatore, oltrech\u00e9 miglior marcatore italiano ed il settimo in assoluto. Con la maglia dell'Egna vinse la Inter-National-League 2013-2014. La stagione successiva, con la riforma dei campionati, la squadra fu iscritta alla Serie A e Locatin prolung\u00f2 il suo contratto con le \"Oche Selvagge\".\nNell'estate del 2015 venne annunciato il suo passaggio al Fiemme, neoiscritto in Serie B. Locatin \u00e8 poi stato confermato negli anni successivi, anche dopo la fusione del Fiemme coi Cornacci Tesero per far nascere il Valdifiemme HC.\nNazionale.\nLocatin vest\u00ec anche la maglia della Nazionale italiana sia a livello giovanile che in quella maggiore."}
{"id": "5298146", "revid": "1123217", "url": "https://it.wikipedia.org/wiki?curid=5298146", "title": "Tignosa di primavera", "text": ""}
{"id": "5298147", "revid": "339392", "url": "https://it.wikipedia.org/wiki?curid=5298147", "title": "Top Eleven - Be a Football Manager", "text": ""}
{"id": "5298148", "revid": "203463", "url": "https://it.wikipedia.org/wiki?curid=5298148", "title": "Aleksandr Nena\u0161ev", "text": ""}
{"id": "5298151", "revid": "767487", "url": "https://it.wikipedia.org/wiki?curid=5298151", "title": "Choe Won", "text": "Carriera.\nNazionale.\nHa esordito in nazionale nel 2014."}
{"id": "5298153", "revid": "1123126", "url": "https://it.wikipedia.org/wiki?curid=5298153", "title": "Chiesa cattolica in Medio Oriente", "text": "La situazione della Chiesa cattolica in Medio Oriente \u00e8 diversificata nei vari paesi dell'area.\nIl Sinodo dei Vescovi vi ha dedicato l\"Assemblea speciale\" tenutasi in Vaticano dal 10 al 24 ottobre 2010.\nIn Medio Oriente i cristiani sono oggi 16 milioni, di cui 5,7 milioni cattolici - erano 50 milioni alla fine della seconda guerra mondiale - che vivono in mezzo a 360 milioni di abitanti di Paesi arabi e non arabi di una vasta area geografica che va dall'Egitto alla Turchia, dall'Iran a Israele, dai Paesi del Golfo, fino all'Iraq, il Libano, la Siria, la Giordania, la Palestina e Cipro.\nTurchia.\nIl paese conta 74,8 milioni di abitanti, di cui la maggioranza \u00e8 musulmana. \u00c8 un paese laico, in cui la religione (l'Islam) \u00e8 separata dallo Stato, ed ha l'obiettivo di entrare nell'Unione europea.\nI cristiani sono 100.000, dei quali 37.000 cattolici. La Chiesa cattolica non \u00e8 riconosciuta dallo Stato, e ha molte limitazioni: non pu\u00f2 avere seminari, scuole, non pu\u00f2 acquistare o erigere nuovi luoghi di culto. Esemplare \u00e8 la vicenda della chiesa-museo di san Paolo, a Tarso, per la cui concessione come luogo di culto permanente la Chiesa locale \u00e8 ancora in attesa.\nLe Chiese cristiane in questi ultimi anni hanno subito diversi episodi di violenza:\nIran.\n\u00c8 un Paese dove l'Islam sciita \u00e8 dominante in tutti i settori della societ\u00e0. I musulmani sono 72 milioni, mentre i cristiani sono 100.000, cos\u00ec ripartiti, 80\u00a0000 armeni gregoriani, 8\u00a0000 caldei ortodossi, 5\u00a0000 protestanti. I cattolici sarebbero 8\u00a0000, tra caldei, latini e armeni. Le notizie provenienti dall'Iran confermano l'esistenza di una comunit\u00e0 battista molto attiva che ha guadagnato la conversione al cristianesimo di migliaia di persone. Un convertito \u00e8 trattato come un rinnegato, perch\u00e9 si trova a tradire l'Islam e ad appoggiare il nemico per eccellenza, cio\u00e8 gli Usa. In Iran vige libert\u00e0 di culto ma annunciare il Vangelo pu\u00f2 costare caro: nel 2010 sono stati arrestati almeno 14 protestanti a Teheran, Shiraz e Isfahan, accusati di essere \"nemici della nazione\". Secondo l'arcivescovo caldeo di Teheran, mons. Ramzi Garmou, dal 1979 (anno di avvento di Khomeini) ad oggi due terzi dei cristiani hanno lasciato il Paese.\nPenisola arabica.\nIn questa zona (Arabia Saudita, Yemen, Oman, Emirati Arabi Uniti, Qatar e Kuwait, Bahrein) vivono circa 60 milioni di abitanti. I differenti regimi politici assumono un atteggiamento diverso nei confronti dei cristiani, che va dal rispetto religioso del Qatar, Abu Dhabi e Dubai, all'intransigenza e mancanza di libert\u00e0, come in Arabia Saudita. Mentre il Qatar ha permesso la costruzione di una grande chiesa che pu\u00f2 contenere 5.000 fedeli, i cristiani dell'Arabia Saudita non sono nemmeno autorizzati a riunirsi in preghiera. Un altro problema \u00e8 la presenza di un gran numero di lavoratori stranieri cristiani, spesso privati dei loro diritti sociali e religiosi. Inoltre l'Islam militante approfitta delle necessit\u00e0 economiche dei lavoratori per convertirli all'Islam. Con la promessa di lusinghieri compensi materiali, un certo numero di essi in effetti si converte ogni anno. Stime parlano nella sola Arabia Saudita di circa 8 milioni di immigrati dall'Estremo Oriente, moltissimi sono cristiani. La cura pastorale dei cattolici di questa regione \u00e8 affidata al Vicariato d'Arabia, retto dal cappuccino svizzero, mons. Paul Hinder.\nCifre ufficiali non esistono ma sulla base delle ambasciate straniere operanti in questi Paesi si stima che in Arabia Saudita ci siano 1,4 milioni di filippini, per oltre due terzi cattolici, negli Emirati arabi uniti gli immigrati cristiani sarebbero 1,5 milioni, di cui 580\u00a0000 cattolici. In Oman si contano 120\u00a0000 cattolici, in Bahrein 65\u00a0000, in Qatar 110\u00a0000.\nEgitto.\nIl numero dei cristiani copti non \u00e8 ancora certo. Si parla di 6 milioni secondo le statistiche ufficiali dello Stato, di oltre 12 milioni invece secondo i dati della Chiesa copta (220\u00a0000 i cattolici). Forse una cifra intorno ai 10 milioni si avvicina maggiormente alla realt\u00e0. I copti si sentono sottovalutati e vengono privati di molti dei loro diritti, in particolare della libert\u00e0 di culto (difficolt\u00e0 di costruire le chiese), e della libert\u00e0 di coscienza. Il loro posto nella societ\u00e0, e cos\u00ec pure il loro ruolo nel governo, \u00e8 insignificante. Un esempio fornito da mons. Shomali, vescovo ausiliare di Gerusalemme: su 454 parlamentari egiziani, solo 3 sono cristiani, meno dell'1 per cento, mentre la percentuale di cristiani in Egitto \u00e8 almeno del 10 per cento. Diversi gli episodi di violenza che vedono i cristiani nel mirino dei musulmani radicali: il 7 gennaio 2010, in occasione del Natale copto ortodosso, nel villaggio di Nagaa Hamadi, otto fedeli sono stati uccisi appena fuori della loro chiesa colpiti con armi da fuoco.\nIraq.\nCon la guerra iniziata nel 2003 dagli Americani e loro Alleati, la comunit\u00e0 cristiana si \u00e8 ridotta drasticamente. Prima del 1987, contava 1.250.000 fedeli, soprattutto caldei. Attualmente sono meno di 400.000. Uno dei grandi drammi \u00e8 l'esodo dei cristiani iracheni a causa dell'insicurezza e delle violenze di cui sono vittime. In Iraq, la guerra ha scatenato violenze tra le correnti politiche e tra le Confessioni religiose. Ha causato la morte di molti iracheni, ma tra di essi gli iracheni cristiani sono stati tra le vittime principali, essendo la comunit\u00e0 pi\u00f9 esigua e debole. Anche qui non mancano martiri come padre Ragheed Ganni, ucciso, con tre diaconi, a Mossul, stessa citt\u00e0 dove, nel 2008, viene rapito e ritrovato morto l'arcivescovo caldeo mons. Paulos Faraji Rahho. Stime raccolte dall'Agenzia Fides parlano di oltre 2.000 cristiani uccisi e 600\u00a0000 profughi negli ultimi 7 anni.\nSiria.\nLa situazione di circa 2 milioni di cristiani siriani (di cui 428\u00a0000 cattolici) sembra tranquilla sotto il regime del partito Baath, che conta sull'appoggio delle minoranze; la stessa famiglia Asad proviene da una minoranza Alawita. Ma c'\u00e8 sempre la paura di un inaspettato cambiamento e di un repentino rovesciamento della situazione. La paura di uno sconvolgimento rimane ancora presente nel mondo arabo, poich\u00e9 la politica dello Stato dipende spesso dall'atteggiamento benevolo o avverso della famiglia o del partito al potere.\nLibano.\nI cristiani, circa 2 milioni in gran parte cattolici, su quasi 4 milioni di popolazione totale, si trovano divisi sul piano politico e confessionale. L'equilibrio politico raggiunto nel 1943, quando i cristiani erano il 55 per cento della popolazione totale, non rispecchia pi\u00f9 la reale situazione di fatto. Oggi il Libano vive in una realt\u00e0 frammentata politicamente e dunque piuttosto instabile influenzata da 2 potenze come Iran e Siria e dalla presenza al suo interno degli Hezbollah, il partito di Dio.\nGiordania.\nLa Giordania \u00e8 un Paese tranquillo. I cristiani, 340\u00a0000 di cui 109\u00a0000 cattolici, godono della libert\u00e0 di culto avendo i loro rappresentanti in parlamento e al governo. Tuttavia in Giordania non esiste libert\u00e0 di coscienza. \u00c8 un fatto che si pu\u00f2 notare in gran parte dei Paesi arabi. L'Islam sostiene di essere la religione dell'unica verit\u00e0. Le altre religioni sono tollerate. Per questo non \u00e8 permesso ad un musulmano di abbandonare la verit\u00e0 per l'errore. Cambiare religione \u00e8 pertanto come tradire la societ\u00e0, la cultura e la nazione, basata principalmente su una tradizione religiosa.\nIsraele e Palestina.\nIl conflitto tra palestinesi e israeliani dura da pi\u00f9 di 80 anni. Si tratta di un conflitto di natura ideologica che non sembra trovare alcuna soluzione a breve termine, nonostante gli sforzi negoziali perseguiti in diverse fasi. La situazione economica e l'assenza di sicurezza hanno obbligato gran parte dei cristiani palestinesi ad emigrare. La diaspora palestinese conta circa 500.000 persone, la gran parte delle quali si trova in Cile. Stime parlano oggi di oltre 350\u00a0000 cristiani presenti in Israele e Territori palestinesi, di questi poco meno di 170\u00a0000 sono cattolici. A Cipro, secondo dati forniti da padre Umberto Barato, vicario patriarcale di Cipro, isola che ecclesiasticamente appartiene al Patriarcato latino di Gerusalemme, su una popolazione di circa 800\u00a0000 abitanti i cattolici sono circa 25\u00a0000, tra maroniti e latini. I maroniti oggi sono poco pi\u00f9 di 5\u00a0000 persone in 4 villaggi per 8 parrocchie nella parte nord occidentale dell'Isola, quella occupata dai turchi. Dal 1988 Cipro dei Maroniti \u00e8 una diocesi del Patriarcato Maronita del Libano. Mons. Joseph Soueif \u00e8 l'attuale arcivescovo.\nCipro.\nI latini nativi di Cipro sono pochi e vanno sempre pi\u00f9 diminuendo, soprattutto a causa dei matrimoni misti. La Chiesa latina, nell'ultimo scorcio del XX secolo, si \u00e8 arricchita di nuovi membri dall'Asia, filippini, cingalesi, indiani, soprattutto donne che lavorano presso famiglie cipriote, ambasciate o l'ONU. Difficile accertare il numero preciso dei fedeli latini di Cipro. Sembra che i ciprioti autoctoni siano 350. Secondo le liste elettorali, i latini che possono votare sono 600. A questi si devono aggiungere almeno altre 300 o 400 persone, membri delle loro famiglie. Quindi circa mille persone in tutto. A questo numero bisogna aggiungere un nutrito gruppo di persone, tecnici, professori, uomini d'affari occidentali che vivono a Cipro per qualche anno. Molto probabilmente arrivano a 2\u00a0000 persone circa. Poi c'\u00e8 il rebus dei lavoratori stranieri. I filippini sono quasi tutti cattolici e si suppone che siano 7\u00a0000. I cingalesi sono circa 1.500 e gli indiani circa 300. Ultimamente hanno cominciato ad arrivare molti africani provenienti dal Camerun e dalla Nigeria, qualcuno dal Congo. Molti di loro sono cattolici, ma non \u00e8 possibile dare un numero esatto. Non si conosce il numero degli illegali. In conclusione, si stima che il numero dei lavoratori stranieri cattolici a Cipro si aggiri tra le 9 e 10\u00a0000 persone, poco pi\u00f9."}
{"id": "5298156", "revid": "767487", "url": "https://it.wikipedia.org/wiki?curid=5298156", "title": "Ravenwood (Missouri)", "text": "Ravenwood \u00e8 una citt\u00e0 degli Stati Uniti d'America, nella contea di Nodaway, nello Stato del Missouri.\nGeografia fisica.\nSecondo lo United States Census Bureau, la citt\u00e0 ha una superficie totale di 0,70\u00a0km\u00b2."}
{"id": "5298159", "revid": "203463", "url": "https://it.wikipedia.org/wiki?curid=5298159", "title": "Vassily Panov", "text": ""}
{"id": "5298161", "revid": "767487", "url": "https://it.wikipedia.org/wiki?curid=5298161", "title": "O Hyok-chol", "text": "Carriera.\nNazionale.\nHa esordito in Nazionale nel 2014."}
{"id": "5298164", "revid": "1543377", "url": "https://it.wikipedia.org/wiki?curid=5298164", "title": "Referendum a Malta del 2011", "text": "Il referendum sul divorzio a Malta si svolse il 28 maggio 2011; agli elettori veniva chiesto se approvavano la nuova legge che introduceva il divorzio nell'ordinamento maltese: il 53% si espresse a favore.\nNel momento in cui si svolse la consultazione, Malta era uno dei tre Paesi al mondo - insieme alle Filippine e alla Citt\u00e0 del Vaticano - in cui il divorzio non era permesso.\nIl quesito referendario.\nIl disegno di legge volto a introdurre il divorzio venne depositato alla Camera dei Rappresentanti da Jeffrey Pullicino Orlando, un deputato nazionalista. Il testo del disegno di legge, che era stato cambiato due volte, non prevedeva lo svolgimento di un referendum: tale consultazione diretta \u00e8 stata infine prevista attraverso una risoluzione parlamentare indipendente ai sensi della legge che autorizza un referendum facoltativo e non vincolante, che venne quindi indetto. Sia il Primo Ministro Lawrence Gonzi sia il leader dell'opposizione laburista Joseph Muscat annunciarono il loro \"s\u00ec\".\nLa Chiesa cattolica di Malta sostenne apertamente il \"no\" attraverso una lettera pastorale pubblicata nella domenica che precedette il giorno del referendum. Vennero fatte delle denunce a causa delle pressioni religiose esercitate sugli elettori. Circa l'8% dei matrimoni celebrati nell'isola erano gi\u00e0 stati annullati dalla Chiesa Cattolica.\nIl quesito referendario venne formulato sia in inglese che in maltese in quanto Malta \u00e8 un Paese bilingue. La versione in lingua inglese era:\nLa versione in lingua maltese era:"}
{"id": "5298165", "revid": "110157", "url": "https://it.wikipedia.org/wiki?curid=5298165", "title": "Cabbage Alley", "text": "Cabbage Alley \u00e8 il quarto album dei The Meters, pubblicato dalla Reprise Records nel maggio del 1972."}
{"id": "5298191", "revid": "775372", "url": "https://it.wikipedia.org/wiki?curid=5298191", "title": "Referendum costituzionale a Malta del 1964", "text": "Il referendum sulla costituzione a Malta del 1964 si svolse tra il 2 e il 4 maggio e venne approvato con il 54,5% dei voti permettendo cos\u00ec alla Carta fondamentale maltese di entrare in vigore il 21 settembre 1964. Si tratt\u00f2 a tutti gli effetti di un referendum sull'indipendenza di Malta.\nQuesito.\nIl quesito referendario era il seguente: \n\"Approvi la costituzione proposta dal Governo di Malta, adottata dall'Assemblea Legislativa e pubblicata nella Gazzetta Ufficiale di Malta?\""}
{"id": "5298192", "revid": "599013", "url": "https://it.wikipedia.org/wiki?curid=5298192", "title": "Dan Hughes", "text": ""}
{"id": "5298195", "revid": "889336", "url": "https://it.wikipedia.org/wiki?curid=5298195", "title": "Ju Kwang-min", "text": "Carriera.\nClub.\nHa sempre giocato nel campionato nordcoreano.\nNazionale.\nHa esordito in Nazionale nel 2007."}
{"id": "5298200", "revid": "767487", "url": "https://it.wikipedia.org/wiki?curid=5298200", "title": "Arcana (Roberto Cacciapaglia)", "text": "Arcana \u00e8 un album di Roberto Cacciapaglia, pubblicato nel 2001 da BMG Ricordi.\n\u00c8 stato eseguito in anteprima nel 2000 al Festival Il Violino e la Selce di Fano, diretto da Franco Battiato."}
{"id": "5298205", "revid": "767487", "url": "https://it.wikipedia.org/wiki?curid=5298205", "title": "Una fine continua", "text": "Una fine continua \u00e8 il sesto album studio del gruppo italiano Casa, pubblicato nel 2014 e registrato dal vivo sabato 26 ottobre 2013.\nIl disco.\n\u00c8 il primo album registrato dopo l'ingresso di Matteo Scalchi alla chitarra, subentrato nel 2013 a Marco Papa. L'album \u00e8 la registrazione di un concerto tenuto nello studio di registrazione Lost In Space aperto al pubblico e contiene rivisitazioni di brani contenuti negli album precedenti oltre a sei inediti. La canzone \"Bombieri\" \u00e8 dedicata al matematico milanese Enrico Bombieri. La versione di \"Volont\u00e8 blues\" \u00e8 suonata con gli strumenti a corde volutamente scordati. Sono stati realizzati i videoclip delle canzoni \"I sei poli di fascicolazione\" e \"Life in Ser.T.\"\nCopertina.\nLa copertina riproduce il quadro dal titolo \"H24x7\" dell'artista Pietro Scarso, il quale ha precedentemente collaborato con la band realizzando i videoclip di \"Kriya Yoga\" (tratta dall'album \"Un giorno il mio principe verr\u00e0\") \"Non provateci da casa\" (\"Peggioramenti\") e recitando nella canzone \"Salcedo\" (\"Peggioramenti\")."}
{"id": "5298208", "revid": "287204", "url": "https://it.wikipedia.org/wiki?curid=5298208", "title": "Referendum a Malta del 2003", "text": "Il referendum a Malta del 2003 si \u00e8 tenuto l'8 marzo e ha avuto ad oggetto l'adesione del Paese all'Unione europea.\nEsso vide il successo dei \"S\u00ec\", sebbene con una maggioranza risicata.\nIl referendum vide la pi\u00f9 alta affluenza tra quelle registrate negli altri nove Paesi che sono entrati a far parte dell'UE nel 2003.\nContesto.\nDopo la vittoria del partito nazionalista alle elezioni del 1998, il nuovo Governo guidato da Eddie Fenech Adami decise di riattivare la candidatura di Malta per aderire all'Unione europea e nel 2003 venne annunciato un referendum consultivo su questo tema .\nQuesito.\nIl quesito referendario era il seguente:\n\"Sei d'accordo che Malta diventi un membro dell'Unione Europea nell'ambito dell'allargamento che avr\u00e0 luogo il 1 maggio 2004?\""}
{"id": "5298210", "revid": "767487", "url": "https://it.wikipedia.org/wiki?curid=5298210", "title": "Skidmore (Missouri)", "text": "Skidmore \u00e8 una citt\u00e0 degli Stati Uniti d'America, nella contea di Nodaway, nello Stato del Missouri.\nGeografia fisica.\nSecondo lo United States Census Bureau, la citt\u00e0 ha una superficie totale di 0,85\u00a0km\u00b2."}
{"id": "5298229", "revid": "70516506", "url": "https://it.wikipedia.org/wiki?curid=5298229", "title": "Metodo madrelingua", "text": ""}
{"id": "5298233", "revid": "70516523", "url": "https://it.wikipedia.org/wiki?curid=5298233", "title": "Educazione al talento", "text": ""}
{"id": "5298237", "revid": "70516537", "url": "https://it.wikipedia.org/wiki?curid=5298237", "title": "Movimento Suzuki", "text": ""}
{"id": "5298241", "revid": "3732", "url": "https://it.wikipedia.org/wiki?curid=5298241", "title": "Basilica di Notre-Dame d'Afrique", "text": ""}
{"id": "5298245", "revid": "785863", "url": "https://it.wikipedia.org/wiki?curid=5298245", "title": "Braccobaldo Show", "text": "Braccobaldo Show (\"The Huckleberry Hound Show\") \u00e8 una serie televisiva d'animazione del 1958, la seconda prodotta dalla Hanna-Barbera dopo \"Le avventure di Ruffy e Reddy\". La serie and\u00f2 in onda per la prima volta negli Stati Uniti in syndication dal 29 settembre 1958 al 1\u00ba dicembre 1961 e fu sponsorizzata dalla Kellogg's. Originariamente ogni episodio era diviso in tre segmenti: il primo con protagonista Braccobaldo e gli altri due con altri personaggi. La serie contribu\u00ec a rendere Hanna-Barbera un nome familiare ed \u00e8 spesso citata per aver legittimato il concetto di animazione prodotta appositamente per la televisione. Nel 1960 divenne il primo programma animato a ricevere un premio Emmy.\nProduzione.\nJoseph Barbera and\u00f2 a Chicago per presentare il programma ai dirigenti della Kellogg's attraverso la loro agenzia pubblicitaria, Leo Burnett. Barbera afferm\u00f2 di essersi ritrovato all'improvviso a dover vendere un cartone animato (con successo) dopo aver semplicemente realizzato, per oltre vent'anni, tutte le idee che lui e William Hanna avevano partorito. A proposito di Daws Butler, che doppi\u00f2 gran parte dei personaggi della serie tra cui Braccobaldo, Barbera ricord\u00f2 di avergli chiesto un accento degli Stati Uniti meridionali in quanto \"le voci del sud sono calde e amichevoli\", per poi scoprire che Butler era in grado di fare circa dodici diversi accenti meridionali.\nOgni episodio della serie fu realizzato in modo da prevedere tre segmenti autoconclusivi da sette minuti intervallati da intermezzi in cui appaiono tutti i personaggi: il primo con protagonista il cane Braccobaldo Bau, il secondo con Pixie, Dixie e Mr. Jinks (due topi che superano sempre in astuzia un gatto) e un terzo con l'orso Yoghi e la sua spalla Bubu. Data la popolarit\u00e0 di quest'ultimo segmento, esso gener\u00f2 una propria serie nel 1961 e, nelle ultime due stagioni del \"Braccobaldo Show\", fu sostituito da uno con protagonista Ugo Lupo.\nDistribuzione.\nIl cartone animato era originariamente destinato a far parte di una serie di programmi per bambini sponsorizzati dalla Kellogg's e trasmessi sulla ABC la sera nei giorni feriali. Tuttavia la Leo Burnett decise invece di trasmettere la serie in syndication e acquistare gli slot di programmazione sulle singole reti. La serie fu originariamente distribuita dalla Screen Gems, che all'epoca possedeva una quota di propriet\u00e0 della Hanna-Barbera, su oltre 150 reti. Non fu trasmessa lo stesso giorno della settimana, o alla stessa ora, in tutte le citt\u00e0; la messa in onda dipendeva dagli accordi che la Leo Burnett aveva negoziato con le singole reti. Tuttavia, la prima volta che la serie apparve in televisione fu luned\u00ec 29 settembre 1958; fu vista per la prima volta alle 18:00 sulla WOOD-TV di Grand Rapids in Michigan, visibile anche a Battle Creek, patria della Kellogg's. Alcune altre reti che la trasmisero quel giorno furono WLWI a Indianapolis (alle 18:30) e WTAE a Pittsburgh (alle 19:30). La serie debutt\u00f2 in altri giorni della stessa settimana in altre citt\u00e0; and\u00f2 in onda a Los Angeles il marted\u00ec su KNXT, a Chicago il mercoled\u00ec su WGN-TV e a New York il gioved\u00ec su WPIX. La serie viene oggi distribuita dalla Warner Bros. Television a seguito dell'acquisto da parte della Time Warner della Turner Broadcasting System, proprietaria della Hanna-Barbera.\nLa prima edizione italiana della serie venne trasmessa sul Programma Nazionale dal 26 dicembre 1962 al 2 gennaio 1975 all'interno della TV dei ragazzi, in episodi solitamente composti in modo diverso rispetto agli originali, tuttavia i dati su questa trasmissione sono frammentari e non \u00e8 possibile stabilire se il cartone animato sia andato in onda integralmente. Negli anni ottanta i segmenti sui singoli personaggi sono stati riformattati come serie TV autonome e trasmessi su televisioni locali, quindi tra la fine del decennio e i primi anni novanta vennero ridoppiati e trasmessi nella stessa forma sempre su Rai Uno. Fa eccezione Ugo Lupo, i cui segmenti vennero ridoppiati solo nel 2003 e trasmessi su Italia 1.\nPersonaggi e doppiatori.\nN.B.: i doppiatori italiani, tranne quando diversamente indicato, si riferiscono ai ridoppiaggi effettuati a partire dagli anni settanta per la trasmissione autonoma dei segmenti."}
{"id": "5298246", "revid": "785863", "url": "https://it.wikipedia.org/wiki?curid=5298246", "title": "The Huckleberry Hound Show", "text": ""}
{"id": "5298247", "revid": "767487", "url": "https://it.wikipedia.org/wiki?curid=5298247", "title": "Il Notturno di Chopin (film 2012)", "text": "Il Notturno di Chopin \u00e8 un film diretto da Aldo Lado nel 2012. La pellicola segna il ritorno dietro la macchina da presa da parte del regista fiumano dopo un silenzio ultradecennale. Il cast \u00e8 composto da attori non professionisti.\nTrama.\nUna bambina di nome Alessia sta giocando a frisbee in un parco cittadino assieme a un'amichetta. Quando corre a raccogliere l'oggetto finito dietro una siepe, per\u00f2, viene rapita. Qualche ora dopo si risveglia rinchiusa in un macabro sotterraneo disseminato di vecchi giornali raccolti in pile. All'interno, gocce cadono ininterrottamente dalle tubature, mentre fuori si ode il corso del fiume nei pressi d'una diga e si vedono un ponte e una chiesa. \nLa piccola chiama la mamma e chiede aiuto, ricordando pian piano l'accaduto e la mano guantata premuta sulla bocca. Inizialmente cede alla paura, ma presto riesce a costruirsi un suo mondo, giocando o interagendo con le poche cose a disposizione. Attraverso la grata che la separa dall'esterno vede passare una donna in bicicletta, la processione d'un funerale e anche l'elicottero della polizia partito alla sua ricerca, ma le sue richieste d'aiuto sono vane.\nI giorni trascorrono con stati d'animo alterni, tra le apparizioni della madre in sogno e tentativi di ribellione al suo destino, mentre un notturno di Chopin, suonato di sopra da un misterioso uomo al pianoforte, scandisce il tempo della sua prigionia e soffoca la sua voce. Nella stanza vicina viene portata un'altra ragazzina, Michela. Poco dopo si sente entrare un uomo, un colpo sordo cui segue il silenzio.\nIl giorno dopo, il carceriere scende nuovamente le scale e apre lentamente la porta; la piccola, che attende addossata al muro, s'immagina per un istante sul ponte, fuggitiva e libera, ma \u00e8 un'illusione. La porta si chiude dietro al rapitore e si sente il grido della bambina."}
{"id": "5298249", "revid": "1266208", "url": "https://it.wikipedia.org/wiki?curid=5298249", "title": "Masone (disambigua)", "text": ""}
{"id": "5298251", "revid": "599013", "url": "https://it.wikipedia.org/wiki?curid=5298251", "title": "Saidali Iuldachev", "text": "Ha vinto il Campionato dell'Uzbekistan nel 1993 e 2003.\nHa partecipato con la nazionale dell'Uzbekistan a sei Olimpiadi degli scacchi dal 1992 al 2008. Ha vinto la medaglia d'oro individuale in terza scacchiera alle olimpiadi di Erevan 1996 e la medaglia d'argento di squadra alle olimpiadi di Manila 2002.\nNel 2002 ha partecipato al Campionato del mondo FIDE di Mosca, ma \u00e8 stato eliminato nel primo turno da Zurab Azmaiparashvili.\nAltri risultati di rilievo:"}
{"id": "5298256", "revid": "709565", "url": "https://it.wikipedia.org/wiki?curid=5298256", "title": "King of Man", "text": "King of Man \u00e8 il secondo album da solista del cantante svedese Jay Smith, pubblicato l'11 dicembre 2013 dalla Gain Music Entertainment."}
{"id": "5298272", "revid": "404449", "url": "https://it.wikipedia.org/wiki?curid=5298272", "title": "Chiesa di San Bartolomeo a Pastina", "text": ""}
{"id": "5298274", "revid": "1543377", "url": "https://it.wikipedia.org/wiki?curid=5298274", "title": "Campionati mondiali di slittino 1999", "text": "I Campionati mondiali di slittino 1999, trentatreesima edizione della manifestazione organizzata dalla Federazione Internazionale Slittino, si tennero dal 29 al 31 gennaio 1999 a Sch\u00f6nau am K\u00f6nigssee, in Germania, sulla pista di K\u00f6nigssee, la stessa sulla quale si svolsero le competizioni iridate nel 1969, nel 1970, nel 1974 e nel 1979; furono disputate gare in quattro differenti specialit\u00e0: nel singolo uomini, nel singolo donne, nel doppio e nella prova a squadre.\nVincitrice del medagliere fu la squadra tedesca, capace di conquistare due titoli e sette medaglie sulle dodici assegnate in totale: quelle d'oro furono vinte da Sonja Wiedemann nell'individuale femminile e da Patric Leitner ed Alexander Resch nel doppio. Gli altri titoli furono ottenuti dal rappresentante della nazionale italiana Armin Z\u00f6ggeler nel singolo uomini, che biss\u00f2 il titolo ottenuto a Lillehammer 1995, e dal team austriaco composto da Markus Prock, Andrea Tagwerker, Tobias Schiegl e Markus Schiegl nella prova a squadre.\nGli atleti che riuscirono a salire per due volte sul podio in questa rassegna iridata furono i cugini austriaci Tobias Schiegl e Markus Schiegl ed i tedeschi Sylke Otto, Patric Leitner ed Alexander Resch.\nRisultati.\nSingolo uomini.\nLa gara fu disputata il 31 gennaio nell'arco di due \"manches\" e presero parte alla competizione 40 atleti in rappresentanza di 16 differenti nazioni; campione uscente era il tedesco Georg Hackl, che non riusc\u00ec a portare a termine la prova, ed il titolo fu conquistato dall'italiano Armin Z\u00f6ggeler, gi\u00e0 campione mondiale a Lillehammer 1995 e vincitore di medaglie ai Giochi di e di , davanti al tedesco Jens M\u00fcller, campione olimpico a , ed all'altro italiano Norbert Huber, a sua volta gi\u00e0 campione mondiale nonch\u00e9 sul podio alle Olimpiadi di e di ma nella specialit\u00e0 del doppio.\nSingolo donne.\nLa gara fu disputata il 30 gennaio nell'arco di due \"manches\" e presero parte alla competizione 32 atlete in rappresentanza di 15 differenti nazioni; campionessa uscente era la tedesca Susi Erdmann, che concluse la prova al quarto posto, ed il titolo fu conquistato dalla connazionale Sonja Wiedemann, davanti alle altre teutoniche Barbara Niedernhuber, vincitrice della medaglia d'argento ai Giochi di , e Sylke Otto.\nDoppio.\nLa gara fu disputata il 30 gennaio nell'arco di due \"manches\" e presero parte alla competizione 44 atleti in rappresentanza di 12 differenti nazioni; campioni uscenti erano i cugini austriaci Tobias Schiegl e Markus Schiegl, che conclusero la prova al secondo posto, ed il titolo fu conquistato dai tedeschi Patric Leitner ed Alexander Resch, mentre terzi si classificarono gli statunitensi Mark Grimmette e Brian Martin, gi\u00e0 medaglie di bronzo ai Giochi di .\nGara a squadre.\nLa gara fu disputata il 29 gennaio ed ogni squadra nazionale pot\u00e9 prendere parte alla competizione con due formazioni, mentre quelle che non avevano atleti presenti in tutte e tre le specialit\u00e0 in questa edizione dei mondiali poterono accordarsi per creare un'unica squadra; nello specifico la prova vide la partenza di un singolarista uomo ed uno donna, nonch\u00e9 di un doppio per ognuna delle 18 formazioni, che gareggiarono ciascuno in una singola \"manche\"; al termine di ognuna delle tre prove vennero assegnati punteggi decrescenti ai partecipanti e la somma totale dei punti cos\u00ec ottenuti laure\u00f2 campione la nazionale austriaca di Markus Prock, Andrea Tagwerker, Tobias Schiegl e Markus Schiegl davanti alle due squadre tedesche composte rispettivamente da Robert Fegg, Silke Kraushaar, Andr\u00e9 Florsch\u00fctz e Torsten Wustlich e da Georg Hackl, Sylke Otto, Patric Leitner ed Alexander Resch."}
{"id": "5298276", "revid": "123528796", "url": "https://it.wikipedia.org/wiki?curid=5298276", "title": "Villa Wendlandt", "text": "Villa Wendlandt era una sontuosa villa situata a Bolzano nell'attuale Viale Principe Eugenio (\"Prinz-Eugen-Allee\"). Apparteneva alla Signora Wilhelmine Ottilie Wendtlandt di Amburgo che aveva fatto progettare all'architetto Gottfried von Neureuther di Monaco di Baviera. La villa \u00e8 stata costruita nel 1872 in stile neorinascimentale, ed \u00e8 stata successivamente demolita nel 1932 per ordine di Benito Mussolini ed \u00e8 stata rimpiazzata dal Palazzo ducale (\"Herzogspalais\"), antica residenza del principe di Pistoia Filiberto Ludovico Massimiliano di Savoia, costruzione su progetto di Federico Forlati inaugurata nel 1934."}
{"id": "5298279", "revid": "132266", "url": "https://it.wikipedia.org/wiki?curid=5298279", "title": "Accordi di Saint-Jean-de-Maurienne", "text": ""}
{"id": "5298283", "revid": "486946", "url": "https://it.wikipedia.org/wiki?curid=5298283", "title": "Premium Sport (telegiornale sportivo)", "text": ""}
{"id": "5298284", "revid": "15756", "url": "https://it.wikipedia.org/wiki?curid=5298284", "title": "Capitoli di Rock Lee - Prodezze di un giovane ninja", "text": "Questa \u00e8 la lista dei capitoli di \"Rock Lee - Prodezze di un giovane ninja\", manga scritto e disegnato da Kenji Taira.\nIl manga \u00e8 stato serializzato sulla rivista \"Saikyo Jump\", edita da Sh\u016beisha, a partire da dicembre 2010, concludendosi sul numero di agosto, uscito il 4 luglio 2014. I capitoli della serie sono stati raccolti in sette volumi \"tank\u014dbon\", con il primo pubblicato il 3 febbraio 2012 e l'ultimo il 4 agosto 2014.\nL'edizione italiana del manga \u00e8 edita da Planet Manga, etichetta della Panini Comics, che ha pubblicato il primo volume il 6 novembre 2014 e i seguenti a cadenza trimestrale. All'uscita del primo volume si poteva avere per 10 euro una t-shirt insieme all'albo."}
{"id": "5298291", "revid": "768068", "url": "https://it.wikipedia.org/wiki?curid=5298291", "title": "Leontopolis", "text": ""}
{"id": "5298294", "revid": "1318658", "url": "https://it.wikipedia.org/wiki?curid=5298294", "title": "Moschea Djinguereber", "text": "La moschea Djinguereber a Timbuct\u00f9, Mali \u00e8 un importante centro d'insegnamento maliano, costruito nel 1327, citato come Djingareyber o Djingarey Ber nelle diverse lingue. La sua progettazione \u00e8 accreditata ad Abu al Haq al Saheli che fu pagato 200\u00a0kg d'oro (40.000 mithqal) da parte di Mansa Musa, imperatore dell'Impero del Mali. Secondo Ibn Haldun, una delle fonti pi\u00f9 note del XIV secolo maliano, al-Sahili sarebbe stato pagato 12.000 mithqal di polvere d'oro per la progettazione e la costruzione della moschea. Tuttavia, un'analisi pi\u00f9 approfondita suggerisce che il suo eventuale ruolo, sia stato piuttosto limitato. Le maestranze architettoniche a Granada raggiunsero il loro apice nel XIV secolo, era quindi molto improbabile che un poeta colto e benestante potesse possedere qualcosa di pi\u00f9 della conoscenza di un dilettante, per quanto riguarda la complessit\u00e0 della pratica architettonica del tempo.\nTranne per una piccola porzione della facciata nord, rafforzata nel 1960 con blocchi di calcare, ampiamente utilizzati nel resto della citt\u00e0, e per il minareto, costruito anch'esso in pietra calcarea e rafforzato col fango, la moschea Djinguereber \u00e8 fatta interamente di terra e di materiali organici come la fibra, la paglia e il legno. Ha tre corti interne, due minareti, venticinque righe di pilastri allineati in direzione est-ovest e uno spazio di preghiera in grado di ospitare 2.000 persone.\nDjinguereber \u00e8 una delle tre madrase che compongo l'Universit\u00e0 di Timbuct\u00f9. \u00c8 stata inserita nella lista dei patrimoni dell'Umanit\u00e0 dell'UNESCO nel 1988 e nel 1990 \u00e8 stata considerata in pericolo, a causa dell'invasione di sabbia. Un progetto quadriennale di restauro e riabilitazione della moschea \u00e8 iniziato nel giugno del 2006 ed \u00e8 stato condotto e finanziato dall'Aga Khan Trust for Culture.\nIl 26 febbraio 2010, durante il Mawlid (festa per celebrare l'anniversario della nascita del Profeta Maometto), una fuga precipitosa dalla moschea ha portato alla morte di 26 persone e al ferimento di almeno 55, soprattutto donne e bambini.\nL'attacco del 2012.\nNel giugno 2012, il gruppo fondamentalista islamico Ansar Dine (Difensori della Fede) distrusse due tombe nella moschea Djinguereber. Usando \"zappe, picconi e scalpelli, hanno martellato due tombe di terra fino a quando non sono state completamente distrutte.\nI combattenti di Ansar Dine hanno iniziato la distruzione dei tesori culturali della citt\u00e0 il 1\u00ba luglio, poco dopo l'UNESCO li ha inseriti nella lista dei patrimoni mondiali in via d'estinzione. Dopo aver dichiarato gli antichi santuari musulmani \"haram\", ovvero proibiti nell'Islam, Ansar Dine ha distrutto 7 dei 16 mausolei di antichi santi musulmani di Timbuct\u00f9."}
{"id": "5298297", "revid": "768068", "url": "https://it.wikipedia.org/wiki?curid=5298297", "title": "Athribis", "text": ""}
{"id": "5298318", "revid": "762947", "url": "https://it.wikipedia.org/wiki?curid=5298318", "title": "Johann Vexo", "text": "Biografia.\nJohann Vexo compiuto gli studi musicali con Christophe Mantoux al Conservatorio di Strasburgo dove ha ottenuto il Premier Prix in Organo. Ha poi proseguito i suoi studi al Conservatorio nazionale superiore di musica di Parigi con Michel Bouvard e Olivier Latry per l\u2019organo e con Thierry Escaich e Philippe Lefebvre per l\u2019improvvisazione. Ha conseguito diversi diplomi tra cui il Premier Prix in Organo, il Premier Prix in Basso Continuo e i Prix in Armonia e Contrappunto.\nNominato a 25 anni organista del coro della cattedrale di Notre-Dame di Parigi, Johann Vexo \u00e8 inoltre titolare del grande organo Cavaill\u00e9-Coll della cattedrale di Nancy e professore d\u2019organo al Conservatorio e all\u2019Accademia superiore di musica di Strasburgo.\nInvitato a partecipare a numerosi festival internazionali, Johann Vexo ha tenuto concerti in Europa, negli Stati Uniti, in Canada, in Australia, in Nuova Zelanda e in Russia. Come solista o con orchestra si \u00e8 esibito ad Atlanta, Auckland, Dallas, D\u00fcsseldorf, Los Angeles, Melbourne, Montr\u00e9al, Mosca, New York, Porto, Riga e Vienna, in prestigiose sedi come la Wanamaker Grand Court di Filadelfia, la basilica National Shrine di Washington, la Kultur und Kongresszentrum di Lucerna, la cattedrale di Santa Maria di Sydney e la Filarmonica di Ekaterinburg.\nParallelamente all\u2019attivit\u00e0 di concertista, Johann Vexo \u00e8 stato invitato a tenere corsi di perfezionamento e master class organistiche per l\u2019American Guild of Organists ma anche alla Rice University (Houston), presso il Curtis Institute of Music (Filadelfia), al Westminster Choir College (Princeton) e per l\u2019Universit\u00e0 di Aveiro (Portogallo). Ha inciso diversi CD su strumenti storici francesi, tra cui uno per l\u2019etichetta JAV recordings al grande organo della cattedrale di Notre-Dame di Parigi.\nJohann Vexo \u00e8 rappresentato in esclusiva per gli Stati Uniti e il Canada dall\u2019agenzia Phillip Truckenbrod Concert Artists, LLC."}
{"id": "5298321", "revid": "695564", "url": "https://it.wikipedia.org/wiki?curid=5298321", "title": "Smoke &amp; Mirrors", "text": ""}
{"id": "5298322", "revid": "110157", "url": "https://it.wikipedia.org/wiki?curid=5298322", "title": "Rejuvenation (The Meters)", "text": "Rejuvenation \u00e8 il quinto album dei The Meters, pubblicato dalla Reprise Records nell'ottobre del 1974.\nLa rivista musicale \"Rolling Stone\" colloca \"Rejuvenation\" nella posizione numero 139 della sua classifica tra i 500 migliori album di tutti i tempi.\nTracce.\nBrani composti da Leo Nocentelli, Art Neville, Joseph Modeliste e George Porter Jr.\nBrani composti da Leo Nocentelli, Art Neville, Joseph Modeliste e George Porter Jr."}
{"id": "5298348", "revid": "768068", "url": "https://it.wikipedia.org/wiki?curid=5298348", "title": "Thinis", "text": ""}
{"id": "5298353", "revid": "767487", "url": "https://it.wikipedia.org/wiki?curid=5298353", "title": "G\u00e9rard Castella", "text": ""}
{"id": "5298354", "revid": "115025233", "url": "https://it.wikipedia.org/wiki?curid=5298354", "title": "Richard Hanna", "text": "Biografia.\nNato a Utica in una famiglia di origini libanesi, Hanna studi\u00f2 economia e scienze politiche, per poi aderire al Partito Repubblicano.\nDopo aver lavorato per molti anni nell'azienda edile di sua propriet\u00e0, nel 2008 Hanna si candid\u00f2 alla Camera dei Rappresentanti sfidando il deputato democratico in carica Mike Arcuri; Hanna venne sconfitto, ma due anni dopo si candid\u00f2 nuovamente contro Arcuri e questa volta vinse lui, facendosi eleggere deputato. Venne poi riconfermato nelle tornate elettorali successive, fin quando nel 2016 annunci\u00f2 la propria intenzione di non chiedere un ulteriore mandato.\nIdeologicamente Richard Hanna era ritenuto un repubblicano moderato; si schier\u00f2 infatti apertamente a favore dei matrimoni omosessuali. Alle presidenziali del 2016 ha dato il suo endorsement alla democratica Hillary Clinton. \nHanna \u00e8 morto nel marzo del 2020 dopo una breve malattia."}
{"id": "5298357", "revid": "124123", "url": "https://it.wikipedia.org/wiki?curid=5298357", "title": "Gottfried von Neureuther", "text": ""}
{"id": "5298372", "revid": "123395675", "url": "https://it.wikipedia.org/wiki?curid=5298372", "title": "Episodi di Shameless (serie televisiva 2011) (quinta stagione)", "text": "La quinta stagione della serie televisiva Shameless \u00e8 stata trasmessa in prima visione assoluta negli Stati Uniti dal canale via cavo Showtime dall'11 gennaio al 5 aprile 2015.\nIn Italia, \u00e8 trasmessa da Premium Stories, canale pay della piattaforma Mediaset Premium, dal 17 settembre al 3 dicembre 2015; in chiaro, \u00e8 trasmessa da Italia 2 dal 4 maggio 2016.\nIl nettare degli dei.\nTrama.\nEstate. Sheila tiene sotto controllo la salute del marito Frank, somministrandogli i farmaci e controllandogli il peso. Carl cammina con le stampelle, per via di una caviglia slogata sullo skateboard. Anche al college i ragazzi fanno festa. Lip e Amanda lasciano il campus. Svetlana \u00e8 incinta: utero in affitto per denaro. Ian vive da Mickey, che si sta preparando per il primo giorno di lavoro. Veronica \u00e8 occupata ad allattare le sue bambine, ma non sembra sia molto favorevole a farlo in quanto le piccole mordono, mentre Kevin la trascura per cercare informazioni su internet riguardo alla crescita delle bimbe. Malgrado la discordanza con Sheila, Sammy ha parcheggiato la roulotte dietro casa sua e non si crea di certo molti scrupoli, tanto che ha rapporti sessuali con persone trovate all'Alibi e utilizza i giocattoli sessuali di Sheila. Mickey, vestito di camicia e cravatta, gestisce, insieme ai fratelli, una falsa ditta di traslochi, per poi rivendere la merce a dei loschi acquirenti. Fiona porta ancora la cavigliera elettronica e lavora in una tavola calda (Patsy's Pies), gestita da Sean Pierce. Qui c'\u00e8 una donna, Angela, che di tanto in tanto va a trovarla, lasciando una ricca mancia. Degli affaristi immobiliari della Rothchild stanno girando nel quartiere del South Side per comprare case. Da un recente sondaggio \u00e8 risultato essere un quartiere emergente di Chicago. Fiona e Lip, preoccupati per la salute di Ian, parlano con Mickey, perch\u00e9 convinca il fratello ad andare da un medico. Mickey non \u00e8 convinto che Ian sia malato. Frank progetta un birrificio Homemade, nello scantinato di Sheila.\nIo sono il fegato.\nTrama.\nPer Fiona inizia un grande giorno: gli arresti domiciliari sono finiti e, con un cacciavite e una padella, cerca di togliersi la cavigliera elettronica. Lip affronta la sua prima giornata di lavoro. Il capo, Tommy, gli spiega che deve caricare grossi massi di cemento nel cassone del bobcat. Ian si sta mettendo in divisa, per andare al funerale di un commilitone. Al funerale, dei manifestanti, infervorati dal Pastore di una chiesa Battista, inneggiano a slogan antigay. Ian, offeso da quegli insulti, si fa prendere dalla rabbia e si avventa contro di loro. Nel quartiere continuano a girare affaristi immobiliari, tra cui anche due lesbiche in cerca di nuovi venditori. Sheila, attratta dall'offerta, vorrebbe vendere la casa e girare il mondo. Frank non \u00e8 d'accordo, pensando sia una truffa. Intanto qualcuno cerca Frank. \u00c8 Wade Shelton, il padre di David, il ragazzo che ha donato il fegato a Frank e vuole invitarlo ad una cena. Alla piscina pubblica, Carl fa il dongiovanni, sfruttando la sua temporanea disabilit\u00e0, con le ragazzine, mentre Debbie cerca di fare colpo sui ragazzi. Purtroppo non ci riesce, cos\u00ec chiede aiuto a Svetlana, che la \"trasforma\" con un po' di trucco e tagliandole i capelli. Sheila e Frank vanno a cena a casa Shelton, lasciando a casa Sammy, che voleva partecipare. Sammy, per vendicarsi, fa defecare suo figlio nel salotto di Sheila. A casa Shelton sono presenti tutti coloro che hanno ricevuto organi da David, che era stato ucciso da un rapinatore. Fiona chiede a Sean se l'accompagna a un concerto. Lui vorrebbe, ma non pu\u00f2 per non compromettersi. Veronica torna a casa e scopre Svetlana che allatta Amy e Kev rasato della sua bella chioma. Al concerto sembra andare tutto bene, quando Fiona ha una breve colluttazione con un signore che stava approcciando Debbie. Le due fuggono correndo, Debbie sembra felice ma Fiona sembra avere qualcosa per la testa.\nIl primo ordine.\nTrama.\nLa polizia fa una retata nel centro \"massaggi\" di Mickey, arrestando tutte le ragazze, cos\u00ec a Veronica viene l'idea di trasformare l'ex casa in una stazione di pompaggio di latte materno, per poi vendere il latte online. Frank incomincia a pubblicizzare la sua produzione di birra. Debbie, per conquistare ragazzi, dar\u00e0 una festa in casa e chieder\u00e0 della birra a Frank. Verr\u00e0 anche Matty. Keniatta vuole portare Mandy nell'Indiana a pulire bagni chimici. Lip, sotto la spinta di Ian, va a trovare Mandy, per convincerla a rimanere a Chicago. Lip dice parole dolci alla ragazza, che essendo innamorata di lui potrebbe rinunciare a partire con Keniatta. I due hanno un rapporto sessuale, ma il mattino dopo Mandy \u00e8 gi\u00e0 partita. Frank ha avuto il suo primo ordine di birra, ma ha bisogno di ulteriori bollitori. Visto che non ha soldi per pagare, offre al rottamatore la possibilit\u00e0 di avere un rapporto sessuale con la figlia Sammy. Fiona va a un concerto jazz, invitata da Davis, il cantante del gruppo, che sembra le stia facendo il filo; arrivata al locale per\u00f2, scopre che Davis ha gi\u00e0 una donna e cos\u00ec finge di essere la ragazza di Gus, il bassista del gruppo. Sheila riceve un assegno da una delle lesbiche come caparra per l'acquisto della casa. La festa di Debbie sembra non sia un granch\u00e9. I ragazzi si annoiano, tranne Carl che si diverte con le ragazze. Matt arriva con degli amici, si ubriaca, Debbie lo porta nella sua stanza e l'aiuta a stendersi sul letto. Mentre il ragazzo \u00e8 sbronzo, Debbie ne approfitta sessualmente, contro la volont\u00e0 del giovane. Il giorno dopo Matt si arrabbier\u00e0 molto con Debbie quando capir\u00e0 ci\u00f2 che \u00e8 successo, chiedendole di non cercarlo pi\u00f9. Gus invita Fiona per un caff\u00e8, a casa sua. Fiona rimane sbalordita per la bravura di Gus nel suonare la chitarra, al punto di baciarlo. Sammy conosce il rottammatore e scopre che il padre l'ha venduta in cambio di un bollitore. Sheila ha fatto portare il camper davanti a casa, per convincere Frank a partire. Sammy, furiosa, va da Frank a chiedere spiegazioni. Nello scantinato, scoppia una lite fra i due che si trascina fin sulla strada, mentre il rottamatore rimane ad assaggiare la birra appena spillata. Frank, stanco, inizia a inveire sia su Sheila che su Sammy, quando la casa di Sheila, forse per una perdita di propano, salta per aria con un tremendo scoppio. Sheila, silenziosamente, sale sul camper e se ne va.\nUna notte da dimenticare.\nTrama.\nFiona e Gus stanno insieme da una settimana e sembra vadano d'accordo. Lip si \u00e8 preso una pausa dal cantiere e va a trovare Amanda a Miami. Mickey si \u00e8 inventato un nuovo losco affare, si fa consegnare a casa valigie mai ritirate all'aeroporto, a nome di altri, per poi rivendere il contenuto. Carl, per guadagnare, vende crack ad un angolo di strada. Frank va in banca per ritirare i suoi 121000$, ma il direttore gli dice che li ha gi\u00e0 prelevati il giorno prima. Cos\u00ec scopre che, dopo essersi ubriacato e drogato, ha offerto da bere a tutti all'Alibi, comprato una Porsche, affittato una stanza in un hotel di lusso e ha donato tutto quello che aveva a un'associazione di bambini di strada monchi. Holly incontra Debbie per strada e nasce una discussione per lo stupro a Matty. Debbie, offesa, le sferra un pugno, ma poi viene sopraffatta. In sua difesa accorre un ragazzo. Debbie ritrova in una palestra il ragazzo che l'ha salvata da Holly e gli chiede se vuole allenarla a combattere. Anche a Ian balena in testa l'idea di ritirare valigie \"disperse\" all'aeroporto. Adesso ne ha cos\u00ec tante che la casa \u00e8 piena come un magazzino, ma trover\u00e0 l'opposizione di Mickey che pensa stia esagerando. Gus propone a Fiona di sposarlo, lei \u00e8 disposta a farlo anche subito. Quindi, riempiti velocemente i documenti, si ritrovano davanti al giudice. Lip fa amicizia con il padre di Amanda che, vista la sua passione per la meccanica, gli propone di pagargli uno stage. Infine, Frank scoprir\u00e0 che non pu\u00f2 tenersi nemmeno l'auto, perch\u00e9 ha investito un certo Dimitri che vuole essere ripagato.\nRito di passaggio.\nTrama.\nLa roulotte di Sammy \u00e8 malandata e Frank, dopo lo scoppio della casa di Sheila, ha promesso che le avrebbe comprato una roulotte nuova, ma Sammy presto scoprir\u00e0 che i soldi sono tutti finiti. Veronica continua a fare la mamma senza troppa convinzione, mentre Kev si rivela padre perfetto e attento al punto di trascurare Veronica che si sente messa da parte. Lip riprende a lavorare al cantiere, con lavori sempre pi\u00f9 pericolosi. Carl continua il suo lavoro di spacciatore di coca. Frank deve trovare una nuova sistemazione e pensa di andare a casa di Wade Shelton, il padre di David. Wade accoglie Frank proprio come se fosse suo figlio. Debbie continua ad andare in palestra, vuole mettere su massa e muscoli in fretta. Al Patsy's Pies, Angela nota l'anello di Fiona, che dice di essersi sposata. Angela se ne va, ma prima lascia i soliti cento dollari sul tavolino. A Debbie servono i soldi per comprare gli steroidi per mettere su muscoli. Carl le consiglia di pestare qualche ragazza, mentre lui la riprende col cellulare e accetter\u00e0 scommesse. Quando Wade non c'\u00e8, Lora si sfoga con Frank e i due si baciano, per poi avere un rapporto sessuale. Sean chiama Fiona perch\u00e9 Jackie non si \u00e8 presentata all'udienza. Arrivati a casa sua trovano Jackie riversa sul pavimento, con una siringa nel braccio. Questo imprevisto far\u00e0 saltare a Fiona la cena con Gus e l'annuncio alla famiglia di essersi sposata dovr\u00e0 essere rimandato. Mickey, stanco dei continui cambi di umore di Ian, gli dice di andare presso una struttura medica per curarsi. Ian scappa, portandosi dietro il piccolo figlio di Mickey, gettando tutti nella disperazione. Fiona va al tavolo di Angela per prendere la sua ordinazione ed \u00e8 sorpresa nel vedere che seduto con lei c'\u00e8 Jimmy.\nAmore folle.\nTrama.\nIn strada, davanti al Patsy's Pies, Fiona riempie Jimmy di calci e pugni. Ian guida euforico l'auto di Mickey, verso la Florida, con a bordo Yevgeny, il figlio di Svetlana. Lip, nei panni di assistente, coordina e gestisce l'assegnazione delle stanze alle matricole universitarie. Sammy, senza pi\u00f9 una casa-roulotte, vive dai Gallagher con il figlio Chuckie. Cucina e mantiene in ordine la casa. Ma per Frank ci sono nuove regole: se vuole mangiare deve pagare. Jimmy si presenta a casa di Fiona, lei cede e fanno l'amore. Veronica confida a Fiona la sua decisione di separarsi da Kevin, che la trascura per dedicarsi alle bambine. Per Debbie \u00e8 il primo giorno di Liceo e scopre di essere famosa con l'appellativo di \"Debbie la furia\", per aver picchiato le sue vecchie amiche. Angela, la socia in affari di Jimmy, deve decidere se rimanere in citt\u00e0 o andarsene; tutto dipende da Jimmy. Intanto, per Ian si mette male. Lascia il piccolo in macchina incustodito sotto il sole e si allontana per rimorchiare un tizio. Nel ritornare all'auto, Ian trova la polizia che lo arresta. Frank viene ricoverato in ospedale perch\u00e9 ultimamente non ha preso i farmaci prescritti dopo l'operazione. Lip, Mickey, Debbie e Carl vanno a Terre Haute nell'Indiana, dove si trova Ian. Tornando verso casa, lo accompagnano in una clinica psichiatrica. Una sera, Jimmy va da Fiona, cos\u00ec i due si baciano e fanno l'amore sul pavimento della cucina. Durante l'amplesso, Fiona, risentita di fare qualcosa che non \u00e8 giusto, caccia di casa Jimmy e va a casa di Gus.\nHo bisogno di te.\nTrama.\nFiona confessa a Gus di essere stata con Jimmy la sera prima. Gus non s'infuria, ma chiede di incontrarlo. Ian si risveglia nel letto di un reparto psichiatrico della contea di Cook, disorientato e confuso. A casa Gallagher, Frank \u00e8 ritornato a casa dall'ospedale. Veronica si trasferisce sopra l'Alibi Bar, perch\u00e9 le serve spazio per pensare; nel frattempo si rimette in contatto con alcuni amici del liceo. Lip, all'universit\u00e0 scopre che la sua borsa di studio \u00e8 stata revocata per non aver rinnovato le domanda che va fatta annualmente. Adesso ha un debito con la scuola di dodicimila dollari. A casa di Kev le bambine piangono e vogliono essere accudite. In quel momento bussa Svetlana, sbattuta fuori di casa da Mickey. Vuole trasferirsi da Kev e in cambio si occuper\u00e0 della casa, dei bambini e di Kevin, facendogli una fellatio. Fiona e Mickey vanno in ospedale a trovare Ian, ma il ragazzo sembra quasi assente per via dei sedativi. Debbie, stanca dell'atteggiamento moderato di Derek verso di lei, non si trattiene pi\u00f9 e si sfoga con lui, dichiarandosi. Lui la bacia. A casa Gallagher, Sammy, irritata per il comportamento negligente di Frank, lo minaccia con una pistola, fino a ferirlo a un braccio. Frank cede, ammettendo cos\u00ec di aver bisogno di lei. Gus e Fiona si incontrano con Jimmy, al Patsy's Pies. Gus ha uno scatto d'ira, colpisce Jimmy al naso e lascia il locale. Fiona, rimasta sola con Jimmy, le confessa di amarlo ancora, ma gli chiede di dimenticarla e Jimmy, in silenzio, se ne va. Fiona incontra poi la socia di Jimmy, che vuole scusarli con lei per averla spiata per conto suo, e le dice che i clienti a Dubai hanno cancellato l'accordo quella mattina, quando Jimmy le ha detto che lo aveva cancellato per lei. Angela poi se ne va, dicendo a Fiona che Jack \u00e8 un ottimo ladro ma una persona orribile. Fiona se ne va mormorando Jack, la conferma che Jimmy non \u00e8 cambiato.\nZio Carl.\nTrama.\nFiona e Lip vanno alla clinica psichiatrica perch\u00e9 Ian deve essere dimesso, con una buona scorta di pillole da prendere tutti i giorni a casa. A Ian viene diagnosticato essere bipolare e psicotico. Lip, per via del debito con l'Universit\u00e0, pensa di vendere un po' di marijuana nei dormitori dove lui \u00e8 il responsabile, portando con s\u00e9 Kevin. Fiona va a salutare Gus che sta per partire per un tour, e tenta di riparare ci\u00f2 che ha fatto su consiglio di Veronica, ma Gus le dice che ha intenzione di partire e che hanno entrambi bisogno di pensare, dato che non lo hanno fatto molto prima di sposarsi. Carl intanto deve andare in Michigan per fare una consegna di eroina. Frank consiglia a Carl di usare il piccolo Chuckie come trasportatore, solo perch\u00e9 si vuole vendicare di Sammy. Alla stazione dei pullmann, Carl vede dei cani antidroga e fugge, lasciando il nipote da solo. In effetti, \u00e8 stato Frank a fare una telefonata anonima alla polizia, segnalando il trasporto di droga. Debbie deve stare a casa per badare a Ian, ma non si accorge che il fratello butta i farmaci. Al Campus universitario, Lip e Kevin aprono uno spaccio di erba dentro una stanza vuota. Per questa occasione Kev si far\u00e0 delle nuove \"amiche\". Veronica va all'appuntamento con eddie Murphy, ma se ne va immediatamente quando comprende le sue palesi intenzioni. Svetlana continua il suo compito di \"doveri di moglie\" e pratica con Veronica del sesso \"orale\". A casa Gallagher, Sammy inveisce contro Carl e gli chiede di costituirsi. Bussano alla porta: \u00e8 la polizia, chiamata da Sammy, che arresta Carl.\nLa prima condanna di Carl.\nTrama.\nIan si sveglia in preda alle allucinazioni. Fiona gli dice che deve ritornare in clinica, per le medicine che ha smesso di prendere. Al posto di polizia, Carl \u00e8 in stato di fermo, mentre Sammy confida al suo avvocato che Chuckie \u00e8 ritardato. Nonostante questo deve scontare la pena. Intanto Lip conosce l'insegnante, Helene Runyon, con cui avr\u00e0 rapporti sessuali. Frank ritorna in ospedale per farsi medicare la ferita al braccio. La dottoressa trentaduenne, Bianca Samson, lo visita per un attimo, poi gli confida di avere il cancro al pancreas al terzo stadio. Sa di non avere una vita lunga cos\u00ec Frank l'accompagna in giro per la citt\u00e0 per ubriacarsi e fare cose da irresponsabili. Ian va in un centro medico per prendere altre medicine e viene a sapere che la sua malattia andr\u00e0 avanti per trenta o quarant'anni. Al posto di polizia, Carl \u00e8 stato accusato da Chuckie di essere il responsabile per la partita di droga e vorrebbe vendicarsi sul nipote. All'udienza, Chuckie viene condannato a centoventi giorni nel penitenziario. Carl si dimostra volontariamente indisponente verso la Corte, che lo condanna a un anno nello stesso carcere di Chuckie. Per Lip ci sono buone notizie, infatti c'\u00e8 un tizio che pagher\u00e0 la sua retta fino alla borsa di studio. Kev si trova ancora all'universit\u00e0. Pensa alla moglie e alle figlie, ha nostalgia di loro. Bianca \u00e8 stanca, si addormenta sulla metro e Frank la riporta a casa.\nLe regole del quartiere.\nTrama.\nA casa Gallagher, Ian ha ripreso a curarsi con le sue medicine, sotto il controllo di Mickey. Theo Wallace, il marito della professoressa Helene Runyon, intrattiene Lip, mentre prepara la colazione. Lip \u00e8 confuso da quella situazione e si sente a disagio. Bianca si risveglia e sembra aver riacquistato saggezza, cos\u00ec sbatte Frank fuori di casa. Debbie e Derek vogliono avere un rapporto sessuale, cos\u00ec Debbie va al consultorio per prendere la pillola. Ian lavora come lavapiatti al Patsy's Pies. I farmaci che prende gli danno poca lucidit\u00e0 mentale, cos\u00ec Ian mette la mano sulla piastra calda degli hamburger, creandosi un'ustione. Intanto, nel corridoio del dormitorio, i ragazzi si sentono male dopo aver fumato l'erba venduta da Kevin. Joaquin, strafatto e in preda alle allucinazioni, si butta da una finestra, rompendosi una gamba. Lip ne approfitta per mandare a casa Kevin. Frank ha preso a cuore la malattia di Bianca e si ripresenta con un mazzo di fiori. La sorella di Bianca gli urla di andarsene, ma Frank \u00e8 irremovibile. Bianca, lasciata la sorella, ritrova Frank sul marciapiede e si siede con lui. Debbie porta Derek a casa sua per avere un rapporto sessuale. Sean dopo aver visto partire moglie e figlio, dopo una rissa in un bar si ritrova ubriaco e bacia Fiona. Ian e Mickey contenti e ubriachi ritornano a casa dove li aspetta Sammy, che ha chiamato i militari per far arrestare Ian. La sorellastra si \u00e8 vendicata per il figlio in prigione.\nDistanze incolmabili.\nTrama.\nLip ed Helene mandano avanti la loro relazione sessuale, mentre il marito di quest'ultima sa tutto, anzi lo accetta. La famiglia Gallagher va a trovare Ian alla base militare, dove \u00e8 accusato di diserzione, furto e falsificazione di un documento. I militari lo vogliono condannare a cinque anni di carcere. Kevin e Veronica confessano a vicenda le loro avventure extra-coniugali e, dopo aver discusso, hanno un rapporto sessuale. Gus chiama Fiona per farle sapere che fra un paio di giorni ritorna a casa. Frank e Bianca continuano a fare pazzie, infatti hanno un rapporto sessuale su un binario. Helene invita Lip a una festa proprio nel suo quartiere, per fargli conoscere Norbert, un ingegnere aerospaziale. Mickey, per vendicarsi dell'arresto di Ian, versa del Roipnol nell'aranciata di Sammy, con l'intenzione di torturarla appena svenuta. La donna sembra morta, cos\u00ec la mettono nella cassa da imballaggio e aspettano che qualcuno la venga a ritirare. Frank e Bianca vanno a fumare il crack in una stanza di casa Gallagher. Qui, il mattino dopo, si recano anche i familiari della dottoressa. Cos\u00ec, per scappare dai familiari, Bianca esce da una finestra, e si fionda in un taxi. Frank la segue. Mickey e i fratelli Gallagher vanno a trovare Ian. I militari li informano che il ragazzo \u00e8 stato rilasciato sotto la custodia di Monica Gallagher.\nLa felicit\u00e0 \u00e8 sopravvalutata.\nTrama.\nFiona e Gus fanno l'amore dopo cinque settimane di lontananza. Anche Lip e Helene hanno un rapporto, mentre il marito guarda impassibile. Frank e Bianca vivono alla giornata, sulle spiagge della Costa Rica. Monica porta Ian in una radura all'interno di una boscaglia, con tanto di roulotte. Qui vive con Walter, un giovane tatuato. Mentre Monica e Walter si danno da fare, Ian guarda nella borsetta della madre e trova delle bustine di MET. Walter, irritato, vuole che Ian se ne vada. All'alba, Bianca, ferma sulla spiaggia, si denuda completamente e va verso il mare, scomparendo. A Frank ha lasciato una lettera. Amanda, arrabbiata e innamorata, va da Lip sferrandogli un pugno perch\u00e9 si sente trascurata. Fiona va da Sean e lo bacia. Fiona \u00e8 felice, ma Sean non \u00e8 convinto. Ian ritorna a casa e Mickey va a trovarlo, cos\u00ec viene a sapere che Ian lo vuole lasciare, siccome non vuole che il ragazzo passi tutto il tempo a preoccuparsi per le sue pazzie o ad assicurarsi che prenda le sue medicine. Nel mentre sbuca Sammy, con una pistola in mano: vuole uccidere Mickey poich\u00e9 l'aveva chiusa nella cassa. Debbie fa il test di gravidanza: \u00e8 incinta. All'interno del carcere minorile, si incontrano le due fazioni capeggiate da Carl e da Chuckie. Carl dice a Chuckie: \"facciamolo\". Le guardie carcerarie, allarmate, accorrono verso i due gruppi."}
{"id": "5298385", "revid": "33689", "url": "https://it.wikipedia.org/wiki?curid=5298385", "title": "Episodi di Crossing Lines", "text": ""}
{"id": "5298391", "revid": "1543377", "url": "https://it.wikipedia.org/wiki?curid=5298391", "title": "Maryville (Missouri)", "text": "Maryville \u00e8 la citt\u00e0 capoluogo della contea di Nodaway nello Stato del Missouri, Stati Uniti d'America.\nGeografia fisica.\nMaryville dista 160\u00a0km verso nord dall'Area metropolitana di Kansas City. Secondo lo United States Census Bureau, la citt\u00e0 ha una superficie totale di 15,02\u00a0km\u00b2 di cui 0,08\u00a0km\u00b2 occupato da acque interne.\nStoria.\nMaryville e stata fondata il 1\u00ba settembre 1845. Il nome della citt\u00e0 deriva dalla signora Mary Graham, moglie di Amos Graham l'allora segretario di Contea. Mary \u00e8 stata la prima donna di discendenza europea ad aver vissuto a Maryville.\nCultura.\nIstruzione.\nIstruzione primaria e secondaria.\nMaryville \u00e8 anche servita da:\nCollegi.\nMaryville \u00e8 sede del Northwest Missouri State University\nInfrastrutture e trasporti.\nStrade.\nMaryville \u00e8 attraversata da due strade nazionali : U.S. Route 71 e la U.S. Route 136. Le strade di accesso alla citt\u00e0 sono le Route 46, Route 148 e la Route V.\nAeroporto.\nL'aeroporto regionale di Maryville \u00e8 un aeroporto di Aviazione generale con l'assenza di servizio commerciale.\nOspedale.\nMaryville e sede del St. Francis Hospital and Health Services."}
{"id": "5298414", "revid": "339392", "url": "https://it.wikipedia.org/wiki?curid=5298414", "title": "Imperatrice Irene", "text": ""}
{"id": "5298416", "revid": "36426", "url": "https://it.wikipedia.org/wiki?curid=5298416", "title": "Apocalisse di san Giovanni", "text": ""}
{"id": "5298417", "revid": "36426", "url": "https://it.wikipedia.org/wiki?curid=5298417", "title": "Pietro Orseolo I", "text": ""}
{"id": "5298419", "revid": "36426", "url": "https://it.wikipedia.org/wiki?curid=5298419", "title": "Monastero del Pantocrator", "text": ""}
{"id": "5298423", "revid": "1543377", "url": "https://it.wikipedia.org/wiki?curid=5298423", "title": "GTS Rail", "text": "GTS Rail \u00e8 un'impresa ferroviaria italiana di propriet\u00e0 dell'operatore logistico General Transport Service.\nAttiva dal 2008, nel trasporto merci, la societ\u00e0 opera servizi di manovra e trazione ferroviaria curando per conto delle altre aziende del gruppo relazioni ferroviarie internazionali, ci\u00f2 anche in virt\u00f9 della presenza nel capitale azionario di Crossrail e all'esperienza derivata dalla partecipazione al programma comunitario denominato \"Marco Polo II\".\nSettori di attivit\u00e0.\nL'azienda offre servizi di trasporto completo operando sulle seguenti relazioni ferroviarie:\nTali relazioni si inseriscono nel pi\u00f9 ampio quadro delle relazioni gestite dal gruppo GTS fra le quali quelle derivanti dal coinvolgimento nei progetti comunitari.\nLe manovre, elemento caratteristico del traffico ferroviario, sono spesso effettuate da GTS Rail in autoproduzione, come avveniva presso il terminal di Piacenza con le locomotive Mak ivi presenti o come avviene a Roma Smistamento grazie alla disponibilit\u00e0 di una 245 FS.\nNel 2014 GTS Rail ha annunciato di voler operare anche nel settore del trasporto passeggeri, aggiornando conseguentemente la propria licenza di impresa ferroviaria.\nStoria.\nAcquisita nel 2008 la licenza di impresa ferroviaria italiana e dopo le necessarie corse di istruzione per l'ottenimento del certificato di sicurezza, GTS Rail avvi\u00f2 i primi servizi regolari nel 2010 sulla tratta Bari Lamasinata-Piacenza come treni TCS 58002/55025 diretti verso il nord Europa con trazione Crossrail e Trenitalia.\nLa prima coppia di merci effettuati da GTS Rail fra Bari e Brindisi (treni MRV 58609 e MRV 58308/78232) risale agli inizi del 2011, anno in cui dal 22 febbraio venne attivato il collegamento Bologna\u2013Bari e, il 14 marzo, il nuovo servizio Bologna-Rotterdam con 3 treni settimanali, che si andarono a sommare ai preesistenti Piacenza/Bologna-Zeebrugge (6 corse a settimana), Piacenza/Bologna-Parigi (3 corse), Piacenza/Bari-Patrasso (6 corse), Bari-Gioia Tauro (3 corse). Per far fronte ai nuovi traffici vennero assunti ulteriori altri 20 collaboratori.\nIl collegamento con Zeebrugge derivava dalla partecipazione al programma Marco Polo II, attivo fra il 2007 e il 2013, che comprendeva una misura di cofinanziamento della Commissione Europea mirata allo spostamento di traffici dalla strada ai settori ferroviario e marittimo; in particolare la quota destinata a GTS Rail, pari a 2,91 milioni di euro in 36 mesi, era dedicata all'avvio di un collegamento trisettimanale in collaborazione con Crossrail fra i terminal di Zeebrugge e Pomezia, quest'ultimo terminal sostituito da quello di piedimonte San Germano, presso Cassino; in tale occasione GTS si dot\u00f2 di ulteriori container di propriet\u00e0.\nIl 2012 vide l'abbandono della relazione Bari-Gioia Tauro in favore del nuovo collegamento Roma-Piacenza e soprattutto l'acquisizione del 10% del capitale azionario di Crossrail.\nNel 2013 si registr\u00f2 un'ulteriore crescita con l'aumento a quattro delle copie settimanali fra Piacenza e il Lazio e da cinque a sei di quelle fra Milano e Parigi, con l'estensione ad altre direttirci del certificato di sicurezza.\nDati societari.\nGTS Rail \u00e8 in possesso della licenza di impresa ferroviaria merci numero 50, rilasciata il 21 marzo 2008; il Certificato di Sicurezza per operare su rete RFI \u00e8 stato rilasciato dall'Agenzia Nazionale per la Sicurezza delle Ferrovie il 10 dicembre 2009.\nLa collaborazione con altre imprese e vettori ferroviari port\u00f2 nel 2012 all'acquisizione del 10% del capitale azionario della societ\u00e0 svizzera Crossrail, che dispone a sua volta della licenza di impresa ferroviaria anche in Italia.\nLa costituzione della controllata svizzera GTS Rail Sagl, che ha presentato domanda di licenza e certificato di sicurezza in tale Paese, rientra nella dichiarata strategia di assumere un graduale controllo degli asset produttivi per intercettare in maniera efficiente il previsto incremento della domanda di traffico ferroviario tra il nord ed il sud Europa.\nUn'ulteriore partnership \u00e8 stata avviata con la societ\u00e0 Ferrotramviaria di Bari, in virt\u00f9 della quale i treni merci lungo la ferrovia Adriatica potranno avvalersi della trazione anche delle due locomotive E 483 040 e 041 di tale operatore.\nMateriale di trazione.\nCaratteristica distintiva di GTS Rail rispetto ad altre aziende italiane analoghe \u00e8 la disponibilit\u00e0 di una significativa flotta di locomotive di propriet\u00e0, basata sul modello Bombardier TRAXX, all'occorrenza integrata con unit\u00e0 a noleggio.\nLe locomotive GTS Rail appartengono al gruppo E 483, locomotive a corrente continua omologate per la rete italiana, e sono riconoscibili per una livrea nera completata con i loghi aziendali; ciascuna di esse dispone di un nome di battesimo, riprendendo una pratica in uso sui rotabili ferroviari di met\u00e0 Ottocento.\nNel dettaglio, alla consegna della prima unit\u00e0 classificata E 483 051 \"Sasha\", avvenuta nel 2009, ha fatto seguito quella delle successive unit\u00e0 via via ordinate, che nel 2010 port\u00f2 all'immissione in servizio fra il 2011 e il 2012 delle E 483 054 e 055, battezzate rispettivamente \"Elettra\" e \"Zoe\".\nPer periodi di tempo pi\u00f9 o meno lunghi, GTS ha avuto nella propria disponibilit\u00e0 ulteriori unit\u00e0 analoghe, prese a noleggio dalla societ\u00e0 Alpha Trains, entrambe gi\u00e0 in uso a cura di NordCargo: la E.483.001 GTS, ribattezzata \"Italia\" in occasione del centocinquantesimo anniversario dell'unit\u00e0 d'Italia e e la E 483 006, ribattezzata \"Zeus\", a noleggio dall'aprile 2011 alla fine del 2013 e in seguito passata a Oceanogate.\nAll'occorrenza, alcune unit\u00e0 sono rese a loro volta disponibili verso altri operatori in regime di subnoleggio; l'adesione al raggruppamento Italian Railway Freight Alliance (IRFA) consente inoltre di disporre di locomotive in service da parte delle altre aziende associate, come nel caso di Captrain per la trazione dei servizi RoLa nel 2013.\nDopo una valutazione avvenuta nel 2012 rispetto al possibile acquisto 5 locomotive ibride sempre del modello TRAXX, l'azienda si \u00e8 orientata verso l'ordine di due unit\u00e0 analoghe alle precedenti, stipulato nel 2014 assieme a quello di 130 carri per i servizi intermodali di cui 100 carri pianali articolati realizzati dalla e 30 carri ribassati Multifret.\nPer un certo lasso di tempo sono state nelle disponibilit\u00e0 di GTS Rail anche le due locomotive Diesel-elettriche 661 e 664, unit\u00e0 da 1020\u00a0kW realizzate da Mak DE1003 nel 1988 in 4 esemplari per la Rurhkohle AG ov'erano classificati 661-664, importate nel 2008 da Railconsult, utilizzate presso il terminal di Piacenza Intermodale e cedute nel 2010 rispettivamente alla Logyca UMF di Udine e alla Swiss Rail Traffic AG di Glattbrugg.\nAlla fine del Gennaio 2020 l'azienda ha ordinato 3 locomotive Siemens Vectron DC che rappresentano l'inizio di una nuova partnership tra le due aziende, sancita anche dalla stipula di un contratto di service che si svolger\u00e0 presso le officine di manutenzione di GTS a Bari.\nA inizio estate 2020 GTS ha acquistato altre 2 locomotive E.483 e 3 locomotive diesel D.753 da Sistemi Territoriali\nMateriale rimorchiato - prospetto di sintesi.\n340 unit\u00e0 di pianali per container"}
{"id": "5298424", "revid": "1543377", "url": "https://it.wikipedia.org/wiki?curid=5298424", "title": "Rail One", "text": "Rail One \u00e8 stata un'impresa ferroviaria italiana fondata da Carlo Toto nel 2005, attiva nel settore del trasporto merci fino al 2015.\nConcepita per istituire in Italia servizi di trasporto passeggeri ad alta velocit\u00e0 in concorrenza con Trenitalia, sul modello di quanto gi\u00e0 attuato nel settore aereo dall'omologa Air One, in seguito alle vicende che videro l'accorpamento di quest'ultima in Alitalia la strategia nel settore ferroviario mut\u00f2, favorendo l'ingresso nel settore AV di Nuovo Trasporto Viaggiatori, concentrandosi nel trasporto merci.\nSettori di attivit\u00e0.\nMutati gli scenari di mercato relativo al trasporto viaggiatori, la societ\u00e0 \u00e8 impegnata nella trazione di treni merci e nell'organizzazione di spedizioni per il cliente finale.\nStoria.\nL'impresa Rail One venne fondata nel 2005 dal gruppo Toto, con l'intenzione dichiarata di operare servizi ferroviari in concorrenza con Trenitalia nell'ambito del processo di liberalizzazione del mercato ferroviario. La sede legale della societ\u00e0, inizialmente denominata \"TrainOne\", venne stabilita a Chieti, con sede operativa a Roma.\nNel medesimo periodo furono dunque attuate una serie di corse prova allo scopo di abilitare il proprio personale e validare il Sistema di Gestione della Sicurezza. A tale scopo venne noleggiata la locomotiva D 752.507 di Sangritana.\nPer l'organizzazione di servizi di trasporto passeggeri, in analogia a quanto gi\u00e0 attuato nel settore aereo con la consociata Air One, si inizi\u00f2 dunque a valutare l'acquisto di convogli ad alta velocit\u00e0, concentrando la scelta fra i treni Bombardier Zefiro e Siemens Velaro.\nUn esemplare di questo secondo modello fu oggetto di una presentazione a Rail One e Trenitalia nel 2006 a cura della stessa Siemens; nell'eventualit\u00e0 di un suo acquisto, RFI assegn\u00f2 a tale ipotetico gruppo la classificazione come ETR 700.\nI primi servizi dell'impresa, tuttavia, furono avviati sotto forma di trazione di treni merci, a carattere sperimentale con locomotive E.189 a noleggio dalla allora Dispolok e personale opportunamente abilitato per la condotta delle stesse.\nNel 2010, terminata ormai la concorrenza fra Air One e Alitalia e ordinati ad Alstom i nuovi treni ad alta velocit\u00e0 destinati a Nuovo Trasporto Viaggiatori, le attivit\u00e0 risultavano concentrate esclusivamente sul traffico merci; a tale fine Rail One acquis\u00ec, approfittando della disponibilit\u00e0 di materiale di trazione non pi\u00f9 utilizzato dalla cessata impresa Del Fungo Giera, acquist\u00f2 la locomotiva Diesel G 2000-51, opzionando altres\u00ec alcune locomotive politensione E 474.\nL'avvio di servizi veri e propri curati interamente da Rail One con materiale ferroviario avvenne a partire dal 2012 con un trasporto lamiere in rotoli da Verona Porta Nuova a Chiasso Smistamento e uno con carri chiusi fra Prato e Chieti, avviando dal 27 settembre dello stesso anno un servizio regolare fra Chieti e Melzo Scalo con cadenza bisettimanale in sinergia con Sangritana per la terminalizzazione presso l'Interporto di Jesi. Il primo servizio merci regolare fu attivato nel 2013 fra Melzo Scalo e Bari Lamasinata. Nel 2014 venne aggiunto un servizio intermodale fra Lamezia Terme e Livorno che si affiancava a quelli di collegamento fra Melzo, Chieti e Bari e a quelli svolti collaborazione con NordCargo sulla relazione Milano-Mantova. Nel medesimo anno \u00e8 stata distaccata a Marcianise la G 2000 51 per le manovre dei nuovi servizi per il trasporto di casse mobili da Bologna San Donato destinate alla Polonia. Infine, fu avviato un trasporto di pietrisco fra Orvieto e Ospitaletto-Travagliato destinato a cantiere della costruenda linea AV Treviglio-Brescia.\nCon un comunicato stampa, CFI - Compagnia Ferroviaria Italiana comunica in data 24 ottobre 2015 l'acquisizione della societ\u00e0 di cargo ferroviario Railone dal Gruppo Toto per un valore di 8,6 milioni di Euro.\nDati societari.\nLa licenza di impresa ferroviaria merci in possesso di RailOne era la numero 39, rilasciata l'11 luglio 2005; il Certificato di Sicurezza per operare su rete RFI era stato rilasciato da Rete Ferroviaria Italiana il 10 luglio 2007. Nel 2014 operavano nell'ambito di Rail One circa 30 persone.\nMateriale di trazione.\nAvviati i propri servizi con materiale motore preso a noleggio, a partire dal 2010 l'azienda si \u00e8 dotata di un proprio parco locomotive per far fronte ai principali servizi. In particolare Rail one dispone di:"}
{"id": "5298428", "revid": "1776051", "url": "https://it.wikipedia.org/wiki?curid=5298428", "title": "Marco Bergonzi", "text": "Biografia.\nAttivit\u00e0 politica.\nConsigliere uscente alla Provincia di Piacenza, \nElezione a deputato.\nSi candida alle primarie dei parlamentari del Partito Democratico nel dicembre 2012 nella provincia di Piacenza, ottenendo 1829 voti e risultando tra i primi dei non eletti nella circoscrizione Emilia-Romagna alla Camera nelle successive elezioni politiche del 24 e 25 febbraio 2013. A seguito delle dimissioni presentate dall'onorevole Federica Mogherini, nominata alto rappresentante dell'Unione per gli affari esteri e la politica di sicurezza, il 30 ottobre 2014 viene proclamato deputato."}
{"id": "5298431", "revid": "400694", "url": "https://it.wikipedia.org/wiki?curid=5298431", "title": "Catlinite", "text": "La Catlinite, detta anche pipestone, \u00e8 una argillite di colore bruno-rossastro originaria dell'America Settentrionale. A causa della sua granulosit\u00e0 molto fine risulta facilmente lavorabile ed era utilizzata dai nativi americani per fabbricare pipe e calumet.\nEtimologia.\nLa catlinite deve il suo nome al pittore e scrittore statunitense George Catlin. Egli tra il 1830 ed il 1836 intraprese diversi viaggi in cui visit\u00f2 un gran numero di trib\u00f9 indiane soprattutto lungo i fiumi Mississippi e Missouri ed i loro principali affluenti e nella zona delle Grandi Pianure. Catlin aveva notato l'usanza rituale degli indiani di fumare in pipe dal lungo cannello (calumet) durante le cerimonie religiose, o in momenti di particolare importanza sia in tempo di pace che di guerra. In particolare veniva data grande importanza ai calumet il cui fornello era formato da una particolare pietra di colore rosso scuro che proveniva da una cava unica situata fra i fiumi Mississippi e Missouri, nel sud-ovest del Minnesota.\nIl luogo ove si trovava la cava di questa pietra, che Catlin chiamava \"pipestone\", era considerato sacro dagli indiani, in quanto essi ritenevano che fosse la sostanza dalla quale in Grande Spirito aveva creato l'uomo. Pertanto la richiesta di Catlin di visitare la cava rimase inizialmente inattesa. In particolare i Sioux Santee, che erano i custodi della cava, erano quelli che pi\u00f9 si opponevano a questa richiesta in quanto la presenza sul luogo di non-indiani era considerata da loro un sacrilegio. Successivamente tuttavia, sia per l'insistenza di Catlin, sia per il fatto che egli si era fatto apprezzare dagli indiani come persona che non aveva fini di lucro e che era effettivamente interessato a conoscere gli usi e le tradizioni indiane, essi acconsentirono a questo viaggio, ed anzi guidarono Catlin alla cava. Il viaggio alla cava (1836) e le impressioni di Catlin vennero poi riportate nel suo libro \"Life among the Indians\" ed in altri suoi scritti riferiti a quell'esperienza. Catlin dipinse anche un quadro noto come \"Pipestone Quarry on the Coteau Prairies\" in cui cerco di mostrare sia la parte scientifica che quella etnografica di questa esperienza.\nCatlin raccolse alcuni frammenti della pietra, che lui riteneva fosse una variet\u00e0 di steatite, e li invio a Charles Thomas Jackson, un noto mineralogista di Boston. Questi analizzo il materiale ricevuto e scopr\u00ec che non si trattava di steatite, ma di una nuova variet\u00e0 di roccia, una sorta di agalmatolite che egli chiam\u00f2 \"Catlinite\" in onore di chi gliela aveva procurata.\nComposizione.\nIl nome catlinite \u00e8 spesso abusato in quanto riferito a qualunque argillite di colore rosso utilizzate per produrre pipe. Tale termine dovrebbe essere utilizzato solo per rocce aventi una specifica composizione chimica, mentre le altre dovrebbero essere chiamate \"pipestone\".\nLa prima analisi chimica sulla catlinite venne effettuata nel 1836 dal gi\u00e0 citato prof. Jackson e pubblicata nel 1839 nel \"American Journal of Science\".\nSecondo tale analisi le principali sostante presenti nella catlinite erano:"}
{"id": "5298439", "revid": "767487", "url": "https://it.wikipedia.org/wiki?curid=5298439", "title": "Garfield a zampa libera", "text": "Garfield a zampa libera (\"Garfield Gets Real\") \u00e8 un film d'animazione del 2007. \u00c8 il primo lungometraggio animato basato sul celebre personaggio dei fumetti Garfield, e sar\u00e0 seguito da \"Garfield e il laghetto magico\" e \"Garfield - Il supergatto\".\n\u00c8 uscito il 19 giugno 2007 negli Stati Uniti d'America mentre in Italia il 5 dicembre 2007.\nTrama.\nNel mondo dei fumetti, celebri star come \"Blondie e Dagoberto\" e \"Mother Goose and Grimm\" devono lavorare su un set, come se fosse uno studio cinematografico, per realizzare le proprie strisce che successivamente verranno trasferite sui giornali del mondo reale. Garfield \u00e8 il personaggio pi\u00f9 celebre e lodato dai lettori, e perci\u00f2 stimato dai suoi simili.\nNonostante la popolarit\u00e0, Garfield \u00e8 stressato e annoiato dalla vita ripetitiva in tutti i giorni, e desidera, anche se impossibile, abbandonare la carriera. Un giorno, mentre i protagonisti osservano se le loro strisce hanno divertito la gente grazie ad uno schermo che trasmette dai giornali quello che avviene nella realt\u00e0 come una videocamera, il tecnico dello studio Eli, per evitare incidenti spiega che vicino allo schermo c'\u00e8 una sorta di portale che separa il mondo dei fumetti dal mondo reale. Garfield, affascinato da tale mondo, non ci pensa due volte e attraversa di nascosto il portale, divenendo un gatto vero, pronto per una nuova vita senza lavoro.\nAnche Odie finisce per\u00f2 erroneamente nel portale. Le cose cominciano a complicarsi quando i due scoprono che non c'\u00e8 modo per tornare indietro, e il gatto non riesce a pensare di non poter rivedere pi\u00f9 i suoi amici, e come se non bastasse, a causa della sua assenza, gli studi delle strisce a fumetti sono intenti a cancellare il suo fumetto e rimpiazzarlo. Da quel momento gli amici di Garfield e Odie devono trovare un modo per riportarli a casa e continuare le strisce del loro amico gatto, che nel frattempo ha incontrato nuovi amici lettori della sua striscia, tra cui il suo simile Shecky.\nVideogioco.\nDalla pellicola \u00e8 stato tratto il videogioco d'azione \"Garfield Gets Real\" uscito nell'estate 2009 per Nintendo DS. Il titolo in questione ha ricevuto recensioni negative.\nSequel.\nDal successo riscontrato con questo film, sono stati realizzati due sequel intitolati rispettivamente \"Garfield e il laghetto magico\" (2008) e \"Garfield - Il supergatto\" (2009)."}
{"id": "5298457", "revid": "682087", "url": "https://it.wikipedia.org/wiki?curid=5298457", "title": "Michele Sarcone", "text": "Biografia.\nMichele Piacenza nacque a Terlizzi da genitori ignoti nel novembre del 1731. \nAbbandonato dai genitori, fu rinvenuto dai frati dietro la Chiesa di S. Maria dei Minori Osservanti che lo raccolsero e allevarono. Decise In seguito di cambiare il nome da \"Piacenza\" in \"Sarcone\".\nI frati lo indirizzarono agli studi, dandogli essi stessi le prime nozioni del sapere: elementi di Retorica, Grammatica, Latino, Musica e rudimenti di Matematica. Il giovane Michele si dimostr\u00f2 subito incline allo studio delle scienze naturali, ed i frati, ormai suoi tutori, lo fecero iscrivere presso la facolt\u00e0 di medicina di Napoli, che allora era abbinata alla facolt\u00e0 di filosofia in nome di un'antica tradizione.\nI rapporti con Carlo III.\nL'atmosfera culturale e scientifica che il giovane Sarcone trov\u00f2 a Napoli dove si rec\u00f2 a studiare medicina, risent\u00ec dell'influsso e dei movimenti del re Carlo III di Spagna. Trasferitosi dalla corte di Parma a Napoli, il re cre\u00f2 imponenti opere architettoniche e di viabilit\u00e0 su modello francese: segu\u00ec dunque il modello di Parigi (che da poco aveva rinnovato il famoso H\u00f4tel-Dieu (Parigi)) anche in ambito sanitario.\nQuesto rinnovamento della medicina pretendeva dunque spazi nuovi e l'impulso di Carlo III fu infatti quello di favorire la costruzione del grande Albergo dei poveri a Capodimonte (Napoli) (definito poi \"reclusorio\" o \"serraglio\"), per la cui progettazione fu chiamato l'architetto Alessandro Fuga, il quale aveva gi\u00e0 costruito il teatro anatomico dell'Arcispedale di Santo Spirito in Saxia a Roma.\nIl giovane medico trov\u00f2 in questo contesto grande fermento di idee, di uomini e di attivit\u00e0, in un periodo in cui la formazione medica avveniva presso le scuole private, in genere collocate in grandi ospedali. La sua laurea \u00e8 sicuramente guidata anche dall'impulso dei grandi maestri napoletani dell'epoca come Francesco Serao.\nI tre medici pugliesi.\nSarcone appartenne alla triade di medici Pugliesi dell'epoca che si muovono tutti dalla stessa area territoriale ed ebbero tutti una grande fortuna culturale e scientifica proprio a Napoli. Gli altri due membri della fortunata triade furono Domenico Cotugno, di poco pi\u00f9 giovane e originario di Ruvo, e Michele Troia di Andria; questi dividettero molto spesso gli entusiasmi, la curiosit\u00e0 scientifica e la verifica reciproca delle proprie competenze, proprio con Sarcone.\nLa carriera medica.\nSarcone si laure\u00f2 a Napoli nel 1754 e tent\u00f2 subito un primo concorso a cattedra l'anno successivo, senza riscuotere grande successo a causa della sua giovane et\u00e0 e della sua poca celebrit\u00e0. Non avendo ottenuto gli appoggi politici sperati prefer\u00ec quindi svolgere l'attivit\u00e0 di medico condotto in provincia, a Sessa Aurunca.\nI primi anni della sua professione li trascorse dunque a Sessa. Purtroppo una disgrazia familiare che port\u00f2 alla perdita di due dei suoi figli a causa dell'epidemia di vaiolo del 1758, lo costrinse a trasferirsi a Napoli proprio mentre avveniva l'incoronazione di Ferdinando IV di Napoli (secondo figlio di Carlo III). A Ferdinando IV, ancora un bambino di soltanto 8 anni, venne assegnato un tutoraggio formato da ministri e notabili tra cui spicca il nome di Bernardo Tanucci, gi\u00e0 consigliere e ministro della giustizia del predecessore re Carlo III. Bernardo Tanucci fu una figura chiave nella divulgazione e nella libera diffusione dell'attivit\u00e0 scientifica che Michele Sarcone andr\u00e0 sviluppando in quel periodo. Lo stesso Tanucci promosse la nascita di ben dieci ospedali pi\u00f9 l'albergo dei poveri a Capodimonte.\nLa figura di quest'uomo \u00e8 essenziale per comprendere il periodo: il ministro, grande consigliere del re e tutore nel caso di Ferdinando IV, era solito esprimersi in termini di grande rigore e di critica nei confronti della magistratura corrotta che favoriva prebende e si comportava come uno \"stato nello stato\". Egli fu severo anche nei confronti dei medici ritenendoli molto pi\u00f9 simili agli astrologi che agli scienziati. \u00c8 significativo questo giudizio sapendo che \u00e8 proprio al Tanucci che Sarcone dedic\u00f2 la sua prima opera.\nMichele Sarcone diventato medico militare nel 1760, fu affidato al reggimento svizzero comandato dal cavaliere Carlo Floreno Jank e subito dopo divent\u00f2 direttore dell'ospedale militare della Trinit\u00e0. Proprio in questo ospedale Sarcone ebbe possibilit\u00e0 di formarsi rispettando il valore dell'osservazione per ogni caso clinico, maturando un approccio medico che dava gran rilevanza all'analisi del sintomo.\nGrazie alla sua permanenza nella citt\u00e0 partenopea ebbe modo di conoscere la realt\u00e0 di altre malattie che vi scoppiarono nel 1764. Infatti, l'anno dopo (1765) scrisse il suo primo trattato pratico scientifico: la \"Istoria ragionata dei mali osservati in Napoli nell'intero anno 1764\".\nCampo di interessanti ricerche fu per Sarcone l'epidemia vaiolosa che afflisse Napoli nel 1753 e che si present\u00f2 nuovamente nel 1757 e 1768: ci\u00f2 gli permise pi\u00f9 tardi di pubblicare l'opera \"Del contagio del vaiolo e della necessit\u00e0 di tentarne l'estirpazione\", di cui si \u00e8 tramandato solamente il primo volume. In qualit\u00e0 di medico e di scienziato, promosse rilevanti modifiche nella diagnostica e nella terapia medica delle malattie infettive, cos\u00ec spaventosamente diffuse in quel periodo.\nI suoi studi, le sue ricerche, le sue intuizioni spianarono la via della vaccinazione antivaiolosa a cui giunse Edward Jenner.\nCome nota lo studioso Francesco Babudri:\nPeriodo Romano e il \"Caff\u00e8\".\nNonostante il suo impegno in campo clinico e in campo politico, credendo fermamente in una societ\u00e0 organizzata e libera da pregiudizi, fu costretto invece dall'invidia e dal rancore che serpeggiava tra i suoi colleghi a spostarsi a Roma nel 1770.\nNeanche a Roma trov\u00f2 la tranquillit\u00e0 e la larghezza di vedute che probabilmente aveva immaginato: riscontr\u00f2, anzi, una tradizione medica vincolata ad ordinamenti arcaici, che sarebbero stati vinti molto pi\u00f9 tardi, ben dopo la rivoluzione di luglio in Francia. In questo periodo ebbe in cura il medico Filippani, un componente della famiglia di Francesco d'Aquino, principe di Caramanico. Sarcone venne chiamato a consulto dall'archiatra che era succeduto al Filippani e si rese conto che il paziente era in uno stato cos\u00ec avanzato di malattia che non poteva sopravvivere a lungo. Fece anzi una precisa diagnosi del male e sugger\u00ec una cura, ma il suo paziente mor\u00ec e allora venne ingiustamente accusato da Filippani.\nDa quei dissapori nacque nel 1776 un altro lavoro, questa volta ironico e tragicomico: il \"Caff\u00e8\". In questa opera Sarcone irride la scienza medica romana, in quell'epoca ancora arretrata e zeppa di errori grossolani da parte dei medici, con nefaste ripercussioni sui malati.\nRitorno a Napoli: l'Accademia delle Scienze e l'ultimo periodo.\nNel 1776 il suo garante Tanucci decadde dal suo compito a causa di una fronda contro di lui pilotata dal principe Caramanico: gli venne ingiustamente accusata un'apparente incapacit\u00e0 diagnostica e clinica al fine di estromettere Sarcone da ogni attivit\u00e0 medica.\nTornato a Napoli divenne segretario perpetuo presso la Regia Accademia delle Scienze. Fu nominato \"capo della commissione di ricerche scientifiche sul terremoto\" che nei primi mesi del 1783 aveva colpito la Calabria e la Sicilia Occidentale. Dalle esperienze fatte dall'osservazione dei fenomeni nacque un'altra opera pubblicata nel 1784, dal titolo \"Istoria dei fenomeni del terremoto nelle Calabrie e nel Valdemone nel 1783\"..\nLa sua salute cominciava a declinare, non fu lo stesso per la sua attivit\u00e0 scientifica.\nContinu\u00f2 per tutta la vita a dedicarsi ancora alla ricerca, pubblicando nel 1787 un'altra opera intitolata \"Scrittura medico-legale\", anticipando una nuova branca della medicina; la medicina legale. Negli ultimi anni della sua vita si dedico alla febbre tifoide..\nCome ricorda un biografo italiano di nome A. Casarini, fu proprio l'arte medica ad essere fatale per la sua salute:\nMichele Sarcone mor\u00ec a Napoli il 25 gennaio del 1797 a sessantasei anni.\nL\"'Ippocrate napoletano\".\nUmoralista convinto (discepolo di quella scuola che, sulla scia degli insegnamenti di Ippocrate, nel diciottesimo secolo trova nell'olandese Herman Boerhaave il pi\u00f9 insigne cultore), Sarcone pensava che le cause delle malattie andavano ricercate nell'alterazione degli umori circolanti nella massa sanguigna: per questo ricevette il titolo di \"Ippocrate napoletano\" portando avanti il progresso della medicina razionale. \nMichele Sarcone fu tra i primi a promuovere la medicina anche come mezzo di educazione, prevenzione, soccorso ai disagi legati al lavoro, alle condizioni ambientali e di vita. Egli non scisse mai il binomio medicina-meridione stando sempre attento allo spirito della sua terra delle tradizioni e della sua gente.\nAttivit\u00e0 letteraria.\nIstoria ragionata dei mali osservati in Napoli nel corso dell'anno 1764.\nA Napoli le epidemie dilagavano ed erano frequenti contagi di massa.\nI problemi della citt\u00e0 erano molteplici: le misure di nettezza urbana erano inesistenti, l'edilizia costringeva gli abitanti a vivere in luoghi angusti e la qualit\u00e0 degli alimenti era scadente.\nDurante la ben nota epidemia che afflisse la citt\u00e0 nel 1764, Sarcone ebbe modo di dimostrare, oltre al suo impegno e al suo spirito umanitario, anche le virt\u00f9 del suo occhio clinico: si dimostr\u00f2 uno scienziato molto attento ai fenomeni patologici che si accompagnavano al decorso della malattia e le sue deduzioni dovevano poi concretizzarsi in pratiche decisioni di prevenzione igienica e cure mirate. \nIl suo capolavoro nato appunto da questa triste esperienza fu una pietra miliare per la medicina applicata, tanto da avere ampia ed immediata risonanza in Francia e Germania. \nIl libro fu pubblicato nella Stamperia Simoniana nel 1765 ed \u00e8 dedicato al ministro Tanucci.\nIl suo lavoro \u00e8 quindi un'opera di osservazione, una medicina basata sull'evidenza, che offre una mole di dati che analizzati permettono di distribuire una interpretazione corretta e scientificamente adeguata della malattia.\nSarcone considerava l'organismo connesso al suo ambiente geografico, climatico, idrologico: elementi condizionanti erano perci\u00f2 l'igiene e l'alimentazione. Egli consider\u00f2 necessaria anche la conoscenza della struttura sociale dove l'individuo viveva, introdusse cos\u00ec il concetto di anamnesi, anche oggi elemento fondamentale nella ricostruzione della storia del malato e nella ricerca delle cause della malattia.\nIl medico terlizzese credette fermamente nell'utilit\u00e0 dell'autopsia e nello studio delle alterazioni provocate agli organi dalla malattia, per tal motivo, ricevette molte critiche da parte degli altri medici, i quali rispettavano il cadavere e non praticavano tale tecnica, vincolati da una mentalit\u00e0 ancora arretrata.\nDel contagio del vaiuolo e della necessit\u00e0 di tentarne l'estirpazione.\nL'opera si presenta divisa in tre parti:\nSecondo il medico era necessario informare la popolazione della comparsa della malattia tramite un editto, limitare i contatti con gente che manifestava i sintomi, separare gli infermi dalle famiglie per portarli in ospedali pubblici o meglio in luoghi isolati e coloro che guarivano da tale malattia potevano tornare in famiglia solo dopo una lunga convalescenza.\nSarcone consigli\u00f2 delle carrozze particolari per i malati:\nOspedale M. Sarcone di Terlizzi e convegno commemorativo.\nLa citt\u00e0 di Terlizzi onor\u00f2 lo scienziato dedicandogli sul finire del 1800 il locale Ospedale Civile.\nA due secoli dalla sua morte la Sanit\u00e0 Pubblica, l'Ordine dei Medici e il comune di Terlizzi hanno avvertito, innanzi all'immotivato oblio, l'esigenza di ricordare un uomo che riun\u00ec sapientemente in s\u00e9 superiorit\u00e0 intellettuale e nobilt\u00e0 di carattere: il 26 gennaio 1998 presso la sala Dioguardi del presidio ospedaliero di Terlizzi fu organizzata la commemorazione di Michele Sarcone ad opera del prof. Alfredo Musajo Somma, Ordinario di storia della medicina dell'universit\u00e0 di Bari."}
{"id": "5298459", "revid": "599013", "url": "https://it.wikipedia.org/wiki?curid=5298459", "title": "Micol Corsiani", "text": "Carriera.\nClub.\nMicol Corsiani inizia la sua attivit\u00e0 sportiva nelle giovanili del Giglio Calcio inserita anche nella rosa delle titolari disputando il Campionato regionale Toscana di Serie C.\nNell'estate 2010 si tessera con il Firenze che la inserisce nella formazione che disputa il Campionato Primavera. Le prestazioni offerte nella stagione della giovanile convince la societ\u00e0 ad inserirla in rosa con la squadra titolare.\nPartita come riserva del reparto difensivo, Corsiani fa il suo debutto in Serie A nel corso della stagione 2011-2012 conclusa con 2 presenze ma gi\u00e0 alla successiva ottiene il posto da titolare.\nUn grave incidente subito all'inizio della stagione 2014-2015 la costringe a sottoporsi ad un'operazione al peroniero della caviglia sinistra il 10 settembre 2014 e a rimanere distante dal campo di gara per tutta la prima parte del campionato.\nNazionale.\nDopo essere stata convocata al Centro tecnico federale di Coverciano per essere valutata nelle selezioni per la Nazionale italiana Under-17, viene inserita in rosa per disputare le qualificazioni al campionato europeo di categoria 2013. Con le Azzurrine fa il suo esordio il 15 settembre 2012, in occasione della partita valida per il primo turno di qualificazione disputata con le pari et\u00e0 dell'Inghilterra e terminata con la vittoria dell'Italia per 4-1. Ottenuto l'accesso al secondo turno grazie alla terza posizione tra le seconde del torneo, l'Italia inserita nel Gruppo 4 non riuscir\u00e0 a qualificarsi per la fase successiva e Corsiani conclude la sua avventura con le Azzurrine U-17 con 4 presenze.\nL'anno successivo viene convocata nell'Under-19 e selezionata per rappresentare l'Italia nelle qualificazioni al campionato europeo di categoria 2014. Collezione un'unica presenza il 23 settembre 2013, nella prima fase di qualificazione, incontro vinto per 4-0 sulle pari et\u00e0 dell'Albania."}
{"id": "5298460", "revid": "991694", "url": "https://it.wikipedia.org/wiki?curid=5298460", "title": "Cofiline", "text": ""}
{"id": "5298467", "revid": "119073032", "url": "https://it.wikipedia.org/wiki?curid=5298467", "title": "Zayd Abu Zayd", "text": "Biografia.\nSuccedette allo zio Ab\u016b \u02bfAbd All\u0101h Mu\u1e25ammad nella carica di governatore almohade di Valencia.\nDopo la morte del giovane califfo almohade Yusuf al-Mustansir gli uomini di corte del palazzo reale di Marrakesh nominarono nuovo califfo \u02bfAbd al-W\u0101\u1e25id I. Zayd si rifiut\u00f2 di riconoscere \u02bfAbd al-W\u0101\u1e25id come nuovo califfo, rendendosi totalmente indipendente da Marrakesh, proclamandosi \"re di Valencia\" (\"Malik Balansiya\"). La sua indipendenza fu per\u00f2 di breve durata: a seguito dei ripetuti attacchi castigliani fu costretto a diventare un vassallo di Ferdinando III di Castiglia.\nQuando nel settembre 1227 Idr\u012bs al-Ma\u02bem\u016bn divenne nuovo califfo almohade Zayd venne riconosciuto governatore di Valencia e convinto a rompere il patto di vassallaggio con il re castigliano. Ma poco dopo, nel 1228, Mu\u1e25amamd b. \u1e24\u016bd conquist\u00f2 Murcia contribuendo ulteriormente alla decadenza dell'unit\u00e0 almohade. In questa situazione caotica, aggravata dalle carestie, ci fu anche una rivolta a Valencia, capeggiata da Zayyan ibn Mardanish (discendente di Muhammad ibn Mardanish, signore della regione orientale di al-Andalus all'epoca della conquista almohade, a cui oppose resistenza). Il 24 gennaio del 1229 Zayy\u0101n entr\u00f2 a Valencia, costringendo Zayd a fuggire prima a Segorbe e poi in Aragona.\nNello stesso anno Zayd si convert\u00ec al Cristianesimo e venne battezzato con il nome Vincent Bellv\u00eds; ci\u00f2 rimase segreto fino alla conquista di Valencia da parte di Giacomo I d'Aragona nel 1238. Da allora in poi si comport\u00f2 come un vero signore feudale cristiano, diventando un favorito dal re, con il quale firm\u00f2 un patto di fedelt\u00e0 a Calatayud il 20 aprile.\nRicevette numerose donazioni da parte del re: nel 1236 le citt\u00e0 di Ricla e Magall\u00f3n, nel 1238 ricevette delle fattorie a Huerta de Valencia, nel 1239 ricevette Castillo de Ganalur e delle cascine ad Aldaia.\nMor\u00ec verso la fine del 1269."}
{"id": "5298468", "revid": "447535", "url": "https://it.wikipedia.org/wiki?curid=5298468", "title": "UniFe", "text": ""}
{"id": "5298474", "revid": "28592", "url": "https://it.wikipedia.org/wiki?curid=5298474", "title": "Sizzo", "text": ""}
{"id": "5298479", "revid": "298055", "url": "https://it.wikipedia.org/wiki?curid=5298479", "title": "Albi di Diabolik (seconda serie)", "text": ""}
{"id": "5298503", "revid": "36426", "url": "https://it.wikipedia.org/wiki?curid=5298503", "title": "Oratorio di Santa Maria della Querce", "text": ""}
{"id": "5298511", "revid": "599013", "url": "https://it.wikipedia.org/wiki?curid=5298511", "title": "Evolution of the Dance", "text": ""}
{"id": "5298518", "revid": "767487", "url": "https://it.wikipedia.org/wiki?curid=5298518", "title": "A Four Letter Word", "text": "A Four Letter Word \u00e8 un film drammatico prodotto nel 2007 dagli Stati Uniti, diretto e scritto da Casper Andreas.\nTrama.\nLuke non sa cosa significhi l'amore, tranne quello per il sesso, il quale fa con tutti, anche con perfetti sconosciuti. Si definirebbe quasi compulsivo, come dice il suo amico Zake, il quale dedica la sua intera vita alla lotta per i diritti LGBT. Marilyn \u00e8 una ex-tossicodipendente che lotta con tutte le forze per non ritornare nel ciclo dell'alcool. La proposta di matrimonio del suo capo di lavoro e libera dalla tentazione, ma quando, Trisha, una sua amica, la bacia dichiarando il suo amore, incomincia per lei una nuova fase, che metter\u00e0 in dubbio il suo stesso orientamento sessuale. Peter e Zake sono una coppia che si \u00e8 da poco decisa a convivere in un appartamento. La convivenza non \u00e8 bella come sembra, visto che ogni ragazzo dovr\u00e0 accettare la parte pi\u00f9 intima dell'altro. Quando nella vita di Luke entra Stephan, un uomo molto ambiguo, il mondo del ragazzo viene sconvolto. Ma Stephan nasconde molti segreti, tra cui il suo lavoro: fare l'escort. Allora, per Luke arriva il tempo di una decisione: rimanere con Stephan nonostante il suo lavoro, oppure ascoltare Zack e lasciare il ragazzo."}
{"id": "5298519", "revid": "1498232", "url": "https://it.wikipedia.org/wiki?curid=5298519", "title": "Pentax K-3", "text": "La Pentax K-3 \u00e8 una fotocamera reflex digitale professionale ad obiettivi intercambiabili, dotata di un sensore del formato APS-C da circa 24 megapixel, annunciata dalla Ricoh il 7 ottobre 2013.\nPrincipali novit\u00e0.\nLe principali caratteristiche della Pentax K-3, rispetto ai modelli precedenti Pentax K-5, Pentax K5II sono: \nAltre caratteristiche.\nLa Pentax K-3 vanta una costruzione a tenuta di polvere ed intemperie grazie alla presenza di 92 guarnizioni. Il mirino a pentaprisma ha una copertura del 100% della scena inquadrata La cadenza di scatto massima \u00e8 di 8,3 fotogrammi per secondo. La fotocamera ha un doppio slot per l'inserimento di schede Secure Digital ed \u00e8 compatibile con una scheda Wifi denominata Pentax Flucard che consente di scattare e di scaricare le foto su tablet, smartphone o PC a distanza. Sono possibili le riprese video in full HD con controlli manuali sull'esposizione."}
{"id": "5298538", "revid": "1123217", "url": "https://it.wikipedia.org/wiki?curid=5298538", "title": "Agaricus bulbosus f. vernus", "text": ""}
{"id": "5298556", "revid": "125896394", "url": "https://it.wikipedia.org/wiki?curid=5298556", "title": "'Ndrangheta in Germania", "text": "La 'ndrangheta in Germania, come affermato il 7 gennaio 2012 dal presidente dalla polizia federale tedesca (la BKA) J\u00f6rg Zierck, \u00e8 la maggior organizzazione criminale presente sul suolo tedesco e la met\u00e0 dei gruppi criminali che operano sin dagli anni '80 in Germania sono riconducibili alla 'ndrangheta.\nA seguito dell'operazione Stige di Gennaio 2018 Nicola Gratteri dichiara la presenza di 60 locali in territorio tedesco mentre il governo tedesco nel 2019 ha risposto ad una interrogazione parlamentare dei Verdi affermando che vi sarebbero sicuramente 344 presunti affiliati ma che ne andrebbero stimati tra le 800 e le 1000 unit\u00e0 mentre individua tra 18 e 20 locali attivi. A febbraio 2021 una inchiesta portata avanti da Frankfurter Allgemeine Zeitung e MDR rivelano che dal 2007 queste locali sarebbero raccordate da una camera di controllo composta da 9 persone rappresentanti le 'ndrine di spicco del territorio.\nLe famiglie pi\u00f9 potenti sono i Romeo-Pelle-Vottari di San Luca e i Farao e i Carelli del crotonese.\nI Locali di Cir\u00f2 e di Corigliano sono coinvolti insieme con gruppi albanesi nel traffico di armi.\nAltre attivit\u00e0 censite sono l'estorsione, il traffico di rifiuti tossici e di armi.\nIl fenomeno 'ndrangheta in Germania incomincia ad avere un'eco mediatica in Italia e in Germania solo con la Strage di Duisburg dell'agosto 2007. Nasce successivamente il movimento antimafia Mafia? Nein danke!.\nNon essendoci il reato di \"associazione mafiosa\" in territorio tedesco non possono partire indagini se si \u00e8 a conoscenza che una persona \u00e8 affiliata e di conseguenza anche il sequestro dei beni in quanto mafiosi risulta pi\u00f9 complicato da perseguire. Gli arresti di affiliati in Germania avvengono per lo pi\u00f9 tramite il mandato di arresto europeo.\nStruttura.\nIn Germania, come in madrepatria la 'ndrangheta \u00e8 strutturata in locali, e ognuno ha il suo locale di riferimento in Calabria.\nA febbraio 2021 una inchiesta portata avanti da Frankfurter Allgemeine Zeitung e MDR rivelano che dal 2007 queste locali sarebbero raccordate da una camera di controllo composta da 9 persone rappresentanti le 'ndrine di spicco del territorio.\nAlcuni locali possono invece fare direttamente riferimento al Crimine di Polsi, da come si evince dalle intercettazioni dell'operazione Crimine del 2010, questo \u00e8, ad esempio, il caso del Locale di Singen.\nLocali.\nA seguito dell'operazione Stige di Gennaio 2018 Nicola Gratteri dichiara la presenza di 60 locali in territorio tedesco.\nElenco dei locali accertati fino a ora:\nStoria.\nAnni '50, '60 e '70.\nLa presenza della 'ndrangheta in Germania comincia negli anni cinquanta con le migrazioni di numerosi calabresi in Renania Settentrionale-Vestfalia. Nei primi anni ottanta, ha cominciato a investire in ristoranti, pizzerie, gelaterie, e poi villaggi turistici, alberghi, ville e case in Turingia, Sassonia, Renania Settentrionale-Vestfalia e nel Baden-W\u00fcrttemberg.\nHa poi posto le basi per la gestione del traffico di droga dal Sud America: compravano la droga, la facevano spedire e una volta giunta in Germania delegavano la vendita al dettaglio.\nSi ipotizza investa nella Borsa di Francoforte. La rivista Berliner Zeitung rivela che secondo il Bundesnachrichtendienst, i servizi segreti tedeschi, i calabresi avrebbero acquistato pacchetti azionari di Gazprom e di altre societ\u00e0 energetiche.\nAnni '80 - L'insediamento dei Farao, la contraffazione di marchi tedeschi.\nNegli anni '80 si insedia la cosca crotonese dei Farao, in particolare nel Baden-W\u00fcrttemberg, Assia e Rheinland-Pfalz, i Carelli a Stoccarda installano una raffineria per la produzione di stupefacenti.\nNel 1989 sono stati arrestati degli affiliati che insieme con esponenti di Cosa Nostra, i Ferrara e i Santapaola di Catania, gestivano la contraffazione di marchi tedeschi.\nIl traffico di droga resta comunque l'attivit\u00e0 principale.\nAnni '90 - Il primo pentito: Giorgio Basile, e l'espansione a Erfurt.\nNegli anni novanta, confessa il pentito Giorgio Basile (primo pentito di 'Ndrangheta in Germania) le attivit\u00e0 del narcotraffico e dello spaccio di marchi falsi e sempre in quel periodo il locale di Corigliano ricicla il denaro attraverso le banche.\nDa Essen, in quel periodo terminava un traffico di droga che partiva dalla Bolivia, ribattezzata \"Santa Cruz Connection\".\nL'organizzazione, poi, caduto il muro di Berlino, si espande anche in Turingia, in particolare a Erfurt, dove si dedicano quasi esclusivamente al riciclaggio, aprendo anche molti ristoranti. Avrebbero anche sponsorizzato la squadra di calcio FC Rot-Weiss Erfurt.\nAnni 2000 - La strage di Duisburg e Mafia nein, Danke.\nSecondo il Bundesnachrichtendienst (BND) sarebbe riuscita a procurarsi anche una certa influenza politica, fino ad arrivare in parlamento e nell'amministrazione pubblica.\nJ\u00fcrgen Roth, esperto di criminalit\u00e0 organizzata, sulla rivista Stern afferma che nel territorio tedesco la mafia calabrese pu\u00f2 avere l'appoggio di 1.800 persone, con molti \"locali\".\nNella notte del 15 agosto 2007 (strage di Ferragosto) vengono uccisi sei italiani di et\u00e0 compresa tra i 16 e i 39 anni nelle vicinanze della Stazione Centrale di Duisburg. \u00c8 la prima volta che la 'ndrangheta provoca una strage di queste proporzioni al di fuori del territorio nazionale.\nNel 2003 si attesta la presenza dei Giorgi e dei Pelle a Dresda.\nNel marzo del 2009 la Polizia federale tedesca dichiara che in Germania ci sono 230 'ndrine con centinaia di affiliati dislocate in tutte le regioni ma principalmente in Baviera, Assia e Renania Settentrionale-Vestfalia.\nAnni 2010 - Le operazioni Crimine, Rheinbr\u00fccke, Stige e European 'ndrangheta connection.\nIl 9 gennaio 2018 si conclude l'operazione Stige che porta all'arresto di 169 presunti affiliati o sodali dei Farao-Marincola e dei Giglio del crotonese, di cui 13 arresti sono avvenuti in territorio tedesco in Assia e a Stoccarda. \nIn Germania imponevano i loro prodotti vinicoli e i semilavorati per la pizza.\nIl 5 dicembre 2018 si conclude l'operazione European 'ndrangheta connection (ex \"Pollino\") condotta dalla procura nazionale antimafia insieme con l'Eurojust e partita da forze dell'ordine olandesi che ha portato all'arresto di una organizzazione di 90 persone dedita al traffico internazionale di stupefacenti tra Belgio, Paesi Bassi, Germania, Italia, Colombia e Brasile e che colpisce alcuni esponenti dei Pelle-Vottari, dei Romeo detti \"Stacchi\", degli Cua-Ietto, degli Ursino e dei Nirta-Strangio nonch\u00e9 esponenti della criminalit\u00e0 turca. Tra gli arrestati Giuseppe e Francesco Marando, Jos\u00e9 Manuel Mammoliti, Giovanni Giorgi, Antonio Costadura detto \"U Tignusu\", Domenico Romeo detto \"Corleone\", Francesco Luca Romeo, Sebastiano Romeo e Domenico Strangio. Sono accusati alcuni anche di intestazione fittizia e associazione mafiosa, l'operazione ha anche portato al sequestro di diverse tonnellate di cocaina e alla scoperta di azioni di riciclaggio, di pagamenti in bitcoin, e dell'uso di attivit\u00e0 ristorative come supporto alla logistica del traffico. Le citt\u00e0 coinvolte sono: Horst, Venray, Amsterdam e Rotterdam per i Paesi Bassi, Br\u00fcggen in Renania Settentrionale-Vestfalia per la Germania.\nOggi - Il Crimine.\nSecondo una inchiesta di Frankfurter Allgemeine Zeitung e Mitteldeutscher Rundfunk, dopo la strage di Duisburg del 2007 sarebbe stato costituito un Crimine o Camera di controllo, un consesso di 9 persone in maniera simile a quelli esistenti in Liguria, Lombardia, Canada e Australia.\nI componenti operano nelle regioni occidentali e meridionali, e solo uno nell'est ad Erfurt e si riunirebbero proprio a Duisburg. I compiti della camera sarebbero gli stessi delle sue consimili: dirimere divergenze tra le 'ndrine e garantire l'osservanza delle regole.\n'Ndrangheta per stato federale.\nDi seguito un elenco delle 'ndrine presenti in Germania con le loro attivit\u00e0 suddivise per stato federale e citt\u00e0.\nAmburgo.\nAd Amburgo i Romeo fanno approdare al porto gli stupefacenti provenienti dal Sud America.\nAssia.\nIn Assia, e precisamente nella citt\u00e0 di Francoforte, \u00e8 stata individuata una locale scoperto da un'intercettazione del 2 febbraio 2010 tra Giuseppe Commisso e Damiano Ilario Tassone.\nIl 9 gennaio 2018 si conclude l'operazione Stige porta all'arresto di 170 presunti affiliati o sodali dei Farao-Marincola e dei Giglio tra cui 13 arresti sono avvenuti in territorio tedesco in Assia e a Stoccarda. In Germania imponevano i loro prodotti vicino e i semilavorati per la pizza.\nCitt\u00e0:\nLocale:\nBaden-W\u00fcrttemberg.\nIn questo land si riscontrano presenze 'ndranghetiste gi\u00e0 dagli anni '90 quando il pentito Heicko Kschinna racconta che i boss di Stoccarda sarebbero Giuseppe Farao e Cataldo Marincola.\nCon l'operazione crimine del 2010, Santa (gestita da LandesKriminalamt) e Capodue (svolta dall'Ufficio Federale di Polizia della Confederazione Svizzera) nel Baden-W\u00fcrttemberg vengono identificati dalle forze dell'ordine ben 4 locali: Radolfzell, Rielasingen, Engen e Singen ma si \u00e8 a conoscenza di una forte presenza anche a Stoccarda, Blaustein, Deizisau, Donaueschingen, Friburgo, Ludwigsburg, Mannheim, Ravensburg e Tubinga.\nCon l'operazione \"Rheinbr\u00fccke\" del Comando Provinciale di Reggio Calabria, iniziatasi nel 2012 e conclusasi il 7 luglio 2015, scattano gli arresti per 10 persone presunte affiliate alla Societ\u00e0 di Singen. L'operazione conferma anche l'esistenza dei locali di Rielasingen, Ravensburg ed Engen.\nSempre secondo l'operazione, almeno per quanto riguarda Rielasingen-Worblingen vi sarebbe un'operativit\u00e0 ultradecennale.\nIl 9 gennaio 2018 si conclude l'operazione \"Stige\" che porta all'arresto di 170 presunti affiliati o sodali dei Farao-Marincola e dei Giglio tra cui 13 arresti sono avvenuti in territorio tedesco in Assia e a Stoccarda. In Germania imponevano i loro prodotti vicino e i semilavorati per la pizza.\nIl 5 maggio 2021 si conclude l'operazione \"Platinum\" della DIA di Torino contro le famiglie Agresta e Giorgi, arrestando 33 persone tra Piemonte e Germania accusate a vario titolo di narcotraffico internazionale. A \u00dcberlingen ci sarebbe stato uno snodo per ricevere la droga dai porti del Benelux con cui trattavano con bande romene, albanesi (tra cui Denis Matoshi dei \"Kompania Bello\") e colombiane (Luis Alberto Roldan Restrepo) che gestivano i porti di Rotterdam e Anversa, e spagnoli attraverso l'import-export di frutta fresca poi veniva redistribuita nelle aree di Milano, Torino, in Sicilia e Sardegna. Fino al 2018 si rifornivano anche da Giuseppe Romeo detto \"Maluferru\" e da Nicola e Patrick Assisi con cui comunicavano con la chat criptata EncroChat e che facevano arrivare la droga anche dal Porto di Amburgo spedita dai porto di Santos in Brasile con cui c'erano contatti col PCC o dal Per\u00f9 o dal Venezuela.\nLe citt\u00e0 con una presenza 'ndranghetista sono le seguenti:\nI locali di 'ndrangheta presenti nel Baden-W\u00fcrttemberg:\nStruttura del locale di Rielasingen.\nCon l'operazione si \u00e8 scoperto l'organigramma del locale di Rielasingen.\nBaviera.\nI distretti in Baviera con una presenza ndranghetista sono le seguenti:\nLe 'ndrine presenti sono: Maiolo, Giglio, Paolillo, Carelli, Gallace, Pino-Sena, Romeo e Grande Aracri.\nIl 13 febbraio 2018 viene arrestato a Monaco di Baviera il presunto affiliato ai Gallico Vincenzo Militano e ricercato dall'ottobre 2017 per tentata estorsione.\nRenania settentrionale - Vestfalia.\nIl 18 ottobre 2012 si conclude l'operazione \"Revolution\" che porta all'arresto 29 persone affiliate alle cosche di Bovalino, Africo e San Luca accusate di associazione mafiosa e traffico internazionale di cocaina e altri reati tra cui l'introduzione di un titolo di stato statunitense falso del valore di 500.000.000 di dollari. Da questa operazione, oltre a essere evidenziati i legami con narcotrafficanti sudamericani si registrano contatti con esponenti della Sacra Corona Unita sin dal 2010.\nLe basi logistiche europee per il traffico internazionale erano: Anversa in Belgio, Amsterdam nei Paesi Bassi, Duisburg, Oberhausen e D\u00fcsseldorf in Germania.\nL'ultima operazione \u00e8 del 5 dicembre 2018 quando si conclude l'operazione European 'ndrangheta connection (ex \"Pollino\") condotta dalla procura nazionale antimafia insieme all'Eurojust e partita da forze dell'ordine olandesi che ha portato all'arresto di una organizzazione di 90 persone dedita al traffico internazionale di stupefacenti tra Belgio, Paesi Bassi, Germania, Italia, Colombia e Brasile e che colpisce alcuni esponenti dei Pelle-Vottari, dei Romeo detti \"Stacchi\", degli Cua-Ietto, degli Ursino e dei Nirta-Strangio nonch\u00e9 esponenti della criminalit\u00e0 turca. Tra gli arrestati Giuseppe e Francesco Marando, Jos\u00e9 Manuel Mammoliti, Giovanni Giorgi, Antonio Costadura detto \"U Tignusu\", Domenico Romeo detto \"Corleone\", Francesco Luca Romeo, Sebastiano Romeo e Domenico Strangio. Sono accusati alcuni anche di intestazione fittizia e associazione mafiosa, l'operazione ha anche portato al sequestro di diverse tonnellate di cocaina e alla scoperta di azioni di riciclaggio, di pagamenti in bitcoin, e dell'uso di attivit\u00e0 ristorative come supporto alla logistica del traffico. Le citt\u00e0 coinvolte sono: Horst, Venray, Amsterdam e Rotterdam per i Paesi Bassi, Br\u00fcggen in Renania Settentrionale-Vestfalia per la Germania.\nLe citt\u00e0 con una presenza 'ndranghetista sono le seguenti:\nSaarland.\nNel Saarland opera la 'ndrina dei Critelli.\nIl 2 marzo 2018 viene arrestato a Saarbr\u00fccken, in Germania Emanuele Cosentino, latitante dal 2013 e condannato per associazione mafiosa ed estorsione a 7 anni di carcere.\nSassonia.\nLe citt\u00e0 con una presenza 'ndranghetista sono le seguenti:\nLa 'ndrina insediata nella zona \u00e8 quella dei Romeo.\nTuringia.\nDalla caduta del muro di Berlino la 'ndrangheta si espande anche in Turingia, in particolare a Erfurt, dove si dedica quasi esclusivamente al riciclaggio, aprendo anche molti ristoranti. Avrebbe pure sponsorizzato la squadra di calcio FC Rot-Weiss Erfurt.\nDal 2000 al 2002 era in corso da parte delle forze dell'ordine l'operazione \"FIDO\" che aveva previsto di inserire 5 infiltrati nell'organizzazione di Erfurt ma che fu inspiegabilmente interrotta. Nel 2021 durante una commissione d'inchiesta sulla mafia viene dichiarato che fu interrotta in quanto la procura di Gera che nel 2003 mand\u00f2 la documentazione relativa all'operazione ma non ricevette dall'Italia un riscontro, nel 2005 ricevono nuovamente promesse di un ritorno di informazioni che non avvenne e ci\u00f2 porto nel 2006 a chiudere il caso. C'era da considerazione anche nche il caso non fu portato avanti perch\u00e9 ci sarebbe stata l'evenienza che l'infiltrato sarebbe dovuto spostarsi in Italia e si sarebbe dovuto chiedere assistenza legale alle autorit\u00e0 italiane con un maggior rischio di far saltare la copertura.\nDal 2017 la stampa tedesca incomincia a parlare di \"Gruppo di Erfurt\" come un sodalizio criminale che gestisce 100 milioni di euro ricavati dal narcotraffico e immessi nell'economia locale o reinvestiti altrove.\nSi ipotizzano rapporti anche con la criminalit\u00e0 armena.\nIl 20 luglio 2021 nella commissione d'inchiesta sulla mafia organizzata dal parlamento regionale della Turingia per la prima volta si \u00e8 discusso di 'ndrangheta.\nLa sociologa Zora Hauser afferma che \u00e8 tutta da verificare l'espansione economica nella regione ma che si dovrebbe porre l'attenzione alle ragioni politiche per cui sia stata interrotta l'operazione \"Fido\" nel 2006.\nIn Turingia sono presenti i Romeo, i Pelle-Vottari e i Nirta-Strangio.\nAltre regioni.\nNella Sassonia-Anhalt opera la 'ndrina dei Longo-Versace\nIn Bassa Sassonia, i Farao.\nNello Schleswig-Holstein nuovamente i Farao.\nCultura di massa.\nLa trilogia musicale di \"La musica della mafia\" di Francesco Sbano pubblicata tra il 2000 e il 2005 vendette nello stato teutonico 150.000 copie."}
{"id": "5298558", "revid": "1123217", "url": "https://it.wikipedia.org/wiki?curid=5298558", "title": "Amanite", "text": ""}
{"id": "5298564", "revid": "336956", "url": "https://it.wikipedia.org/wiki?curid=5298564", "title": "6,35 mm", "text": ""}
{"id": "5298565", "revid": "775372", "url": "https://it.wikipedia.org/wiki?curid=5298565", "title": "Tom Reed", "text": "Biografia.\nNato a Joliet, Reed crebbe nello stato di New York e dopo gli studi divenne avvocato.\nEntrato in politica con il Partito Repubblicano, nel 2007 venne eletto sindaco di Corning.\nNel 2010, quando il deputato democratico Eric Massa rassegn\u00f2 le dimissioni dalla Camera dei Rappresentanti in seguito ad uno scandalo sessuale, Reed si candid\u00f2 per il suo seggio e riusc\u00ec a farsi eleggere, per poi essere riconfermato nelle successive tornate elettorali."}
{"id": "5298569", "revid": "57342", "url": "https://it.wikipedia.org/wiki?curid=5298569", "title": "Giuseppe Cirincione", "text": "Biografia.\nGiuseppe Cirincione nacque a Bagheria (Palermo) il 23 marzo 1863, dal padre Pietro e dalla madre Domenica Caviglia.\nDiplomatosi a Palermo in studi classici, si iscrisse alla facolt\u00e0 di medicina e chirurgia dell'universit\u00e0 di Napoli, dove incontr\u00f2 il Professore Luciano Armanni di istopatologia ed il Professore C. De Vincentiis di oculistica. Dopo aver conseguito la laurea nel 1889, ottenne per quattro anni consecutivi borse di studio all'estero. Inizialmente si rec\u00f2 a Berlino, dove si specializz\u00f2 in patologia, embriologia e oftalmologia sotto la guida degli illustri maestri R. Virchow, J. Hirschberg, O. Hertwig. In seguito lavor\u00f2 a Lipsia con W. His, embriologo nonch\u00e9 professore di anatomia, e con gli oculisti H. Sattler e C. Hess. Incontr\u00f2 inoltre W. Spalteholz, il quale in quel periodo stava preparando il suo \"Handatlas der Anatomie des Menschen\" (3 voll., Leipzig 1895-1903). Tornato in Italia, Giuseppe Cirincione consegu\u00ec la libera docenza in clinica oculistica nel 1894 e lavor\u00f2 nei due anni successivi col Professore C. De Vincentiis nella clinica oculistica di Napoli. Nel 1896 fu invitato a Tunisi a dirigere il reparto oculistico dell'ospedale italiano. Nel 1898 rientr\u00f2 in Italia e fond\u00f2 a Palermo un istituto per la cura delle malattie oculari, che attrezz\u00f2 anche per le ricerche scientifiche e dot\u00f2 di una biblioteca fornita di molti periodici della specialit\u00e0. Tradusse in quel periodo il Trattato di oftalmoiatria di E. Fuchs. Nel 1900 fond\u00f2 la rivista La Clinica oculistica e due anni dopo vinse il concorso a cattedra di clinica oculistica presso l'universit\u00e0 di Siena. Nel 1905 fece costruire Villa Cirincione, sua residenza, a Bagheria. Alla fine del 1893 venne chiamato a Genova e l'anno successivo si trasfer\u00ec nuovamente a Palermo, dove rimase fino al 1908. Nel 1909 vinse invece il concorso a cattedra di clinica oculistica dell'universit\u00e0 di Roma. Durante la prima guerra mondiale si arruol\u00f2 volontario e venne cos\u00ec preposto all'organizzazione superiore dei servizi oftalmici. Al termine del conflitto gli fu conferita la medaglia d'oro quale benemerito della pubblica salute. Nel novembre del 1919 fu eletto deputato per il Partito liberale nel collegio di Palermo e fu poi rieletto nel giugno del 1921; venne in seguito nominato senatore del Regno il 20 settembre del 1924. In Parlamento si distinse nel campo dell'assistenza sanitaria sociale e propugn\u00f2 l'istituzione del certificato medico prematrimoniale; si adoper\u00f2 per la costruzione di acquedotti, di orfanotrofi, di centri di assistenza ai tracomatosi. \nNotevole fu il lavoro da lui compiuto per riorganizzare la clinica oculistica di Roma. Innanzitutto, istitu\u00ec l'ambulatorio per i poveri in locali costruiti exnovo ed in tale occasione egli volle ricordare, con una lapide tuttora presente, il concreto ausilio ricevuto dal ministro per la Pubblica Istruzione dell'epoca, Luigi Rava. In seguito, con criteri moderni, fece ristrutturare i laboratori e fece allestire due distinte camere operatorie per gli interventi sul bulbo oculare e sugli annessi: fece totalmente ricostruire l'aula, che dot\u00f2 di un sistema meccanico, comandato elettricamente, per la chiusura delle tende - una novit\u00e0 per l'epoca - per la proiezione di preparati microscopici, di diapositive e, in seguito, perfino di filmati a colori di operazioni oculari, anche questi agli inizi, di cui si serviva per le lezioni agli studenti e agli specializzandi. Come nelle cliniche da lui precedentemente dirette aveva costituito, anche con personali donazioni, ricche biblioteche, altrettanta cura rivolse a quella di Roma, che provvide anche di tavole e fotografie a colori, per cui gli fu preziosa la ricordata collaborazione collo Spalteholz. Trascorse gli ultimi anni della sua vita a Roma, dando vita agli Annali di ottalmologia e di clinica oculistica, e ordin\u00f2 all'estero i macchinari occorrenti perch\u00e9 la nuova rivista fosse stampata con mezzi moderni e la gestione risultasse autonoma. Diede vita all'Associazione degli oculisti italiani, che assunse la denominazione di Societ\u00e0 italiana di oftalmologia, e si adoper\u00f2 perch\u00e9 venisse riconosciuta come ente morale (1922). \nMor\u00ec a Roma il 19 marzo 1929.\nScoperte scientifiche.\nFortemente attratto dai problemi dell'oftalmologia, Giuseppe Cirincione fu autore di numerosi studi riguardanti l'istologia, l'embriologia, la patologia e la chirurgia oculare. \nStudi\u00f2 i primi stadi di sviluppo dell'occhio umano, descrivendo le vescicole ottiche come infundiboli delle vescicole cerebrali anteriori, che si sviluppano prima che queste si differenzino in tre parti e not\u00f2 inoltre che il sacco ectodermico che avrebbe dato origine al cristallino era ancora aperto in embrioni di 6 mim e chiuso - ma ancora aderente - in quelli di 7, 5 mm. Nelle ricerche sullo sviluppo del vitreo ne dimostr\u00f2 l'origine mesodermica e comunic\u00f2 tale scoperta al congresso di Heidelberg del 1903. Le teorie sostenute dal Professore Cirincione vennero pi\u00f9 volte messe in discussione, ma furono infine completamente confermate quando fu possibile dimostrare l'effettiva derivazione mesenchimale del vitreo. Studiando lo sviluppo della capsula perilenticolare egli scopr\u00ec che il mesoderma interposto fra l'ectoderina e la vescicola ottica scompare prima della formazione del cristallino, e concluse pertanto che - allorch\u00e9 questo penetra nel calice della vescicola ottica - non pu\u00f2 esser accompagnato da tessuto mesodermico, il quale penetra invece nella vescicola attraverso la fessura ottica, dando luogo cos\u00ec alla prima capsula perilenticolge. Descrisse per primo i caratteri istologici della retinite proliferante ed effettu\u00f2 per oltre un decennio ricerche sulle lesioni oculari da malattie della sella turcica. In relazione a tali affezioni raccomand\u00f2 la pratica degli esami radiologici sistematici, mettendo in evidenza il fatto che rapidi e inaspettati mutamenti dei campo visivo possono costituire il sintomo clinico precoce di affezioni sellari e parasellari. L'attivit\u00e0 chirurgica del Professore Cirincione tocc\u00f2 quasi tutti i campi, ma in particolare egli \u00e8 ricordato per i contributi recati alle tecniche di cheratoplastica e alla chirurgia delle vie lacrimali e dei tumori.\nOpere.\nDa ricordare fra i lavori di embriologia: \nSuiprimi stadi dell'occhio umano, pubbl. nel Giorn. d. Ass. napol. d. med. e natural., del 1891; Zur Entwicklung des Wirbeltierauges, Leipzig 1898; Ober die Genese des Glask\u00f6rpers bei Wirbeltieren, in Centralblatt f\u00fcr prakt. Augenheilk., XXVII (1903), pp. 161-169.\nTra i lavori istologici si ricorda tra gli altri quello sul cloroma effettuato in collaborazione con S. Calderaro (Cloroma bilaterale dell'orbita, in La Clin. Ocul., IV[1903], pp. 1417-1430, 1491-1498), nel quale, pur non riuscendo a fornirne una convincente spiegazione, escluse comunque che la particolare colorazione di tale neoplasia (attualmente attribuita all'azione di una mieloperossidasi) fosse dovuta a pigmenti ematici o biliari o a sostanze granulari od omogenee intra- o extracellulari. Il tumore, inquadrato fra le mielosi sistemiche, fu da Giuseppe Cirincione considerato come un linfosarcoma."}
{"id": "5298572", "revid": "481666", "url": "https://it.wikipedia.org/wiki?curid=5298572", "title": "The Romance of Annabel Lee", "text": ""}
{"id": "5298584", "revid": "31886", "url": "https://it.wikipedia.org/wiki?curid=5298584", "title": "Arzawa Minor", "text": "Con il termine Arzawa Minor (o Arzawa Proper), secondo una distinzione effettuata per prima dalla studiosa Susanne Heinhold-Krahmer (1977), si identifica un regno che sorse attorno alla met\u00e0 del XIV secolo a.C. nell'Anatolia occidentale, a seguito della suddivisione operata dal conquistatore Ittita \u0160uppiluliuma I di un precedente stato arzawa unitario (denominato dalla Heinhold-Krahmer Grande Arzawa), probabilmente per un miglior controllo del territorio.\nGli altri regni in cui fu suddivisa l'area furono quello della Terra del fiume Seha, quello di Mira (per questo regno si veda sotto) e quello di Hapalla; \u00e8 probabile che un ulteriore stato, talvolta inserito nei regni Arzawa e talvolta no, cio\u00e8 quello di Wilusa (la Troia dei Greci), fosse gi\u00e0 staccato dagli altri in precedenza.\nIl regno di Arzawa Minor fu quello che si snodava attorno ad Apasa/Efeso, capitale e centro pi\u00f9 importante della precedente nazione unitaria; si affacciava quindi sull'Egeo, avendo come confinante a Nord la Terra del fiume Seha, a Sud la citt\u00e0-stato di Millawata/Mileto, e a Est lo stato di Mira.\n\u00c8 possibile che l'ultimo sovrano di Grande Arzawa prima della sottomissione agli Ittiti fosse stato Uhha-Ziti, che rimase comunque sul trono di Arzawa Minor, sempre riottoso al giogo del nuovo padrone, soprattutto per il ricordo dello splendore passato quando, seppur per un breve periodo sotto Tarhuna-Radu, gli Arzawa avevano scalzato gli Ittiti come prima potenza anatolica. \nProbabilmente Uhha-Ziti non era figlio di Tarhuna-Radu, ma apparteneva al suo entourage familiare; \u00e8 possibile fosse il figlio di suo figlio, come ipotizza Freu, che potrebbe essere stato un tale Anzapahaddu del quale abbiamo notizia aver sfidato il re ittita (1350 a.C. ca), sconfitto pesantemente il generale Himuili inviatogli contro e alla fine, solo dopo un'estenuante scontro armato, battuto dall'esercito Ittita guidato da \u0160uppiluliuma I stesso.\nComunque nel 1321 all'ascesa al trono del figlio di Suppiluliuma, Mur\u0161ili II, Uhha-Ziti si rivolta; Mursili, appena ventenne, rompe gli indugi ed alla testa del proprio esercito scende ad Ovest.\nDai testi giunti sino a noi si intuisce tutta la trepidazione ed il timore del giovane sovrano mentre marcia verso Arzawa.\nGli stati Arzawa tuttavia si dividono: solo Terra del fiume Seha segue Uhha-Ziti, Hapalla e Wilusa restano neutrali, mentre Mashuiluwa (per il cui status si veda sotto) e la citt\u00e0 di Mira, o almeno parte di essa, appoggia gli Ittiti; a fomentare la rivolta di Uhha-Ziti \u00e8 lo stato miceneo di Ahhiyawa, ancora non identificato con certezza, che ha evidenti mire sull'Anatolia occidentale: sta tentando di infiltrarvisi sfruttando le rivalit\u00e0 locali ed ha posto la propria base operativa nella citt\u00e0 di Millawata/Mileto, ora nella sua sfera di influenza.\nProprio mentre Mursili marcia verso Arzawa, un meteorite cade sulla citt\u00e0 di Apasa e ferisce, tra gli altri, proprio Uhha-Ziti alle ginocchia; gli Ittiti interpretano questo segnale come benaugurante, mentre il re Arzawa, impossibilitato a guidare le proprie truppe, le invia contro Mursili con alla testa suo figlio Piyama-Kurunta.\nLo scontro sul fiume Astarpa, confine tra i due stati, \u00e8 cruento e decisivo: Mursili sconfigge l'esercito Arzawa e marcia indisturbato su Apasa (1319).\nUhha-Ziti, gravemente sofferente, fugge prima dell'arrivo degli Ittiti e ripara \"nelle isole attraverso il mare\", che gli studiosi ritengono trattarsi di territori di Ahhiyawa, anche alla luce dell'estradizione avvenuta l'anno seguente, da parte del sovrano di questo stato, di Piyama-Kurunta riparato presso di lui.\nMursili marcia senza pi\u00f9 opposizione fino ad Apasa che saccheggia e sottomette, mentre Uhha-Ziti all'inizio della Primavera seguente, appena pochi mesi dopo la fuga, morir\u00e0 infatti in esilio.\nLo stato di Arzawa Minor al termine della rivolta verr\u00e0 cancellato ed i suoi territori inglobati nel regno di Mira.\nOggi alcuni storici ritengono probabile che in realt\u00e0 fino alla rivolta del 1321 Mira non fosse uno stato indipendente, ma che fosse essa stessa parte di Arzawa Minor, su cui regnasse Uhha-Ziti dal trono di Apasa; secondo questa teoria, dopo la rivolta, Mursili avrebbe spostato la sede del regno a Mira, appuntandovi come sovrano il fedele Mashuiluwa; negli annali Ittiti ci si riferir\u00e0 a lui infatti come \"il Signore di Arzawa\".\n\u00c8 possibile che oltre alla fedelt\u00e0 verso gli Ittiti, Mashuiluwa avesse anche motivi personali per schierarsi contro Uhha-Ziti: un passaggio negli \"Annali\" di Mursili, infatti, lascia intendere che proprio Mashuiluwa potesse essere l'erede legittimo del trono di Arzawa, forse addirittura di Grande Arzawa, come suggerisce Starke, e che Uhha-Ziti potesse essere un usurpatore, magari uno dei fratelli che lo avevano esiliato ai tempi di Suppiluliuma, sottraendogli il trono e costringendoli a riparare presso gli Ittiti; infatti Mursili ci narra: \"...\"e la terra di Mira...io restitui a Mashuiluwa, e la casa ed il trono di suo padre io restituii a lui\"\".\nAlcuni storici ritengono oggi che il \"sobillatore\" Piyama-Radu, che con l'appoggio di Ahhiyawa terr\u00e0 in scacco l'impero ittita per tutta la prima met\u00e0 del XIII secolo mediante rivolte ed insurrezioni armate in varie terre Arzawa, potesse essere il nipote di Uhha-Ziti che stesse tentando di riconquistare il trono del nonno., dal che esce una ipotetica linea regale Arzawa (tutta da verificare) che di padre in figlio coprirebbe un secolo e mezzo di storia ed incastrerebbe una serie di personaggi noti ed enigmatici: Tarhuna-Radu, Anzapahhaddu, Uhha-Ziti (e Mashuiluwa), Piyama-Kurunta, Piyama-Radu."}
{"id": "5298585", "revid": "119159", "url": "https://it.wikipedia.org/wiki?curid=5298585", "title": "Circolo circasso", "text": ""}
{"id": "5298587", "revid": "83531", "url": "https://it.wikipedia.org/wiki?curid=5298587", "title": "Niccol\u00f2 Puccini", "text": "Intellettuale e convinto liberale, fu amico di letterati, artisti e patrioti. Alla sua morte destin\u00f2 tutti i suoi averi per l'istruzione di orfani e bisognosi. Per una sua malformazione fisica veniva chiamato \"il gobbo Puccini\", come risulta anche dalle carte della polizia granducale che lo teneva sotto controllo per le sue idee risorgimentali.\nBiografia.\nLa giovinezza.\nNiccol\u00f2, ultimo rampollo della famiglia Puccini della Genizia, nacque a Pistoia, nella centrale via del Can Bianco, il 10 giugno 1799 da Giuseppe Puccini e Maddalena Brunozzi.\nDallo zio Tommaso Puccini e dal padre Giuseppe, Niccol\u00f2 deriv\u00f2 fin dall'adolescenza l'amore per l'arte e per il collezionismo, che coltiver\u00e0 per tutta la vita.\nA partire dal 1821 intraprese vari viaggi in Italia, in Francia e in Inghilterra, seguendo con interesse i moti insurrezionali sia in Piemonte che nel Regno delle Due Sicilie e facendosi notare per le sue idee liberali e per il suo innato rispetto per la libert\u00e0.\nFilantropia e patriottismo.\nA Pistoia Niccol\u00f2 Puccini abitava alla periferia della citt\u00e0, nella lussuosa villa di Scornio (detta allora come adesso \"Villone Puccini\"), che fece abbellire con un grande giardino di piante secolari e con un laghetto e relativa isoletta al centro.\nDagli anni Venti dell\u2019Ottocento fino alla sua morte, Puccini fece s\u00ec che la villa diventasse il fulcro della vita culturale e politica pistoiese: da l\u00ec tesseva la sua rete di rapporti con i maggiori personaggi dell\u2019epoca, fra i quali Massimo d'Azeglio, Gino Capponi, Vincenzo Gioberti, Niccol\u00f2 Tommaseo, Pietro Giordani, Enrico Mayer, Giovan Battista Niccolini, Giacomo Leopardi. In quegli anni gran parte di loro transitarono dalla villa, con gli altri Puccini intrattenne rapporti epistolari.\nIn pochi anni per espresso volere di Puccini, il vasto parco intorno alla villa fu trasformato in luogo di testimonianza di valori sociali. \nPer questo fu disseminato di edifici e monumenti elevati alla memoria di personaggi onorati in seno alla \"Societ\u00e0 dei Parentali dei Grandi Italiani\", fondata nel 1821, sostenuta e finanziata fin dalla sua istituzione dallo stesso Puccini. La Societ\u00e0 organizzava periodicamente manifestazioni nelle quali si celebravano personaggi di grande ingegno con forti connotazioni di patriottismo e di orgoglio nazionale.\nQueste iniziative di propaganda politica culminarono nelle varie edizioni della \"Festa delle Spighe\", che Puccini celebr\u00f2 dal 1841 al 1846. La festa si teneva in estate e durava tre giorni, durante i quali i cancelli del giardino, di consueto aperto solo agli amici intellettuali, si spalancavano a tutto il popolo pistoiese, che poteva partecipare a gare, giochi e processioni, ascoltare sermoni e comizi, assistere a rappresentazioni teatrali.\nForse per una dolorosa esperienza personale presso il Seminario Vescovile , Puccini ebbe anche un fortissimo interesse per l'educazione dei fanciulli. Per oltre dieci anni progett\u00f2, realizzandola infine nel 1838 in mezzo al giardino della sua villa, una Scuola di Mutuo Insegnamento, per trenta bambini e trenta bambine, che doveva seguire i modelli inglesi teorizzati da Andrew Bell e Joseph Lancaster.\nNel 1841 Puccini conobbe e divenne amico anche della poetessa e scrittrice britannica Louisa Grace, che ospit\u00f2 nella sua residenza di via del Can Bianco fino al 1847 e che, pur non essendo italiana, condivise i suoi ideali patriottici.\nLa morte e il testamento.\nNel 1851 Niccol\u00f2 Puccini ebbe un repentino peggioramento della salute, dovuto a problemi polmonari che lo costrinsero a soggiornare in montagna, ambiente pi\u00f9 salubre per le sue condizioni.\nIl 13 febbraio 1852, rimasto seriamente ferito nel ribaltamento della sua carrozza, non sopravvisse all'incidente e si spense nella Villa di Scornio, all'et\u00e0 di 53 anni, senza veder realizzato il sogno di un'Italia unita.\nNomin\u00f2 erede universale l'Orfanotrofio di Pistoia, in favore del quale tutti i suoi beni furono venduti all'asta, ad eccezione dei numerosi volumi a stampa e dei manoscritti, che don\u00f2 alla Biblioteca Comunale Forteguerriana (dove sono tuttora conservati). La raccolta, di notevole rilevanza per la storia della Toscana pre-risorgimentale, comprende prevalentemente documentazione relativa a Tommaso Puccini e a Niccol\u00f2 Puccini e, in misura minore ai fratelli Antonio, Giuseppe e Domenico e alla madre, Maddalena Brunozzi Puccini.\nI quadri e gli oggetti che risultarono invenduti nell'asta sono oggi esposti nelle sale del Museo Civico di Pistoia."}
{"id": "5298590", "revid": "1008732", "url": "https://it.wikipedia.org/wiki?curid=5298590", "title": "UDAS", "text": "UDAS, sigla di \"Uppsala-DLR Asteroid Survey\" (traduzione letterale dall'inglese: \"Ricerca di asteroidi Uppsala-DLR\"), \u00e8 un progetto per la ricerca di asteroidi e comete con particolare enfasi sui NEO.\n\u00c8 un progetto avviato nel 1999 raccogliendo l'eredit\u00e0 del programma ODAS, interrotto per mancanza di finanziamenti, e come proseguimento del programma UDTS chiuso l'anno precedente. Il progetto \u00e8 gestito in collaborazione tra l'Universit\u00e0 di Uppsala in Svezia e il tedesco Deutsches Zentrum f\u00fcr Luft- und Raumfahrt. Si avvale delle strutture dell'Osservatorio di Kvistaberg, una delle stazioni periferiche dell'Osservatorio astronomico di Uppsala.\nIl Minor Planet Center gli accredita la scoperta di 255 asteroidi, effettuate tra il 1999 e il 2005."}
{"id": "5298593", "revid": "116960517", "url": "https://it.wikipedia.org/wiki?curid=5298593", "title": "Chris Collins", "text": "Biografia.\nNato a Schenectady, Collins studi\u00f2 all'Universit\u00e0 statale della Carolina del Nord e successivamente trascorse trentacinque anni nel mondo del business, lavorando come imprenditore.\nNel frattempo entr\u00f2 in politica con il Partito Repubblicano e nel 1998 si candid\u00f2 alla Camera dei Rappresentanti sfidando il deputato democratico di lungo corso John J. LaFalce, ma venne sconfitto con ampio margine.\nNel 2007 si candid\u00f2 alla carica di \"County Executive\" della contea di Erie e venne eletto; nel 2011 chiese un altro mandato ma venne sconfitto dall'avversario democratico.\nL'anno seguente annunci\u00f2 la propria intenzione di candidarsi nuovamente alla Camera dei Rappresentanti, chiedendo l'elezione in un distretto congressuale appena ridisegnato: gran parte del territorio compreso in questo distretto era rappresentato da circa un anno dalla deputata democratica Kathy Hochul, che decise di concorrere per la rielezione nel nuovo distretto. Collins e la Hochul si affrontarono in una campagna elettorale molto combattuta e alla fine Collins riusc\u00ec a prevalere, venendo eletto deputato.\nL'8 agosto 2018 venne arrestato insieme al figlio Cameron dall'FBI con l'accusa di frode, insider trading e false dichiarazioni. Dopo aver inizialmente sospeso la propria campagna elettorale per la rielezione al Congresso, ha tuttavia deciso il 17 settembre di ritirare le proprie dimissioni e riprendere la campagna. Il 6 novembre successivo fu rieletto con il 49,1%, in netto calo rispetto alla scorsa elezione. Il 30 settembre 2019 tuttavia cambi\u00f2 la propria dichiarazione di colpevolezza e rassegn\u00f2 le dimissioni alla Camera il giorno dopo. Collins si rec\u00f2 in seguito in un tribunale federale di Manhattan e si dichiar\u00f2 colpevole delle accuse rivoltegli."}
{"id": "5298612", "revid": "287204", "url": "https://it.wikipedia.org/wiki?curid=5298612", "title": "249515 Heinrichsen", "text": "249515 Heinrichsen \u00e8 un asteroide della fascia principale. Scoperto nel 2010, presenta un'orbita caratterizzata da un semiasse maggiore pari a 2,6834730\u00a0UA e da un'eccentricit\u00e0 di 0,1305741, inclinata di 12,23075\u00b0 rispetto all'eclittica.\nL'asteroide \u00e8 dedicato a Ingolf Heinrichsen, sistemista di telescopi per le missioni Kepler, WISE e Spitzer."}
{"id": "5298629", "revid": "1543377", "url": "https://it.wikipedia.org/wiki?curid=5298629", "title": "Moschea Sidi Yahya", "text": "Sidi Yahya \u00e8 una moschea e madrasa di Timbuct\u00f9 nel Mali, la cui costruzione fu terminata nel 1440. Sidi Yahya, insieme a Djinguereber e Sankor\u00e9 compone l'Universit\u00e0 di Timbuct\u00f9. Il mausoleo di Sidi Yahya \u00e8 stato distrutto il 2 luglio 2012 durante la battaglia di Gao e Timbuct\u00f9. Secondo la leggenda di questo sito sacro, la porta principale dell'edificio non avrebbe dovuto essere aperta prima dell'ultimo giorno, della fine del mondo.\nStoria.\nSidi Yahya prende il nome dal suo primo imam e principale docente Sidi Yahya (chiamato anche Sidi Yahya Tadelsi o Sidi Yahya Al Andalusi). La moschea \u00e8 situata a sud della pi\u00f9 famosa Moschea Sankor\u00e9. La costruzione della moschea di Sidi Yahya inizi\u00f2 nel 1400 ad opera di sheikh El Mokthar Hamalla in attesa dell'arrivo di un grande santo. La costruzione ha impiegato 40 anni prima di essere completata. Nel 1441 Mohamed Naddah, governatore della citt\u00e0 di Timbuct\u00f9, nomin\u00f2 il suo amico Sidi Yahya come primo imam della moschea. Questo fu l'inizio dell'utilizzo della moschea come madrassa o come grande centro d'insegnamento della regione.\nCambiamenti.\nLa moschea di Sidi Yahya fu restaurata nel 1577-1578 da Cadi Al Akib. La sua forma originaria fu alterata nel 1939, riducendola in apparenza ad una fortezza militare. Il minareto originale, \u00e8 rimasto comunque intatto. Al di sotto dell'edificio, sono posti i sepolcri di Sidi Yahya e di Mohamed Naddah. Le porte della moschea sono state restaurate seguendo lo stile gotico delle architetture di primo piano dei paesi islamici.\nElementi caratteristici.\nSidi Yahya ricorda da vicino le altre moschee famose di Timbuct\u00f9 (Sankor\u00e9 e Djinguereber). Le principali sono nella sua altezza inferiore e nelle porte riccamente decorate con una forte influenza marocchina. La moschea ha tre file di pilastri sulle facciate poste sull'asse nord-sud. Il cortile principale \u00e8 situato nella parte sud della citt\u00e0 ed \u00e8 dominato dal minareto. Il cortile \u00e8 stato convertito in un cimitero, tuttavia non \u00e8 pi\u00f9 in uso. Gli imam della scuola sono sepolti in una zona sotterranea, situata nella parte nord della moschea. Le preghiere della sera e del mattino sono eseguite l\u00ec. Contiene anche gli alloggi per la guardia della moschea. Una corte pi\u00f9 piccola ed esterna \u00e8 utilizzata come spazio di lettura durante la celebrazione dell'anniversario di nascita del Profeta Maometto. Rispetto alle altre moschee di Timbuctu, questa gode di maggiori cura e manutenzione.\nProfanazione.\nNell'estate del 2012, i membri di Ansar Dine danneggiarono le porte della moschea, che secondo la leggenda non avrebbe dovuto essere aperte prima della fine dei tempi. Gli estremisti hanno sostenuto che il sito fosse oggetto di idolatria, ciononostante hanno offerto circa 100 dollari per riparare la moschea."}
{"id": "5298630", "revid": "767487", "url": "https://it.wikipedia.org/wiki?curid=5298630", "title": "Kerala Blasters Football Club 2014", "text": "Questa voce raccoglie le informazioni riguardanti il Kerala Blasters nelle competizioni ufficiali della stagione 2014.\nMaglie e sponsor.\nIl fornitore tecnico per questa stagione \u00e8 Puma, mentre lo sponsor ufficiale \u00e8 Muthoot."}
{"id": "5298646", "revid": "212348", "url": "https://it.wikipedia.org/wiki?curid=5298646", "title": "Risoluzioni del Consiglio di sicurezza ONU", "text": ""}
{"id": "5298653", "revid": "1442080", "url": "https://it.wikipedia.org/wiki?curid=5298653", "title": "Episodi del Braccobaldo Show", "text": "Quella che segue \u00e8 una lista degli episodi della serie animata televisiva \"Braccobaldo Show\" (1958-1961). L'edizione italiana \u00e8 stata trasmessa sul Programma Nazionale dal 26 dicembre 1962, tuttavia solo alcuni episodi sono andati in onda in una forma analoga all'originale, mentre la maggior parte dei segmenti sono stati abbinati in modo diverso e trasmessi anche in quantit\u00e0 maggiore nello spazio di un episodio (fino a un massimo di sette). Poich\u00e9 i dati sulle trasmissioni successive al 1963 sono frammentari, \u00e8 possibile che alcune date siano relative a repliche. I segmenti la cui data di prima TV in italiano \u00e8 sconosciuta sono indicati con i titoli delle riedizioni trasmesse dagli anni 1990.\nPrima stagione.\nLa prima stagione della serie \u00e8 stata trasmessa negli Stati Uniti dal 29 settembre 1958 al 23 marzo 1959. Ogni episodio era diviso in tre segmenti: il primo con protagonista Braccobaldo Bau, il secondo con protagonisti Pixie, Dixie e Mr. Jinks e il terzo con protagonista l'orso Yoghi. Gli episodi dal 10 al 21 contengono ognuno un segmento gi\u00e0 trasmesso in precedenza (qui indicato con la dicitura \"replica\").\nQuarta stagione: 1961.\nNella quarta stagione, i primi due segmenti degli ultimi sette episodi erano composti da repliche di episodi precedenti, e sono qui determinati da uno spazio vuoto."}
{"id": "5298654", "revid": "212348", "url": "https://it.wikipedia.org/wiki?curid=5298654", "title": "Risoluzioni 1-100 del Consiglio di Sicurezza delle Nazioni Unite", "text": ""}
{"id": "5298655", "revid": "212348", "url": "https://it.wikipedia.org/wiki?curid=5298655", "title": "Risoluzioni 2101-2200 del Consiglio di Sicurezza delle Nazioni Unite", "text": ""}
{"id": "5298656", "revid": "212348", "url": "https://it.wikipedia.org/wiki?curid=5298656", "title": "Risoluzioni del Consiglio di sicurezza ONU (1001-1100)", "text": ""}
{"id": "5298657", "revid": "212348", "url": "https://it.wikipedia.org/wiki?curid=5298657", "title": "Risoluzioni del Consiglio di sicurezza ONU (101-200)", "text": ""}
{"id": "5298659", "revid": "212348", "url": "https://it.wikipedia.org/wiki?curid=5298659", "title": "Risoluzioni del Consiglio di sicurezza ONU (1101-1200)", "text": ""}
{"id": "5298660", "revid": "212348", "url": "https://it.wikipedia.org/wiki?curid=5298660", "title": "Risoluzioni del Consiglio di sicurezza ONU (1201-1300)", "text": ""}
{"id": "5298661", "revid": "212348", "url": "https://it.wikipedia.org/wiki?curid=5298661", "title": "Risoluzioni del Consiglio di sicurezza ONU (1301-1400)", "text": ""}
{"id": "5298662", "revid": "212348", "url": "https://it.wikipedia.org/wiki?curid=5298662", "title": "Risoluzioni del Consiglio di sicurezza ONU (1401-1500)", "text": ""}
{"id": "5298663", "revid": "212348", "url": "https://it.wikipedia.org/wiki?curid=5298663", "title": "Risoluzioni del Consiglio di sicurezza ONU (1501-1600)", "text": ""}
{"id": "5298665", "revid": "212348", "url": "https://it.wikipedia.org/wiki?curid=5298665", "title": "Risoluzioni del Consiglio di sicurezza ONU (1601-1700)", "text": ""}
{"id": "5298666", "revid": "212348", "url": "https://it.wikipedia.org/wiki?curid=5298666", "title": "Risoluzioni del Consiglio di sicurezza ONU (1701-1800)", "text": ""}
{"id": "5298667", "revid": "212348", "url": "https://it.wikipedia.org/wiki?curid=5298667", "title": "Risoluzioni del Consiglio di sicurezza ONU (1901-2000)", "text": ""}
{"id": "5298669", "revid": "212348", "url": "https://it.wikipedia.org/wiki?curid=5298669", "title": "Risoluzioni del Consiglio di sicurezza ONU (201-300)", "text": ""}
{"id": "5298671", "revid": "212348", "url": "https://it.wikipedia.org/wiki?curid=5298671", "title": "Risoluzioni del Consiglio di sicurezza ONU (301-400)", "text": ""}
{"id": "5298672", "revid": "212348", "url": "https://it.wikipedia.org/wiki?curid=5298672", "title": "Risoluzioni del Consiglio di sicurezza ONU (401-500)", "text": ""}
{"id": "5298673", "revid": "212348", "url": "https://it.wikipedia.org/wiki?curid=5298673", "title": "Risoluzioni del Consiglio di sicurezza ONU (501-600)", "text": ""}
{"id": "5298674", "revid": "212348", "url": "https://it.wikipedia.org/wiki?curid=5298674", "title": "Risoluzioni del Consiglio di sicurezza ONU (601-700)", "text": ""}
{"id": "5298675", "revid": "212348", "url": "https://it.wikipedia.org/wiki?curid=5298675", "title": "Risoluzioni del Consiglio di sicurezza ONU (701-800)", "text": ""}
{"id": "5298676", "revid": "212348", "url": "https://it.wikipedia.org/wiki?curid=5298676", "title": "Risoluzioni del Consiglio di sicurezza ONU (801-900)", "text": ""}
{"id": "5298677", "revid": "767487", "url": "https://it.wikipedia.org/wiki?curid=5298677", "title": "Elvio Ruffino", "text": "Presidente del consiglio comunale a Udine e presidente regionale dell'ANPI friuliano, \u00e8 stato deputato per la XII e XIII legislatura nelle file del PDS-DS e segretario regionale del PDS in Friuli-Venezia Giulia e componente dell'ufficio di presidenza dell'Anpi, Associazione nazionale partigiani d'Italia nel comitato provinciale di Udine."}
{"id": "5298678", "revid": "300067", "url": "https://it.wikipedia.org/wiki?curid=5298678", "title": "James McAdoo", "text": ""}
{"id": "5298679", "revid": "212348", "url": "https://it.wikipedia.org/wiki?curid=5298679", "title": "Risoluzioni del Consiglio di sicurezza ONU (901-1000)", "text": ""}
{"id": "5298694", "revid": "70523489", "url": "https://it.wikipedia.org/wiki?curid=5298694", "title": "Brigata corazzata &quot;Centauro&quot;", "text": ""}
{"id": "5298709", "revid": "1494169", "url": "https://it.wikipedia.org/wiki?curid=5298709", "title": "Landolina (disambigua)", "text": ""}
{"id": "5298715", "revid": "71433", "url": "https://it.wikipedia.org/wiki?curid=5298715", "title": "In the Land of Blood and Honey", "text": ""}
{"id": "5298716", "revid": "1305772", "url": "https://it.wikipedia.org/wiki?curid=5298716", "title": "Palazzo Nicolaci di Villadorata", "text": "Palazzo Nicolaci di Villadorata sorge a Noto ed \u00e8 sito in via Corrado Nicolaci, dove si svolge ogni anno l'Infiorata. La facciata, in stile barocco, \u00e8 caratterizzata da un ampio portale fiancheggiato da due grandi colonne ioniche e sormontato da un balcone, nonch\u00e9 da sei balconi pi\u00f9 piccoli (tre per lato), sorretti da mensoloni scolpiti uno in modo diverso dall'altro, con le sembianze di leoni, bambini, centauri, cavalli alati, chimere e sirene. L'interno \u00e8 suddiviso in novanta vani, alcuni dei quali sfarzosamente decorati, come il salone delle Feste. Il pianterreno \u00e8 sede della biblioteca comunale \"Principe di Villadorata\". Il palazzo \u00e8 tuttora abitato da alcuni esponenti della famiglia Nicolaci."}
{"id": "5298717", "revid": "28592", "url": "https://it.wikipedia.org/wiki?curid=5298717", "title": "Palazzo Nicolaci", "text": ""}
{"id": "5298725", "revid": "599013", "url": "https://it.wikipedia.org/wiki?curid=5298725", "title": "The Devil Is Driving", "text": ""}
{"id": "5298728", "revid": "124213870", "url": "https://it.wikipedia.org/wiki?curid=5298728", "title": "Episodi di The Good Wife (sesta stagione)", "text": "La sesta stagione della serie televisiva The Good Wife, composta da 22 episodi, \u00e8 stata trasmessa in prima visione assoluta negli Stati Uniti d'America da CBS dal 21 settembre 2014.\nIn lingua italiana i primi 10 episodi sono stati trasmessi in prima visione in Svizzera su RSI LA1 dal 4 febbraio al 8 aprile 2015, per poi riprenderne la messa in onda dal 29 dicembre dello stesso anno, trasmettendo quelli in prima visione a partire dal 2 febbraio 2016.\nIn Italia la stagione \u00e8 stata invece trasmessa in chiaro da Rai 2 dal 22 maggio 2015; dal 18 luglio al 15 agosto dello stesso anno sono stati trasmessi gli episodi inediti. Dal 10 giugno al 2 luglio 2016 sono stati trasmessi gli episodi rimanenti.\nL'arresto.\nTrama.\nCary viene arrestato, accusato di aver aiutato un traffico di eroina per 1,3 milioni di dollari. Florrick / Agos faticano a trovare i soldi della cauzione. Kalinda indaga da sola e ritrova un vecchio contatto collegato al caso. Diane pone come condizione per entrare a far parte dello studio Florrick&amp;Agos quella di ottenere un uguale voto con Alicia e Cary. David Lee e Louis Canning si insospettiscono nei confronti di Diane quando dichiara la sua intenzione di ritirarsi e andare in pensione. I soldi per la cauzione di Cary vengono dati da un cliente dello studio che ha legami con Bishop. Contro i desideri di Alicia, Eli conduce sondaggi su qualsiasi potenziale campagna per l'ufficio del Procuratore di Stato e scopre che Alicia ha ottime possibilit\u00e0 di vincere.\nL'accordo.\nTrama.\nAlicia prende in consegna uno dei casi di Cary, che coinvolge la moglie di Neil Gross, che essendo stato nominato Consigliere Generale di Chum Hum si preoccupa per l'arresto di Cary. Alicia deve anche trovare una nuova fonte per la cauzione di Cary, in quanto la precedente cauzione \u00e8 stata ritirata dopo che Alicia non \u00e8 stata in grado di impedire a Bishop di ottenere una citazione in giudizio sulla causa della fonte di finanziamento di Finn. Le indagini di Kalinda sulla registrazione i mano alla polizia che implica Cary, prende una brutta piega mentre un testimone viene ucciso da Bishop, che lo ha scambiato per l'informatore della polizia. Diane, sul punto di ritirarsi da Lockhart/Gardner &amp; Canning, cerca di convincere un collega, Dean, a venire con lei a Florrick&amp;Agos. \nAndate in pace.\nTrama.\nLa cauzione di Cary \u00e8 in pericolo quando lo Stato chiede di revocare la libert\u00e0 provvisoria dopo che un testimone chiave, un informatore, scompare. Un ufficiale di servizio preprocessuale deve stabilire se Cary possa continuare a rimanere libero. Florrick&amp;Agos trattano un caso in cui l'imputato e l'accusatore, vicini di casa, cercano di risolvere un caso di violazione di brevetto al di fuori del tribunale tradizionale, cercando invece una risoluzione all'interno di \"Arbitrato cristiano\", in base al quale gli insegnamenti biblici sono usati per guidare una conclusione. Alicia, costantemente infastidita da chi pensa di essere candidata a procuratore di stato, cerca di soffocare tutte le speculazioni quando un incontro casuale con Gloria Steinem e le velate minacce del Procuratore di Stato le fanno riconsiderare la candidatura.\nTrappole.\nTrama.\nEli incontra Alicia per discutere della \"ricerca oppositiva\" che ha svolto per lei e organizza un incontro per farle conoscere il suo nuovo direttore della campagna, Johnny Elfman, che le consiglia di lasciare Lemond Bishop come cliente, il quale inizialmente rifiuta fino a quando non scopre da Kalinda che Alicia potrebbe essere in corsa per il Procuratore di Stato. La ricerca svela ulteriori segreti dei parenti di Alicia: Neesa, l'allora fidanzata di suo figlio Zach, ha abortito l'anno scorso e il figlio non ha detto nulla alla madre, suo fratello Owen ha una storia con un attore porno gay sposato e sua madre Veronica ha sculacciato un ragazzino in un grande magazzino. Castro ha intenzione di usare una foto di Finn Polmar che esce dall'appartamento di Alicia per suggerire che sono amanti. Alicia cerca di affrontare tutti questi problemi prima che uno qualsiasi di questi possa influire sulla sua campagna. Eli scopre che Peter \u00e8 andato a letto con Kalinda mentre era Procuratore dello Stato.\nOggetti lucenti.\nTrama.\nAlicia \u00e8 impegnata contro l'eccentrico avvocato Elsbeth Tascioni che ora rappresenta una societ\u00e0 contro il suo ex amministratore delegato, che sostiene un licenziamento per ingiusta causa per discriminazione di genere. Durante il processo, tutti i file sui sistemi informatici di Florrick&amp;Agos vengono crittografati da un ransomware, che richiede 50.000 dollari per la chiave di decodifica. Dopo aver effettuato il pagamento, Diane accidentalmente fornisce il suo vecchio indirizzo di posta elettronica L/G per la chiave di decodifica. Questo la costringe a tornare da David Lee per richiederlo. Diane scopre anche che il contratto di locazione di L/G \u00e8 ancora firmato da lei. Kalinda ricontatta l'agente dell'FBI Delaney, ed entrambe aiutano a sconfiggere il ransomware rintracciando l'autore. Alicia e Peter si scontrano quando Peter insiste sul fatto che non possa essere Finn Polmar a presentarla alla sua prima conferenza stampa per la sua campagna.\nSi torna a casa.\nTrama.\nAlicia \u00e8 spronata dal suo manager della campagna, Johnny, a fare un'intervista con il pastore Jeremiah per cercare di convincerlo che non \u00e8 pi\u00f9 atea o, per lo meno, qualcuno che sta \"cercando\". Alicia attinge alla fede cristiana di sua figlia per avere aiuto. La figlia di Eli, Marissa, diventa anche la \"donna del corpo\" di Alicia e assistente personale. Diane tenta di sfrattare Lockhart/Gardner &amp; Canning dai loro uffici. Alicia e Elsbeth, mettendo da parte la precedente causa, si uniscono per combattere l'accusa di furto di propriet\u00e0 intellettuale di AUSA, che si evolve in spionaggio economico. Cary viene controllato dal suo ufficiale di servizio pre-processo e viene nuovamente arrestato dopo aver inavvertitamente lasciato lo stato dell'Illinois, violando le condizioni della sua libert\u00e0 su cauzione.\nGiochi di potere.\nTrama.\nMentre si prepara per l'accusa di Cary, Finn Polmar scava nel passato di Cary quando lavorava presso l'ufficio del Procuratore di Stato sotto Peter. Finn scopre che il sostituto procuratore dello Stato Castro, aveva in custodia due chilogrammi di cocaina, poi scomparsa. Kalinda esorta Cary a citare in giudizio il governatore Florrick, poich\u00e9 Castro all'epoca agiva sotto i suoi ordini. Durante le indagini, Kalinda trova Trey Wagner, il testimone scomparso che originariamente doveva testimoniare contro Cary. Finn accusa Castro di voler solo screditare Alicia Florrick e si dimette da procuratore. Peter chiede ad Eli di nominargli un nuovo avvocato personale, una donna che si rivela essere un amico della famiglia Florrick. Alicia \u00e8 intervistata da un giornalista giuridico, Frank Prady, che vuole anche candidarsi per il Procuratore di Stato.\nLa zona rossa.\nTrama.\nLa campagna di Alicia come il Procuratore di Stato accelera dopo l'annuncio di Frank Prady. Eli ed Elfman conducono un focus group politico sulla sua simpatia. Nel frattempo, Alicia si imbatte in un caso di stupro di uno degli studenti di Owen che sposta un'udienza universitaria in un tribunale civile, dove affronta Louis Canning. Attraverso la scoperta, Cary e Diane finalmente sentono l'intercettazione telefonica che lo coinvolge nella carica del narcotraffico; Cary e Diane praticano il controinterrogatorio nel tentativo di confutarlo. Alicia infastidisce Eli dopo che si \u00e8 offerta volontaria in una mensa per i poveri ed \u00e8 stata fotografata goffamente. L'avvocato dello Stato in carica Castro si ritira dall'elezione e Finn inizia la sua pratica privata, affittando uno spazio ufficio sotto Florrick / Agos &amp; Lockhart.\nLotta all'ultimo spot.\nTrama.\nLa corsa a Procuratore di Stato comincia ad andare male quando Alicia affronta una crisi di coscienza per quanto riguarda la sua campagna media strategy quando Frank Prady propone che nessuno dei due infanghi l'altro. Frank fornisce anche ad Alicia il materiale compromettente che Castro ha raccolto prima di lasciare la gara. Cary viene contattato dall'FBI per collaborare con loro in un'indagine separata su Lemond Bishop. L'agente Delany presenta a Cary un'intercettazione telefonica di Bishop che apparentemente discute dell'omicidio di Cary. Diane chiede a Kalinda di indagare per determinare la sua autenticit\u00e0 e assume una guardia del corpo per Cary, cosa che Bishop nota. Cary tenta di convincere personalmente Bishop che non \u00e8 una minaccia. Alicia si confronta con Peter sulla sua apparente relazione con il suo avvocato personale, Ramona.\nIl processo.\nTrama.\n\u00c8 arrivato il giorno per Cary in tribunale. L'accusa gli offre un patteggiamento che gli fa prendere in considerazione l'idea di scontare la prigione. La campagna di Alicia ha dei problemi a causa di una minaccia scritta che l'avvocato ha fatto a un insegnante della scuola di sua figlia. In realt\u00e0 Alicia scherzava e aveva scritto il biglietto citando una serie televisiva. Eli e Johnny si affrettano a trasformarlo in qualcosa di positivo, ma spingono Alicia ad assecondare le richieste degli insegnanti per placare le potenziali polemiche, qualcosa che non \u00e8 disposta a fare. Con l'aiuto di Finn, Kalinda cerca di aiutare Cary, ma non tutto va come sperato.\nAll'ultimo istante.\nTrama.\nPreparandosi per la sua incarcerazione imminente, dopo essersi dichiarato colpevole di una minore accusa di cospirazione, Cary assume un consulente carcerario nel tentativo di migliorare le prime settimane della sua prigionia. Cercando di aiutare Cary, Kalinda trova un indizio che probabilmente indica che il Procuratore dello Stato potrebbe aver cancellato delle prove, con un'apparente violazione Brady. Alicia si prepara per il suo prossimo dibattito, e per prepararsi dibatte contro un professore universitario inglese, Finn Polmar e il governatore Florrick. Il responsabile della campagna elettorale di Alicia, Johnny ed Eli, si scontrano durante il finto dibattito quando Peter deride il dibattito su Alicia.\nIl dibattito.\nTrama.\nAlicia affronta Frank Prady nel primo dibattito televisivo per la Procura dello Stato, che viene interrotta dal verdetto della giuria per due agenti di polizia accusati di aver ucciso illegalmente un uomo di colore. Durante l'interruzione Alicia e Frank tengono un dibattito estemporaneo nelle cucine dell'albergo che ospita l'evento. Il governatore Florrick e pastore Isaia visitano la protesta che si sta svolgendo per tentare di prevenire qualsiasi forma di violenza. Eli cerca di distogliere la stampa da uno scandalo in via di sviluppo per quanto riguarda la relazione tra Ramona e Peter. Diane e Cary intervengono per gestire i colloqui per il divorzio di Neil Gross con David Lee, ma finiscono per perdere. Alicia affronta Diane e Cary dopo aver preso una decisione importante senza di lei.\nMessinscena.\nTrama.\nLo studio di Alicia gestisce una causa per diffamazione per conto di Colin Sweeney. L'uomo accusa una compagnia di produzione televisiva di diffamarlo raffigurandolo, attraverso un personaggio di uno sceneggiato televisivo, che gli somiglia molto. La difesa sostiene che non \u00e8 diffamazione perch\u00e9 quanto raffigurato nella produzione televisiva corrisponde alla realt\u00e0, supportando la tesi che sia stato proprio Sweeney a uccidere la moglie. Bishop chiede a Kalinda di andare a prendere suo figlio da scuola. Alicia gestisce con successo le donazioni per la campagna di una figura ricca, ma grossolana e rozza, con gran dispiacere di Prady e di Alicia stessa.\nL'occhio della mente.\nTrama.\nRecuperando dalla laringite, Alicia cerca di prepararsi mentalmente ad un'intervista con il comitato di redazione di un giornale conservatore democratico, nel tentativo di ottenere il loro appoggio nella campagna del Procuratore di Stato. Immaginando i diversi argomenti e le domande che potranno essere affrontate, Alicia \u00e8 alle prese con la consapevolezza che Lemond Bishop ha contribuito a creare il suo PAC, un fatto potenzialmente rovinoso per la sua campagna. Deve anche contemporaneamente aiutare il suo studio ad occuparsi di una causa per sfratto illecito dallo studio di Louis Canning, che il giorno prima delle deposizioni, \u00e8 ricoverato in ospedale.\nIn dirittura finale.\nTrama.\nAlicia \u00e8 avvisata dai suoi consiglieri di campagna di commentare negativamente Peter e il suo operato come metodo per tutelarsi dagli attacchi su di lui da parte di Prady. Eli lo scopre e avverte Elfman di consigliarle di non criticare Peter. Finn fa coppia con Diane per rappresentare un cliente in una causa civile che \u00e8 stato ferito da un colpo sparato da una pistola di plastica stampata in 3D. Il marito di Diane, Kurt McVeigh, fa da testimone esperto, ma trova motivazioni contrastanti con sua moglie. Louis Canning, che \u00e8 ancora ricoverato in ospedale, concede la procura ad Alicia per liquidare la maggior parte dei suoi beni e donare i soldi alla famiglia di una ragazza deceduta che gli ha donato il suo rene.\nCacciatori.\nTrama.\nDiane parte per tre giorni con suo marito e partecipa ad una battuta di caccia, questo le offre un'opportunit\u00e0 unica di provare a \"corteggiare\" un potenziale cliente facoltoso. Nel giorno delle elezioni della procura dello Stato, Peter pronuncia un discorso che influisce negativamente sull'affluenza alle urne e questo porta Alicia e il suo team a elaborare un piano. Kalinda, continua a svolgere il ruolo di autista del figlio di Bishop, Dylan, e scopre di essere indagata dall'ufficio del Procuratore di Stato.\nDestinatari ignoti.\nTrama.\nAvendo vinto le elezioni come Procuratore di Stato, Alicia deve negoziare il suo pacchetto di uscita con i suoi soci. Inoltre, le persone che hanno contribuito alla campagna di Alicia tentano di riscattare favori come un qui pro quo per i loro contributi elettorali. Eli insegna ad Alicia il modo corretto di gestirli. Lemond Bishop sollecita Alicia a reprimere un'indagine in corso su di lui. Diane, Cary e Julius contestano una causa contro il fondatore di un sito web, e nel mentre le e-mail degli ultimi quattro mesi dello studio vengono violate e messe on line, rendendo pubbliche molte opinioni sconvenienti su clienti e gli avvocati stessi, che i soci dello studio si scambiavano privatamente.\nAttacco frontale.\nTrama.\nAlicia \u00e8 impegnata in un'intervista televisiva, quando vengono inviate alla stampa e-mail compromesse che rivelano la relazione di Alicia con Will. Eli escogita modi per prevenire il fallout pubblico, facendo pubblicare preventivamente le e-mail, e definendole un semplice amoreggiamento civettuolo. Peter consiglia anche ad Alicia come evitare il potenziale scandalo e rilascia un'intervista per aiutarla. Un'inchiesta degli affari interni indaga sulla falsificazione dei metadati di Kalinda che \u00e8 stata inavvertitamente presentata come prova nel processo a Cary e che ha causato la liberazione di Cary dal carcere. Diane si impegna in una simulazione di un processo per un nuovo cliente conservatore indeciso se finanziare o meno un appello per una wedding planner che \u00e8 stato riconosciuta colpevole di discriminazione nei confronti di una coppia gay.\nRespinta.\nTrama.\nDiane \u00e8 scioccata nello scoprire che ha presentato prove false nel processo di Cary. Insieme a Kalinda, lei ammette immediatamente il suo errore al Consiglio di revisione della polizia, ma si trova di fronte ad accuse di ostruzione della giustizia se non accetta di testimoniare contro Lemond Bishop. Alicia \u00e8 scioccata nell'apprendere che nelle macchine per il voto sono stati inseriti microchip di hackeraggio che apparentemente hanno tentato di deviare i voti da Frank Prady ad Alicia. Il consiglio di revisione delle elezioni \u00e8 invitato a indagare e ad Alicia viene offerta l'opportunit\u00e0 di essere rappresentata da un avvocato dei diritti civili molto rispettato dal Partito Democratico.\nLa demolizione.\nTrama.\nDopo essere stata tradita dal suo stesso avvocato davanti al comitato di revisione elettorale, Alicia ritira formalmente il suo nome dalla Procura di Stato e contatta Diane, Cary e David Lee per tornare come socio nello studio, che \u00e8 gi\u00e0 stata rinominata Lockhart, Agos e Lee . A causa di un malinteso, Alicia finisce per credere di essere stata tradita e segue il consiglio di Peter e Finn di prendere in considerazione l'avvio di proprio studio. Kalinda tenta di scagionare lei e Diane accettando di consegnare le prove su Bishop. Diane accetta di discutere un caso di prova per Reese Dipple contro la pena minima obbligatoria.\nAutostima.\nTrama.\nAlicia viene intervistata da un ghostwriter per scrivere le sue memorie. Inoltre, Alicia \u00e8 disoccupata e finisce per rimettersi in contatto inavvertitamente con un vecchio cliente che ora \u00e8 accusato di omicidio dopo che Alicia lo ha difeso con successo, sei anni prima, da un tentato omicidio. Alicia accetta di difenderlo di nuovo, con l'aiuto di Cary e Finn. Il caso stesso induce Alicia a prendere in considerazione l'idea di avviare un nuovo studio.\nSocio cercasi.\nTrama.\nPeter rivela ad Alicia il suo intento di candidarsi alla vicepresidenza. Peter sottolinea che non si candider\u00e0 se tutta la famiglia non \u00e8 unanime nella decisione, ma Alicia ne dubita. Alicia riceve un messaggio vocale da un cliente che indica che si trovava nel bel mezzo dell'arresto. Non riuscendo a trovarlo nel registro ufficiale degli arresti, sospetta che sia stato trattenuto in un blacksite non ufficiale. Alicia e Finn, che decidono di essere soci, cercano di farlo uscire presentando un documento di habeas corpus. Charles Lester, avvocato personale di Lemond Bishop, inizia a ficcare il naso cercando di trovare Kalinda dopo che \u00e8 scomparsa. Alicia esprime la sua disapprovazione nei confronti di Eli dopo che ha cercato di far sembrare Alicia meno dura nelle sue memorie, con suo grande dispiacere. Finn dice ad Alicia che si sta riconciliando con la ex-moglie e poi le dice che una collaborazione con lei non funzioner\u00e0 perch\u00e9 c'\u00e8 troppa tensione sessuale tra di loro. David Lee scopre che la moglie di Louis Canning, Simone, ora lavora presso lo studio come paralegale, e sia lui che Cary vogliono licenziarla,ma lo fa Diane, in quanto socio titolare. Questo fa arrabbiare Canning, che giura di distruggere lo studio e nell'ultima scena chiede ad Alicia se vuole un socio per il suo studio legale."}
{"id": "5298729", "revid": "339392", "url": "https://it.wikipedia.org/wiki?curid=5298729", "title": "Palazzo Nicolacci", "text": ""}
{"id": "5298732", "revid": "481666", "url": "https://it.wikipedia.org/wiki?curid=5298732", "title": "Castle in the Desert", "text": ""}
{"id": "5298733", "revid": "767487", "url": "https://it.wikipedia.org/wiki?curid=5298733", "title": "Confine tra la Bosnia ed Erzegovina e la Croazia", "text": "Il confine tra la Bosnia ed Erzegovina e la Croazia descrive la linea di demarcazione tra questi due stati. Ha una lunghezza di 932\u00a0km.\nPer via dello sbocco al mare concesso alla Bosnia ed Erzegovina, questo confine ha la peculiarit\u00e0 di avere due componenti separate: la pi\u00f9 grande tra la triplice frontiera con la Serbia e il mare e la pi\u00f9 piccola tra il mare e la triplice frontiera con il Montenegro.\nLa formazione del confine.\nIl confine esisteva fin dai tempi della Repubblica di Venezia che, nel 1699, con la Pace di Carlowitz, ampli\u00f2 a spese dell'impero ottomano i propri possedimenti in Dalmazia. Nel 1797 Venezia fu annessa all'impero austriaco. Nel periodo 1809-1813 le terre veneziane fecero parte della Francia, con la creazione delle Province illiriche, per tornare nuovamente sotto il dominio austriaco. Durante il periodo austro-ungarico, la parte ungherese del Regno di Croazia e Slavonia e la Dalmazia confinavano con la regione ottomana della Bosnia. Dopo l'annessione della Bosnia all'Austria, il confine stabil\u00ec il profilo che permane fino ai giorni nostri, anche se nel periodo tra le due guerre fu in parte modificato. Negli anni 1946-1991 \u00e8 stato un confine interno nella repubblica di Jugoslavia. Dal 1991 \u00e8 di nuovo un confine tra due stati indipendenti, dopo le dichiarazioni di indipendenza di Bosnia-Erzegovina e Croazia. Il confine \u00e8 stato confermato nel 1995 con l'accordo di Dayton.\nIl corso del confine.\nIl confine inizia dalla triplice frontiera con la Serbia sul Sava, nei pressi di Vr\u0161ani. Segue il corso del fiume fino a Jasenovac, da dove poi continua lungo il fiume Una fino a Novi Grad; qui abbandona il corso del fiume per poi riprenderlo presso Biha\u0107. Dalla citt\u00e0 di Martin Brod continua lungo un percorso collinare a bassa antropizzazione, quasi parallelamente al mare, fino a raggiungere il mare Adriatico tra Klek e Neum. Dopo 20\u00a0km di costa, il confine riprende il suo tragitto fino alla triplice frontiera con il Montenegro."}
{"id": "5298738", "revid": "28592", "url": "https://it.wikipedia.org/wiki?curid=5298738", "title": "Palazzo Villadorada", "text": ""}
{"id": "5298750", "revid": "28592", "url": "https://it.wikipedia.org/wiki?curid=5298750", "title": "Municipio di Noto", "text": ""}
{"id": "5298751", "revid": "22475", "url": "https://it.wikipedia.org/wiki?curid=5298751", "title": "Municipio (edificio)", "text": "Per municipio si intende l'edificio destinato ad essere sede degli uffici (o parte degli uffici) di un'amministrazione comunale, nonch\u00e9 dell'aula per le sedute del consiglio.\nStoria.\nI primi palazzi municipali dell'Italia centrale e settentrionale apparvero nella seconda met\u00e0 del XII secolo, durante la fase di maturazione della civilt\u00e0 comunale, quando i governi cittadini cominciarono a sentire la necessit\u00e0 di avere a disposizione una sede stabile per i propri organismi politici. In precedenza, infatti, i consoli e i podest\u00e0 esercitavano le loro funzioni all'interno del palazzo episcopale oppure prendevano in affitto edifici privati appartenenti alle famiglie del gruppo dirigente, mentre i consigli si tenevano nelle chiese o nelle piazze. Il modello architettonico sviluppato in Lombardia, noto come \"broletto\", ebbe larga diffusione in Italia e influenz\u00f2 l'edilizia pubblica finanche nell'area umbro-laziale. Nel corso del Duecento i palazzi municipali fiorirono anche in Germania, nei Paesi Bassi e nell'odierna Svizzera, mentre nel resto d'Europa arrivarono con maggiore ritardo. In Francia rimasero un fenomeno abbastanza raro fino alla fine del Quattrocento.\nI palazzi dei comuni medievali, nelle loro forme originarie, sono caratterizzati da alcuni elementi architettonici ricorrenti: al pianterreno \u00e8 normalmente presente un ambiente aperto provvisto di portico o loggiato, che permetteva lo svolgimento di attivit\u00e0 mercantili o artigianali, mentre ai piani superiori si trova la grande aula dei consigli ed eventualmente altri locali adibiti all'esercizio delle attivit\u00e0 politiche e amministrative. L'edificio \u00e8 spesso munito di una torre campanaria, che funge da simbolo dell'autorit\u00e0 comunale e della citt\u00e0 stessa.\nIn et\u00e0 moderna i palazzi municipali mantennero il loro ruolo di sedi del governo cittadino anche laddove erano tramontate le libere istituzioni comunali. Mutate esigenze amministrative e di rappresentanza imposero per\u00f2 l'adeguamento degli edifici preesistenti oppure la costruzione di nuove sedi, che si diffusero progressivamente anche nei centri rurali. Tra XIX e XX secolo alcuni palazzi municipali cominciarono ad accogliere anche altre istituzioni, come biblioteche comunali, musei civici, organizzazioni assistenziali e altri servizi utili alla comunit\u00e0.\nTerminologia.\nIn italiano la sede del comune pu\u00f2 essere indicata con svariati nomi: \"Palazzo Comunale\", \"Municipio\", \"Palazzo Municipale\", \"Palazzo di Citt\u00e0\", \"Palazzo Civico\", \"Residenza Municipale\", \"Casa Comunale\". Quest'ultimo termine indica per\u00f2 pi\u00f9 spesso l'ufficio dove vengono depositati tutti gli atti, giudiziari e amministrativi, notificati agli interessati al loro domicilio ma che l\u00ec non vengono trovati in quanto assenti, poich\u00e9 nei maggiori comuni tale ufficio dispone normalmente di una sede separata rispetto al municipio. Presso la casa comunale \u00e8 ubicato l'albo pretorio, nel quale vengono pubblicati tutti gli atti che devono esser messi a disposizione del pubblico. Nella Repubblica di San Marino, suddivisa amministrativamente in castelli, il municipio prende il nome di \"Casa del Castello\".\nIn francese vengono impiegate denominazioni quali \"H\u00f4tel de Ville\" (traducibile in \"Palazzo di Citt\u00e0\"), \"Maison Communale\" (\"Casa Comunale\"), \"H\u00f4tel Communal\" (\"Palazzo Comunale\"), \"Mairie\". Il termine \"H\u00f4tel de Ville\" viene in genere riservato ai comuni pi\u00f9 importanti (in Francia) e a quelli che si fregiano del titolo di citt\u00e0 (in Belgio, Svizzera e Valle d'Aosta), ma in Canada pu\u00f2 essere utilizzato anche per indicare la sede amministrativa di un centro minore.\nIn tedesco la sede del comune viene spesso chiamata \"Rathaus\" (\"Casa del Consiglio\"). Altre denominazioni utilizzate sono \"Stadthaus\" (\"Casa della Citt\u00e0\") e \"Gemeindehaus\" (\"Casa del Comune\").\nIn inglese si parla solitamente di \"Town Hall\" o \"City Hall\" (\"Sala Cittadina\"), pi\u00f9 raramente di \"Civic Centre\" (\"Centro Civico\"), \"Council House\" (\"Casa del Consiglio\") oppure, nel caso di palazzi di origine medievale, di \"Guildhall\". Negli Stati Uniti d'America si distingue di norma tra \"City Hall\" e \"Town Hall\" a seconda dello status attribuito al comune (citt\u00e0 o cittadina), mentre nel Regno Unito, in Australia e Nuova Zelanda il termine \"Town Hall\" viene spesso usato indistintamente, anche per comuni qualificati come citt\u00e0."}
{"id": "5298753", "revid": "767487", "url": "https://it.wikipedia.org/wiki?curid=5298753", "title": "Under the Greenwood Tree (film 1929)", "text": "Under the Greenwood Tree \u00e8 un film del 1929 diretto da Harry Lachman.\nProduzione.\nIl film fu prodotto dalla casa di produzione britannica British International Pictures (BIP).\nDistribuzione.\nDistribuito dalla Wardour Films, il film usc\u00ec nelle sale cinematografiche britanniche il 5 settembre 1929. La British International Pictures (America) lo distribu\u00ec anche negli Stati Uniti con il titolo \"The Greenwood Tree\" in una versione di 60 minuti che usc\u00ec l'11 dicembre 1930."}
{"id": "5298757", "revid": "742538", "url": "https://it.wikipedia.org/wiki?curid=5298757", "title": "Universit\u00e0 di Timbuct\u00f9", "text": "L'universit\u00e0 di Timbuct\u00f9 \u00e8 stata fondata nel XII secolo. Situata nella citt\u00e0 di Timbuct\u00f9, Mali, Africa occidentale, era composta da tre scuole: la Masjid Djinguereber, la Masjid Sidi Yahya e la Masjid Sankor\u00e9. Durante il XII secolo l'universit\u00e0 ha contato circa 25.000 studenti provenienti dall'Africa e da altre parti del Mediterraneo, in una citt\u00e0 di circa 100.000 persone. C'erano quattro livelli curricolari: \"laurea primaria\", \"laurea secondario\", \"laurea superiore\" e \"circolo della conoscenza\". Oltre agli insegnamenti religiosi erano incluse anche altre materie come geografia, matematica, scienza e medicina.\nStoria.\nOriginariamente nato come insediamento durante l'XI secolo, Timbuct\u00f9 crebbe rapidamente in importanza e divenne un insediamento permanente prima dell'inizio del XII secolo. Grazie alla fiorente economia, basata sul commercio di libri, sale, oro, spezie e coloranti, fior\u00ec una forte concentrazione di ricchezza e intellettuali. La quantit\u00e0 di libri in citt\u00e0 crebbe, arrivando fino a 20.000 unit\u00e0."}
{"id": "5298761", "revid": "767487", "url": "https://it.wikipedia.org/wiki?curid=5298761", "title": "Samir Merzi\u0107", "text": "Carriera.\nClub.\nMerzi\u0107 ha firmato per i norvegesi dello Stj\u00f8rdals-Blink, formazione militante nella 2. divisjon, in data 12 gennaio 2015. Ha scelto la maglia numero 16.\nStatistiche.\nPresenze e reti nei club.\n\"Statistiche aggiornate al 27 gennaio 2015.\""}
{"id": "5298762", "revid": "37401", "url": "https://it.wikipedia.org/wiki?curid=5298762", "title": "Bertoncelli", "text": ""}
{"id": "5298764", "revid": "1305772", "url": "https://it.wikipedia.org/wiki?curid=5298764", "title": "Famiglia Bender", "text": "Alla famiglia Bender composta da coloni, forse di origine tedesca, trapiantati in un territorio a sud-est nello stato del Kansas, furono attribuiti una serie di omicidi scoperti dopo la loro fuga.\nStoria.\nJohn \"Pa\" Bender e suo figlio John junior avevano beneficiato delle leggi degli USA che davano la possibilit\u00e0 ai coloni di ottenere in propriet\u00e0 una porzione del territorio lasciato libero, per la vendita effettuata dalla trib\u00f9 indiana, ivi residente, degli Osage al governo americano che in cambio aveva loro concesso una riserva. In questa vasta estensione di terra erano sorte fattorie isolate tra le quali quelle dei Bender. Quando arrivarono dall'Europa Kate \"Ma\" Bender e la figlia Kate la famiglia allest\u00ec una piccola locanda come luogo di ristoro per i viaggiatori della \"Osage Road\" che andava dal Kansas verso lo Stato del Missouri.\nI Bender erano conosciuti dai coloni delle fattorie circostanti perch\u00e9 praticavano lo spiritismo e in particolare la giovane Kate si era fatta la fama di guaritrice e profetessa. La locanda dei Bender era quindi molto frequentata non solo dai viaggiatori ma anche dai coloni. \nTra il 1872 e il 1873 incominciarono a sparire persone che erano state segnalate nel territorio della famiglia Bender ma non vi furono particolari ripercussioni per l'aumento crescente del numero dei dispersi poich\u00e9 la \"Osage Road\" era considerata una strada molto pericolosa. La zona era gi\u00e0 ampiamente nota per la presenza di banditi e ladri di cavalli e per questo erano stati costituiti dei comitati di vigilanti che arrestarono persone sospette delle sparizioni ma poi rilasciate dalle autorit\u00e0.\nNell'inverno del 1872, George Newton Longcor e sua figlia la piccola Mary Ann, lasciarono la cittadina di Independence nel Kansas, per stabilirsi nello Stato dello Iowa dove non arrivarono mai. Nella primavera del 1873, quello che era stato il vicino di casa di Longcor, il dottor William Henry York decise di andare a ricercarli ma senza esito. Raggiunto Fort Scott il 9 marzo si accinse a tornare nella sua casa a Independence ma spar\u00ec durante il viaggio. \nIl dottor York aveva due fratelli, il senatore Alexander M. York e il colonnello di Fort Scott Ed York che con cinquanta uomini si mise alla ricerca del fratello scomparso interrogando tutti i viaggiatori e i coloni delle fattorie della zona. Quando il 28 marzo 1873, il colonnello York arriv\u00f2 alla locanda Bender chiedendo notizie di suo fratello, i Bender ammisero che il dottor York si era fermato da loro ma supponevano che riprendendo il viaggio avesse avuto uno scontro con gli indiani. Poco convinto di questa versione il colonnello York il 3 aprile, dopo essere stato informato che una donna era fuggita dalla fattoria dei Bender poich\u00e9 era stata minacciata con un coltello da 'Ma' Bender, torn\u00f2 alla locanda portando con s\u00e9 uomini armati. I Bender non cambiarono la loro versione e infuriati cacciarono gli uomini di York che convinti della loro colpevolezza avrebbero voluto impiccarli .\nQuando un allevatore di bestiame pochi giorni dopo pass\u00f2 davanti alla locanda dei Bender si accorse che questa appariva disabitata ed allora il colonnello York con alcuni volontari vi si rec\u00f2 per ispezionarla e scopr\u00ec che in alcuni punti si sentiva chiaramente un cattivo odore che proveniva presumibilmente dal terreno intriso di sangue. Scavando nella terra vicino alla locanda fu trovato un primo corpo, che era quello di William York e altri cadaveri tra i quali quello del suo amico Loucher e della figlia di circa otto anni. Alla fattoria dei Bender furono trovati in totale dieci cadaveri, ma alla famiglia furono attribuiti 21 omicidi. Tutti gli individui seppelliti, tranne uno, mostravano di essere stati uccisi per lo sfondamento del cranio con un martello e con il taglio della gola .\nNonostante le taglie offerte per la cattura dal senatore Alexander York e dal governatore dello Stato del Texas la famiglia Bender non fu mai rintracciata.\nNei media.\nLa famiglia Bender con i suoi cruenti omicidi ha colpito la fantasia di alcuni autori di romanzi come Ken Hodgson autore della storia western \"The Hell Benders\" (1999). Nell'opera \"Massacre Trail\" di Lyle Brandt (2009) i Bender vengono indicati come responsabili del massacro di diversi fattori e infine vengono uccisi dallo sceriffo Jack Slade. Nel racconto \"Cottonwood\" del 2004 scritto da Scott Phillips, Kate Bender ricopre un ruolo secondario mentre la seconda parte del libro tratta del processo dei due presunti membri della famiglia sopravvissuti protagonisti anche nel romanzo storico \"Candle of the Wicked\" del 1960 di Manly Wade Wellman e nella novella \"They Bite\", del 1973, di Anthony Boucher. La storia della famiglia Bender \u00e8 anche trattata in uno degli episodi della serie televisiva \"Storie del secolo\". Un adattamento romanzesco dei Bender viene illustrato in una striscia a fumetti \"Treasure of victorian murder\"di Rick Geary. I Bender sono evocati nel romanzo del 2001 di Neil Gaiman \"American Gods\" come facenti parte di un culto dedicato al dio slavo Tchernobog e anche nella serie televisiva \"The Librarians\" vengono descritti come proprietari di una casa magica che diviene malefica a causa loro. La prima stagione della serie televisiva \"Supernatural\" mette in scena una famiglia omicida chiamata Bender (episodio 15).\nNel videogioco di Rockstar Games, \"Red Dead Redemption II\", \u00e8 infine possibile ritrovare riferimenti indiretti alla famiglia Bender; gli incestuosi fratelli Aberdeen, proprietari di una fattoria, dopo aver attirato viandanti con falsa ospitalit\u00e0, li avvelenano e uccidono per sottrarre loro denaro e preziosi."}
{"id": "5298765", "revid": "997954", "url": "https://it.wikipedia.org/wiki?curid=5298765", "title": "Piet\u00e0 con i santi Chiara, Francesco e Maria Maddalena", "text": "Piet\u00e0 con i santi Chiara, Francesco e Maria Maddalena \u00e8 un dipinto a Annibale Carracci datato 1585 e conservato presso la Galleria nazionale di Parma.\nStoria.\nL'opera venne realizzata da Annibale Carracci per l'altare maggiore della chiesa dei cappuccini di Parma ed \u00e8 elogiata da tutte le fonti antiche sul maestro bolognese.\nLa grande pala \u00e8 una delle prime prove di Annibale fuori Bologna e la sua realizzazione \u00e8 forse legata alla famiglia Farnese, che avr\u00e0 un ruolo fondamentale nella successiva vicenda artistica del pittore. Furono proprio i Farnese, infatti, a promuovere l'insediamento a Parma e a Piacenza dell'ordine dei cappuccini, cui, dal duca Ottavio Farnese, nel corso degli anni settanta del Cinquecento, furono assegnate le chiese, oggi non pi\u00f9 esistenti, di Santa Maria Maddalena (a Parma) e di San Bernardino (a Piacenza), delle quali il duca aveva finanziato anche i lavori di ristrutturazione.\nNel 1799, durante le soppressioni napoleoniche, la pala venne confiscata e portata a Parigi. Rientr\u00f2 a Parma solo nel 1815 e l'anno dopo venne collocata in Galleria.\nIn occasione della mostra sui Carracci, organizzata a Bologna nel 1956, la grande tela fu restaurata e si rinvenne la data 1585, scritta in numeri arabi sulla pietra del sepolcro sotto la mano destra di Cristo, scoperta che conferm\u00f2 la datazione dell'opera gi\u00e0 proposta dallo storico dell'arte Hermann Voss.\nDescrizione e stile.\nAnnibale Carracci con una sapiente costruzione dispone le figure principali della scena e i due angeli che sorreggono la Vergine come a comporre una specie di \"tableau vivant\" attorno al corpo inerme di Cristo, posto a sedere sul basamento del sepolcro e con il capo abbandonato sulle ginocchia della madre, che giace svenuta dietro di lui.\nA destra, in primo piano, c'\u00e8 la Maddalena, figura che allude all'intitolazione della chiesa dove si trovava in origine il dipinto. La presenza a sinistra di Francesco e Chiara d\u2019Assisi si riferisce alla devozione per questi santi da parte dei cappuccini, committenti dell'opera.\nNella parte superiore della pala si apre uno squarcio di paradiso, da cui discendono figure angeliche recanti la croce, simbolo della vittoria di Cristo sul peccato, e il drappo bianco che ne annuncia l\u2019imminente Resurrezione. \nCome gi\u00e0 rilevato dal Bellori, l'opera, al pari del contemporaneo \"Battesimo\" eseguito a Bologna, segna uno dei primi espliciti omaggi di Annibale verso l'opera del Correggio.\nNella \"Piet\u00e0\" fatta per i cappuccini, infatti, l'esuberanza degli angeli e le nubi dense e fluttuanti capaci di sostenerli e avvolgerli evocano da vicino gli affreschi della cupola del Duomo di Parma e la pala della \"Madonna della Scodella\".\nInoltre, in quest'opera, Annibale si confronta per la prima volta con il \"Compianto Del Bono\" dell'Allegri, dipinto che costituir\u00e0 un punto di riferimento costante per il pi\u00f9 noto dei Carracci, citato pi\u00f9 volte negli anni successivi, sia in opere pittoriche che in incisioni. \nI riferimenti a Correggio sono cos\u00ec evidenti da rendere verosimile l'ipotesi che il dipinto sia stato eseguito direttamente a Parma, sotto il diretto influsso del maestro rinascimentale.\nLa critica contemporanea ha descritto l'opera come una delle pi\u00f9 innovative del suo tempo, scorgendovi gi\u00e0 delle avvisaglie proto-barocche: Andrea Emiliani, per esempio, ha definito la \"Piet\u00e0\" di Parma come \u00ab\"il dipinto pi\u00f9 moderno d'Europa\"\u00bb, mentre Eugenio Riccomini ha sottolineato come nel quadro si manifesti \u00ab\"un nuovo epos cristiano\"\u00bb.\nNel Museo dell'Ermitage \u00e8 custodita una \"Piet\u00e0 con santi\", attribuita ad Agostino Carracci, molto vicina all'opera parmense di Annibale, che in passato fu assegnata a quest'ultimo.\nUno studio preparatorio di Annibale per la pala di Parma, raffigurante il Cristo in Piet\u00e0, si trova nel Gabinetto dei disegni e delle stampe degli Uffizi.\nRecenti studi hanno messo in relazione al dipinto parmense anche tre ulteriori disegni, tutti attribuiti a Ludovico Carracci (rispettivamente conservati presso la Christ Church Picture Gallery ad Oxford, il Nationalmuseum di Stoccolma e lo Statens Museum for Kunst di Copenaghen, dei tre, quest'ultimo quello pi\u00f9 vicino alla tela della Galleria).\nSe ne \u00e8 dedotto che Annibale possa aver goduto, per questo importante esordio fuori Bologna, dell'aiuto del pi\u00f9 esperto ed anziano cugino. In ogni caso il pi\u00f9 giovane dei Carracci si sarebbe parzialmente discostato, nell'esecuzione definitiva, dai suggerimenti di Ludovico per abbracciare modi pi\u00f9 decisamente correggeschi."}
{"id": "5298766", "revid": "21880", "url": "https://it.wikipedia.org/wiki?curid=5298766", "title": "Impollinazione ornitofila", "text": ""}
{"id": "5298768", "revid": "1305772", "url": "https://it.wikipedia.org/wiki?curid=5298768", "title": "Giacomo Centazzo", "text": "Biografia.\nNato a Maniago nel 1887, lavor\u00f2 dal 1909 per il quotidiano locale \"La patria del Friuli\", diventandone redattore; nel 1914 fu eletto consigliere provinciale. Combatt\u00e9 quindi nella Grande guerra, al termine della quale si laure\u00f2 in giurisprudenza e prese ad esercitare la professione di avvocato. Nel 1926 divenne conciliatore capo presso il comune di Udine, fino alla Seconda guerra mondiale, quando fu inviato a Tripoli all'ufficio censura. Iscritto nella Democrazia Cristiana, dopo la guerra, nel 1946, tornato in Friuli, entr\u00f2 nel consiglio comunale di Udine, ricoprendo anche la carica di assessore all'assistenza sociale. Due anni dopo, nel 1948, divenne sindaco. Sostenitore del \"Movimento Federalista Europeo\", fu dirigente dell\"'Associazione Italiana dei Comuni d'Europa\", oggi \"Associazione Italiana dei Comuni e delle Regioni d'Europa\". Nel 1960, ancora sindaco, mor\u00ec a causa di un collasso cardiaco durante la cerimonia di inaugurazione della ferrovia Venezia-Udine, alla presenza del ministro dei trasporti Agostino Spataro."}
{"id": "5298779", "revid": "125743888", "url": "https://it.wikipedia.org/wiki?curid=5298779", "title": "Firenze Capitale", "text": "La citt\u00e0 di Firenze fu capitale del Regno d'Italia per un breve periodo di sei anni, dal 3 febbraio 1865 al 3 febbraio 1871.\nStoria.\nCon il trattato di Firenze del 1844 ebbe inizio una serie di cessioni territoriali e un processo di assorbimento del Granducato all'interno del nascente Stato italiano, culminato con l'abdicazione di Leopoldo II il 21 luglio 1859, la formazione del Governo provvisorio della Toscana e la perdita di Firenze capitale. \nIn seguito alla convenzione di settembre del 1864 con Napoleone III, il governo italiano presieduto da Marco Minghetti decise il trasferimento della capitale del Regno d'Italia da Torino a un'altra citt\u00e0 situata in posizione pi\u00f9 centrale e protetta nella penisola, prendendo anche atto del profilarsi della terza guerra d'indipendenza contro l'Impero austriaco (scoppiata poi nel 1866) e in attesa che Roma, all'epoca capitale dello Stato della Chiesa, potesse essere unita all'Italia (il che avvenne nel 1870). Dopo aver vagliato l'ipotesi di trasferire la capitale italiana a Napoli, alla fine venne scelta Firenze. \nL'inizio del periodo, durato circa 6 anni, di Firenze capitale d'Italia, era stato programmato per i primi mesi del 1865. La scelta del 3 febbraio come giorno d'inizio fu per\u00f2 casuale, frutto di istintiva reazione del re Vittorio Emanuele II ai disordini avvenuti a Torino il 21 e 22 settembre 1864 (strage di Torino) alla notizia del trasferimento della capitale, poi ripetutisi il 30 gennaio 1865 in occasione di una festa a Palazzo Reale di Torino. In tale circostanza scoppiarono tumulti repressi con la forza ad altissimo prezzo, il bilancio fu di 52 morti e 187 feriti. Il re osserv\u00f2 direttamente dalle finestre di Palazzo Reale i suoi ospiti fischiati e ingiuriati da centinaia di manifestanti. Il re convoc\u00f2 il Consiglio dei ministri per il 2 febbraio e, deluso dalla mancanza di una chiara condanna degli ennesimi tumulti da parte del municipio di Torino, decise di partire alla volta di Firenze il giorno successivo per eliminare ogni dubbio sulla possibilit\u00e0 di tornare sulle decisioni gi\u00e0 prese in merito.\nLa Gazzetta Ufficiale del 3 febbraio cos\u00ec comunic\u00f2 il viaggio del re: \u201cQuesta mattina alle ore otto, S.M. il Re \u00e8 partito da Torino per Firenze, accompagnato da S.E. il Presidente del Consiglio dei Ministri, Generale Alfonso La Marmora\u201d. Vittorio Emanuele II, percorrendo in treno la ferrovia per Piacenza e Bologna, valicati gli Appennini per la via Porrettana da poco inaugurata, giunse a Firenze alle 22.30 circa. La stazione era sfarzosamente addobbata e illuminata: le autorit\u00e0 cittadine lo stavano attendendo. Le cronache narrano di un clima particolarmente festoso e accogliente con l'abbraccio fra il re e l'anziano, autorevole senatore Gino Capponi, ormai cieco. Le carrozze del corteo percorsero le vie del centro fino a Palazzo Pitti, fra due ali di folla festante; le torce illuminavano a giorno l'intero percorso. \nIl re scelse come ambienti privati del Palazzo Pitti il lato della Meridiana, che consentiva libert\u00e0 di movimento e anche riservatezza durante le uscite e le entrate dall'edificio. Dal balcone salut\u00f2 pi\u00f9 volte la folla che inneggiava. Firenze ospit\u00f2 la capitale per sei anni, Palazzo Vecchio accolse la Camera dei Deputati nel salone dei Cinquecento e il ministero degli Esteri, gli Uffizi il Senato mentre la Presidenza del Consiglio e il ministero dell'interno furono allestiti con gli uffici a palazzo Medici Riccardi.\nMentre il Regno d'Italia armonizzava la legislazione e uniformava la macchina amministrativa con quella dei territori annessi, nei primi mesi del 1865 avvenne un esodo che aggiunse 30.000 nuove unit\u00e0 ai 118.000 residenti di Firenze.\nDopo le elezioni del 22 ottobre, il 18 novembre del 1865 il nuovo Parlamento si insedi\u00f2 nel Salone dei Cinquecento dando il via alla IX legislatura del Regno d'Italia. A presiedere la Camera dei deputati fu chiamato l'avvocato Adriano Mari, deputato eletto a Campi Bisenzio, molto stimato per equilibrio e rigore.\nIl risanamento di Firenze.\nLo spostamento della capitale dette il via al cosiddetto risanamento di Firenze. La citt\u00e0 cambi\u00f2 volto, adeguandosi al nuovo ruolo, attraverso l'opera urbanistica di Giuseppe Poggi: furono abbattute le antiche mura di Firenze e al loro posto, sul modello di Parigi, si realizzarono i viali di circonvallazione, che culminano nel piazzale Michelangelo.\nLa prima rilevante manifestazione pubblica di importanza nazionale nella stagione di Firenze Capitale fu rappresentata dall'inaugurazione del monumento di Dante Alighieri nel seicentesimo anniversario della sua nascita, realizzato dallo scultore ravennate Enrico Pazzi per Piazza Santa Croce. La cerimonia si svolse il 14 maggio del 1865 alla presenza del re Vittorio Emanuele II, preceduta da un folto corteo partito da Piazza Santo Spirito, con la partecipazione dei Gonfaloni delle principali citt\u00e0 italiane, tra cui Roma Torino e Venezia con bande musicali, delegazioni istituzionali, accademie, universit\u00e0, sodalizi culturali testimonianti la presenza di tutta Italia."}
{"id": "5298781", "revid": "767487", "url": "https://it.wikipedia.org/wiki?curid=5298781", "title": "Elizabeth Montagu", "text": "Biografia.\nElizabeth nacque nello Yorkshire da Matthew Robinson ed Elizabeth Drake. La famiglia apparteneva all'alta societ\u00e0 inglese.\nFra i numerosi fratelli fu particolarmente legata alla sorella Sarah, la futura scrittrice Sarah Scott.\nDi intelligenza pronta e curiosa, Elizabeth impar\u00f2 il latino, il francese, l'italiano ed ebbe un profondo interesse per la letteratura.\nSpiritosa, arguta, aveva un temperamento vivace, il che le valse il soprannome di \"fidget\" (irrequieta): era con questo nomignolo che la chiamava affettuosamente l'amica Lady Margaret Cavendish Harley nelle sue lettere.\nElizabeth conobbe Lady Margaret (futura duchessa di Portland, una delle donne pi\u00f9 ricche e colte d'Inghilterra, esperta di botanica, in contatto con i pi\u00f9 bei nomi della cultura del suo tempo) durante i soggiorni con la sua famiglia nel Cambridgeshire.\nNella residenza di Lady Margaret, a Wimpole, nacque tra la sedicenne aristocratica e l'undicenne Elizabeth una profonda amicizia, coltivata nel tempo attraverso un costante e fitto scambio di lettere.\nElizabeth credeva nell'indipendenza delle donne e aveva una visione disincantata dell'amore.\nIn una lettera destinata a Lady Margaret, datata novembre 1738, scriveva: \"\"Ora ti dir\u00f2 il tipo di uomo che desidero... Egli dovrebbe avere molto tatto e prudenza per guidarmi ed istruirmi, humour per divertirmi, bell'aspetto per piacermi, buon carattere per indulgermi verso il giusto e riprendermi gentilmente se sono in errore; denaro a sufficienza per permettermi quello che desidero; costanza nel volermi per tutto il tempo in cui staremo insieme, cos\u00ec come fanno tutti, anche quando il mio viso sar\u00e0 solcato dai segni dell'et\u00e0. Dopodich\u00e9, mi aspetterei solo educazione e correttezza nella stanza dell'amore. ...Quando trover\u00f2 tutte queste cose in un uomo, al di l\u00e0 della triviale considerazione del denaro, puoi aspettarti di vedermi rinunciare alla semplice tranquillit\u00e0 di cui godo ora, per una prospettiva di felicit\u00e0. Perch\u00e9 sono, come Pigmalione, innamorata di un'immagine che mi sono creata, ma di cui non ho ancora visto l'originale nella realt\u00e0.\" \"\nRiguardo al matrimonio, Elizabeth aveva la convinzione che rappresentasse solo un fatto di posizione sociale e convenienza.\nNel 1742 spos\u00f2 Edward Montagu, nipote del 2\u00ba Conte di Sandwich, ricco proprietario di miniere di carbone e di numerose propriet\u00e0 nel Northumberland.\nElizabeth aveva 22 anni, il marito 55.\nNel 1743 nacque l'unico figlio della coppia, John, che morir\u00e0 l'anno successivo.\nLa morte del piccolo sconvolse Elizabeth; questo episodio tragico la avvicin\u00f2 gradualmente ad una sentita religiosit\u00e0.\nA partire dal 1750 la coppia prese la consuetudine di passare l'inverno nella residenza di Londra, in Mayfair e di trascorrere la bella stagione in quella di Sandleford, nel Berkshire.\nOccasionalmente, Elizabeth accompagnava il marito nel Northumberland, sede degli affari di famiglia, ma spesso compiva brevi viaggi per proprio conto.\nSalotto e vita letteraria.\nNella dimora londinese di Hill Street, Elizabeth inizi\u00f2 ad organizzare delle colazioni letterarie, in cui gli ospiti discutevano liberamente di arte e cultura.\nPartecipavano letterati quali Gilbert West, Samuel Johnson, Edmund Burke, Horace Walpole (che nutriva una grandissima stima per Elizabeth).\nImmancabile la presenza dell'affezionata amica Elizabeth Vesey.\nIl Circolo delle Blue Stockings (il Circolo delle Calze Blu), cos\u00ec chiamato, divenne, a partire dal 1770, il primo salotto di Londra.\nGrazie ad Elizabeth, alla sua influenza e ai suoi mezzi, il Circolo raccoglieva importanti pensatori e letterati e, nello stesso tempo, giovani scrittori (soprattutto donne) desiderosi di essere patrocinati da una personalit\u00e0 cos\u00ec autorevole.\nTra le scrittrici abituali frequentatrici del Circolo, si ricordano i nomi di Elizabeth Carter, Hannah More, Frances Burney, Hester Chapone.\nNel 1760 Elizabeth Montagu fu incoraggiata da George Lyttelton a scrivere alcuni brani per \"I Dialoghi sulla Morte\", una serie di dialoghi tra illustri personaggi morti e viventi dell'epoca; pretesto per una satira sulle vanit\u00e0 e i modi del XVIII secolo.\nElizabeth vi contribu\u00ec in forma anonima.\nNel 1769 pubblic\u00f2 il \"Saggio sugli scritti e il genio di Shakespeare\". In questo lavoro, che fu molto apprezzato dai contemporanei, esalt\u00f2 il poeta inglese indicandolo come il massimo scrittore di tutti i tempi, in aperta contraddizione con uno scritto sarcastico di Voltaire e in polemica anche con Samuel Johnson.\nElizabeth scrisse numerosissime lettere, parte delle quali furono raccolte e pubblicate postume in diversi volumi.\nIn numero di oltre 8000, le lettere sono conservate in diverse Biblioteche inglesi e americane.\nAlla morte del marito, nel 1775, Elizabeth adott\u00f2 il nipote Matthew (figlio del fratello), che era rimasto orfano.\nIl ragazzo mantenne il cognome del padre, Robinson, ma divenne l'erede delle fortune dei Montagu.\nElizabeth, infatti, alla morte del marito eredit\u00f2 enormi ricchezze che seppe amministrare con notevoli capacit\u00e0.\nDa sottolineare anche la sua generosit\u00e0: garant\u00ec pensioni agli indigenti e patrocin\u00f2, aiutandoli anche economicamente, nuovi talenti.\nNel 1777 fece ampliare la residenza di Sandleford e chiam\u00f2 il celebre Lancelot \"Capability\" Brown per la progettazione dei giardini.\nNello stesso periodo decise di dare l'avvio ai lavori per una nuova residenza in Portland Square, dove continu\u00f2 ad ospitare le riunioni letterarie.\nIl suo salotto era sempre frequentatissimo e ambito.\nHannah More la defin\u00ec \"una delle donne pi\u00f9 brillanti nella conversazione e molto spiritosa\", mentre Samuel Johnson si ritiene le abbia dato l'appellativo di \"Queen of the Bluestockings\" (Regina delle Bluestockings).\nIn una lettera a Mrs Vesey, Elizabeth Montagu scrisse: \"Abbiamo vissuto con i pi\u00f9 saggi, intelligenti e celebri uomini dei nostri tempi e con alcune delle migliori, colte ed istruite donne di ogni tempo\".\nElizabeth Montagu mor\u00ec il 25 agosto 1800 nella sua residenza londinese."}
{"id": "5298798", "revid": "47767", "url": "https://it.wikipedia.org/wiki?curid=5298798", "title": "Alcides", "text": ""}
{"id": "5298803", "revid": "1543377", "url": "https://it.wikipedia.org/wiki?curid=5298803", "title": "Longhella", "text": "Il torrente Longhella \u00e8 un corso d'acqua italiano che scorre interamente nella provincia di Vicenza.\nNasce alle pendici dell'altopiano dei Sette Comuni, presso la frazione San Luca di Marostica. Inizialmente diretto a est, ridiscende la stretta val d'Inverno, lambisce Vallonara quindi, ricevendo da sinistra il torrente La Valletta, piega verso sud entrando in pianura e sfiora Marostica lasciando il centro storico alla sua destra.\nL'ultimo tratto \u00e8 artificiale e devia le sue acque a est, sino a sfociare nel Brenta in comune di Nove.\nData la scarsit\u00e0 di risorse idriche, ebbe certamente un ruolo nello sviluppo urbano di Marostica, iniziato dopo l'anno Mille a partire dalla pieve di Santa Maria.\nIl Longhella \u00e8 un corso d'acqua a portata variabile in funzione degli eventi piovosi. A causa della notevole quantit\u00e0 di detriti che si accumula sul fondo del suo letto, il consorzio di bonifica Brenta ha effettuato degli interventi per ovviare ai rischi di esondazioni."}
{"id": "5298804", "revid": "481666", "url": "https://it.wikipedia.org/wiki?curid=5298804", "title": "Turning Point (film 1920)", "text": ""}
{"id": "5298806", "revid": "287204", "url": "https://it.wikipedia.org/wiki?curid=5298806", "title": "Barbara Frietchie (film)", "text": ""}
{"id": "5298809", "revid": "114112659", "url": "https://it.wikipedia.org/wiki?curid=5298809", "title": "Flusso viscoso", "text": "Per flusso viscoso si intende un particolare regime di flusso reale nel quale, a differenza del flusso inviscido (o \"flusso non viscoso\"), il movimento delle particelle \u00e8 influenzato in maniera determinante dalla viscosit\u00e0 del fluido, ovvero nel quale ogni singola particella fa sentire la sua influenza nei confronti delle particelle vicine. \nL'esempio pi\u00f9 tipico \u00e8 il flusso di Stokes.\nUn'altra differenza rispetto al flusso inviscido \u00e8 la presenza dello strato limite, cio\u00e8 una parte del fluido vicino all'interfaccia tra due fasi (ad esempio un corpo e il fluido circostante) in corrispondenza del quale sono evidenti gli effetti dell'attrito tra le due fasi. Fuori dallo strato limite (cio\u00e8 nel bulk delle fasi) le ipotesi di flusso viscoso e inviscido portano invece allo stesso risultato, cio\u00e8 resistenza fluidodinamica nulla.\nNel caso del flusso viscoso l'inerzia agisce sulla componente angolare diversamente per l'inviscido, per il quale invece agisce sulla quantit\u00e0 di moto."}
{"id": "5298821", "revid": "610351", "url": "https://it.wikipedia.org/wiki?curid=5298821", "title": "Miss Universo 2014", "text": "Miss Universo 2014 \u00e8 stata la sessantatreesima edizione del concorso di bellezza Miss Universo. Si \u00e8 tenuto il 25 gennaio 2015 presso la FIU Arena della Florida International University di Miami, in Florida (Stati Uniti d'America). Alla gara hanno partecipato 88 ragazze rappresentanti di altrettanti Paesi e territori.\nLa venezuelana Gabriela Isler, detentrice del titolo uscente, ha incoronato la nuova Miss Universo Paulina Vega, della Colombia, alla fine dell'evento.\nConcorrenti.\nCrossover.\nTra le concorrenti che hanno gi\u00e0 partecipato ad altri concorsi:"}
{"id": "5298825", "revid": "59785", "url": "https://it.wikipedia.org/wiki?curid=5298825", "title": "Moschea Sancaktar Hayrettin", "text": ""}
{"id": "5298832", "revid": "281944", "url": "https://it.wikipedia.org/wiki?curid=5298832", "title": "Dendi (caldera)", "text": ""}
{"id": "5298833", "revid": "287204", "url": "https://it.wikipedia.org/wiki?curid=5298833", "title": "Hiroyuki Eto", "text": ""}
{"id": "5298843", "revid": "767487", "url": "https://it.wikipedia.org/wiki?curid=5298843", "title": "Diane of the Green Van", "text": "Diane of the Green Van \u00e8 un film muto del 1919 diretto da Wallace Worsley.\nTrama.\nDiane, unica erede della fortuna dei Westfall, parte a caccia di avventure per sfuggire alla noia. A sua insaputa, quattro uomini si mettono sulle sue tracce: il cugino Carl, che vuole impossessarsi della sua eredit\u00e0; il barone Tregar di Houdania, che crede che la ragazza possa essere la legittima erede al trono del suo paese; il principe Ronador, che vuole salire lui al trono e che, dopo un tentativo fallito nei confronti di Diane, cerca ora di sposarla e, infine, Philip Poynter, un amico americano del barone Tregar che si innamora della giovane, proteggendola dai pericoli e dagli intrighi. Dapprima Diane non si fida di Philip. Giunta per\u00f2 nelle Everglades, incontra Mic-co, l'uomo medicina, che le svela non solo che Philip \u00e8 l'unico ad amarla per davvero ma che lui, Mic-co, non volendo diventare re, si \u00e8 rifugiato tra i Seminole bench\u00e9 in realt\u00e0 sia suo padre e il vero erede di Houdania.\nProduzione.\nFu il primo film prodotto da Alma Rubens per la sua compagnia, la Winsome Stars Corporation. Venne girato parte a Los Angeles, nei Brunton Studios, parte in Florida, nelle Everglades, usando in alcune scene gli indiani Seminole come figuranti e comparse.\nDistribuzione.\nDistribuito dalla Exhibitors Mutual Distributing Company, il film usc\u00ec nelle sale cinematografiche USA il 9 febbraio 1919.\nNon si conoscono copie ancora esistenti della pellicola che viene considerata presumibilmente perduta."}
{"id": "5298851", "revid": "110157", "url": "https://it.wikipedia.org/wiki?curid=5298851", "title": "Wiuwert", "text": "Wiuwert (in olandese: Wieuwerd) \u00e8 un villaggio di circa 150 abitanti del nord-est dei Paesi Bassi, facente parte della provincia della Frisia e della municipalit\u00e0 di S\u00fadwest-Frysl\u00e2n; precedentemente aveva fatto parte, fino al 1983, della municipalit\u00e0 soppressa di Baarderadeel e poi, fino al 2017 della municipalit\u00e0 soppressa di Littenseradiel.\nGeografia fisica.\nCollocazione.\nWiuwert/Wieuwerd si trova nella parte centro-occidentale della Frisia, tra Leeuwarden e Sneek (rispettivamente a sud della prima e a nord della seconda), a circa 15\u00a0km a sud-est di Franeker.\nSociet\u00e0.\nEvoluzione demografica.\nNel 2011, la popolazione stimata era di 145 abitanti. Nel 2008, il villaggio contava invece 115 abitanti, mentre nel 2001 ne contava 105.\nStoria.\nTra il XV e l'inizio del XVII secolo, vissero a Wiuwert persone appartenenti al caso di Walta.\nIl villaggio divenne celebre nel 1765 con la scoperta di quattro resti mummificati nella chiesa locale.\nStemma.\nParte dello stemma di Wiuwert deriva da quello del casato di Walta.\nA questo stemma sono stati aggiunti tre pipistrelli, che simboleggiano le mummie rinvenute nel villaggio.\nMonumenti e luoghi d'interesse.\nChiesa di San Nicola.\nTra gli edifici d'interesse di Wiuwert, vi \u00e8 la chiesa di San Nicola, risalente al XII-XIII secolo\nLa chiesa - come detto - \u00e8 famosa in quanto conserva i resti delle mummie rinvenute nel 1765."}
{"id": "5298852", "revid": "1305772", "url": "https://it.wikipedia.org/wiki?curid=5298852", "title": "Shinj\u016b", "text": " \u00e8 un vocabolo giapponese che significa \"doppio suicidio\". Nel linguaggio comune, il vocabolo \u00e8 usato per indicare qualsiasi tipo di suicidio che avviene simultaneamente fra persone legate da vincoli affettivi, di solito amanti, o coniugi, o genitori e figli, o anche intere famiglie.\nStoria.\nGli amanti che commettono \"shinj\u016b\" credono che saranno uniti di nuovo in cielo; questa credenza \u00e8 sorta in Giappone durante il periodo Edo, allorch\u00e9 si sostenne che il legame tra l'uomo e la donna proseguisse anche nell'altro mondo- Nell'Amidismo buddista si ritiene che attraverso il doppio suicidio ci si pu\u00f2 avvicinare alla paradisiaca Sukhavati (Terra Pura).\nI doppi suicidi sono abbastanza comuni nella storia del Giappone e costituiscono un tema importante del repertorio del teatro di marionette (Bunraku). Noto \u00e8 il suicidio commesso, dopo numerosi e infruttuosi tentativi, dallo scrittore Osamu Dazai e dalla sua amante Tomie Yamazaki nel 1948. Nel teatro e nella tradizione letteraria giapponese, i doppi suicidi avvengono fra due amanti, laddove il \"ninjo\" (\"sentimento personale\" o amore per l'altro) \u00e8 in contraddizione con il \"giri\" (le \"convenzioni sociali\" o gli obblighi familiari); l'esito tragico, generalmente noto al pubblico, \u00e8 preceduto da un \"michiyuki\", un breve viaggio durante il quale gli amanti rievocano i momenti pi\u00f9 felici della loro vita e del loro amore. Il drammaturgo Chikamatsu Monzaemon (1653\u00a0\u2013 1724), per esempio, lo ha affrontato nei drammi \"Shinj\u016b ten no Amijima\" (Doppio suicidio d'amore ad Amijima) del 1720 e \"Sonezaki shinj\u016b\" (Gli amanti suicidi di Sonezaki) terminato nel 1703; il soggetto \u00e8 stato affrontato anche nel film \"La donna che voleva morire\" diretto da K\u014dji Wakamatsu (1971)."}
{"id": "5298853", "revid": "736476", "url": "https://it.wikipedia.org/wiki?curid=5298853", "title": "Wieuwerd", "text": ""}
{"id": "5298857", "revid": "6923", "url": "https://it.wikipedia.org/wiki?curid=5298857", "title": "NAG (azienda)", "text": "La NAG (per \"Neue Automobil-Gesellschaft\" e dal 1915 \"Nationale Automobil-Gesellschaft\") \u00e8 stata un'azienda tedesca produttrice di automobili.\nStoria.\nFu costituita nel 1902 a Berlino dall'imprenditore Emil Rathenau, gi\u00e0 fondatore della societ\u00e0 AEG, con l'acquisizione della carrozzeria berlinese K\u00fchlstein Wagenbau.\nAlla direzione tecnica fu posto l'ingegnere Joseph Vollmer.\nGi\u00e0 nel 1908, tuttavia, la AEG si ritir\u00f2 dal settore della produzione di automobili e la NAG divenne indipendente.\nTra il 1931 e 1935, la societ\u00e0 \u00e8 stata gradualmente rilevata dalla tedesca B\u00fcssing."}
{"id": "5298868", "revid": "827882", "url": "https://it.wikipedia.org/wiki?curid=5298868", "title": "Dominostein", "text": "Il Dominostein o cubi domino \u00e8 una specialit\u00e0 dolciaria tradizionale a base di pan di zenzero tedesca e austriaca. \u00c8 formata da diversi strati di ingredienti diversi: pan di zenzero, castagne, marzapane marrone o persipan, ma soprattutto \"gelatina di frutta\" con una copertura di cioccolato, sia fondente che al latte. Anche se sono reperibili tutto l'anno, sono principalmente prodotti stagionali, in autunno e in l'inverno, insieme ai tradizionali dolci e biscotti natalizi.\nLa legislazione alimentare tedesca classifica il Dominostein come un dolce ripieno di marzapane marrone. Oltre al classico Dominostein questa legislazione stabilisce due livelli di qualit\u00e0, ossia:\nI pi\u00f9 comuni sono i cosiddetti doppi domino, riempiti con doppia farcitura: uno strato di pan di zenzero, su uno di gelatina di frutta e persipan. I domino riempiti semplicemente con altri ripieni sono reperibili quasi esclusivamente presso i fornai o i negozi Lebk\u00fcchner, specializzati in dolci in pan di zenzero.\nPer preparare il domino \u00e8 necessario eseguire una prima cottura alla base del pan di zenzero, successivamente lo si pone su di un'ampia superficie, e secondo le varianti lo si compone con ulteriori strati di pan di zenzero. Solo alla fine i bordi vengono rifiniti a cubetti, ricoprendoli con il cioccolato.\nStoria.\nIl dominostein venne inventato nel 1936 a Dresda dal cioccolataio Herbert Wendler (1912\u20131998). Probabilmente in quel periodo a causa della scarsit\u00e0 di cibo e di materie prime venne creato un dolce attraente, all'apparenza completamente di cioccolato, ma farcito di prodotti comunque di facile reperibilit\u00e0 anche per quel periodo. Durante la seconda guerra mondiale venne soprannominato \"Notpraline\". A causa della bancarotta della societ\u00e0 del cioccolatiere Herbert Wendler, la ricetta originale e la tradizione vennero ceduti alla \"Dr. Quendt\", alla quale i pasticcieri aggiunsero un nuovo prodotto: la confezione \"Mr. Dresdner\", un ripieno al 30% di punch al rum."}
{"id": "5298870", "revid": "1776051", "url": "https://it.wikipedia.org/wiki?curid=5298870", "title": "F.E.A.R. (album)", "text": "F.E.A.R. \u00e8 l'ottavo album in studio del gruppo alternative metal statunitense Papa Roach, pubblicato il 27 gennaio 2015 dalla Eleven Seven Music."}
{"id": "5298871", "revid": "70526926", "url": "https://it.wikipedia.org/wiki?curid=5298871", "title": "Bertrando di Saint-Gilles", "text": ""}
{"id": "5298872", "revid": "287204", "url": "https://it.wikipedia.org/wiki?curid=5298872", "title": "Beta Ethniki 2001-2002", "text": "La Beta Ethniki 2001-2002 \u00e8 la 43\u00aa edizione del campionato greco di calcio di secondo livello.\nClassifica.\nLegenda:"}
{"id": "5298873", "revid": "24443", "url": "https://it.wikipedia.org/wiki?curid=5298873", "title": "Ostspitze", "text": ""}
{"id": "5298876", "revid": "1494169", "url": "https://it.wikipedia.org/wiki?curid=5298876", "title": "Pralongo", "text": ""}
{"id": "5298880", "revid": "116206255", "url": "https://it.wikipedia.org/wiki?curid=5298880", "title": "Unione Sportiva Sangiovannese 1971-1972", "text": "Questa voce raccoglie le informazioni riguardanti l'Unione Sportiva Sangiovannese nelle competizioni ufficiali della stagione 1971-1972."}
{"id": "5298881", "revid": "1543377", "url": "https://it.wikipedia.org/wiki?curid=5298881", "title": "Una ignota compagnia", "text": "Una ignota compagnia \u00e8 un romanzo di Giulio Angioni, pubblicato nel 1992 da Feltrinelli.\nTrama.\nStoria di questi nostri tempi, sebbene ambientata in una Milano degli anni '80 del Novecento, \u00e8 storia di molti tempi e luoghi di genti migranti. Due giovani, un bianco e un nero, si imbattono a Milano l'uno nell'altro: si conoscono, sperano e disperano in compagnia di lavoro e tempo libero, intrecciano lavoro e amicizia, donne, preoccupazioni, delusioni, speranze. Nella metropoli ignota \u00e8 tuttavia il nero che finisce per essere guida al bianco, un sardo che a Milano vorrebbe continuare i suoi studi. Sul lavoro essi sono i soli maschi in un laboratorio di indumenti \"intimo donna\", affollato e stipato da una cinquantina di giovani donne di vari luoghi d'Italia e del mondo, le donne a cucire e i due maschi a tagliare per una grossa griffe, con a capo l'Avvoltoio, che non piace a Warui e viceversa, cos\u00ec come dispiace al sardo Tore. Un brutto giorno un incidente cruento tra il nero e l'Avvoltoio aggrava e cambia le cose. E anche il racconto rischia di farsi nero."}
{"id": "5298882", "revid": "836193", "url": "https://it.wikipedia.org/wiki?curid=5298882", "title": "Sistema di controllo della marcia del treno", "text": ""}
{"id": "5298885", "revid": "836193", "url": "https://it.wikipedia.org/wiki?curid=5298885", "title": "Societ\u00e0 Viaggiatori Italia", "text": ""}
{"id": "5298886", "revid": "228587", "url": "https://it.wikipedia.org/wiki?curid=5298886", "title": "Giuseppe de Spuches", "text": "Biografia.\nGiuseppe de Spucches e Ruffo era principe di Galati e duca di Caccamo, Gentiluomo di Camera. fu Pretore di Palermo nel 1856-60; Era altres\u00ec cavaliere gerosolimitano, Commendatore dell'Ordine dei Santi Maurizio e Lazzaro, Governatore della Compagnia della Pace (1847-1869), distinto letterato, poeta e sommo grecista.\nNipote di Giuseppe De Spucches. Nasce da Antonino, principe di Galati e duca di Caccamo, che fu Gentiluomo di Camera, Gran Croce dell'Ordine Costantiniano, cavaliere dell'Ordine di Malta, Presidente della Deputazione della Salute Pubblica e Governatore della Nobile Compagnia della Pace in Palermo nell'anno 1848.\nEgli spos\u00f2 in prime nozze, il 29 aprile 1847, a Palermo, la poetessa Giuseppina Turrisi Colonna, che mor\u00ec undici mesi dopo le nozze.\nNel 1855, spos\u00f2 in seconde nozze, Ignazia Franco, baronessa di Oronte, da cui nacquero quattro figli .\nFu deputato alla Camera del Regno durante la X Legislatura del Regno d'Italia (1867-1870). \nUn ramo di questa famiglia \u00e8 tuttora presente a Palermo."}
{"id": "5298903", "revid": "1494169", "url": "https://it.wikipedia.org/wiki?curid=5298903", "title": "Landolfo (disambigua)", "text": ""}
{"id": "5298906", "revid": "287204", "url": "https://it.wikipedia.org/wiki?curid=5298906", "title": "Beta Ethniki 2000-2001", "text": "La Beta Ethniki 2000-2001 \u00e8 la 42\u00aa edizione del campionato greco di calcio di secondo livello.\nClassifica.\nLegenda:\nPlay-out.\nIncontri play-out tra Nafpaktiakos Asteras e Panegialios\nClassifica\nIncontri play-out tra Agios Nikolaos e Panetolikos\nClassifica\nPanetolikos e Nafpaktiakos Asteras retrocedono in Gamma Ethniki."}
{"id": "5298907", "revid": "99630686", "url": "https://it.wikipedia.org/wiki?curid=5298907", "title": "Grande Moschea di Sal\u00e9", "text": "La Grande Moschea di Sal\u00e9 () \u00e8 la principale moschea di Sal\u00e9, in Marocco. Copre un'area di 5.070 m\u00b2 ed \u00e8 stata costruita per la prima volta tra il 1028 e il 1029. \u00c8 stata distrutta e ricostruita pi\u00f9 volte negli anni. \u00c8 stata costruita seguendo lo stile architettonico degli Almoravidi e degli Almohadi, e include ben nove archi. \u00c8 stata gravemente danneggiata dai bombardamenti dalle forze francesi nel 1851 ed \u00e8 rimasta brevemente chiusa, durante il protettorato francese in Marocco.\nStoria.\nLa Grande Moschea di Sal\u00e9 fu costruita su ordine di Tamim ibn Ziri tra il 1028 e il 1029 ed \u00e8 stata restaurata e allargata nel 1196 su ordine del califfo almohade Ab\u016b Y\u016bsuf Ya\u02bfq\u016bb al-Mansur. \u00c8 stata distrutta e ricostruita molte volte dalla sua fondazione.\nSecondo lo storico Abd Al-Mun'im al-Hasidi, 700 schiavi francesi furono impiegati nella ricostruzione, su ordine di al-Mansur e nei lavori fu aggiunta una madrasa. Nel 1260 Sal\u00e9 fu occupata dalle forze castigliane e 3.000 tra donne, bambini e anziani abitanti della citt\u00e0 furono riuniti nella citt\u00e0 e poi portati come schiavi a Siviglia. Nel 1851 Sal\u00e9 fu bombardata dalle forze francesi e la moschea fu gravemente danneggiata, dopo essere stata colpita da sei palle di cannone.\nDurante il protettorato francese in Marocco, la moschea \u00e8 stata utilizzata per le riunioni dei nazionalisti nel 1930, guidati da Said Hajji, Ahmed Ma\u00e2ninou, Boubker el-Kadiri e Abu Bakr Zniber. Il protettorato francese chiuse la moschea per evitare che venisse utilizzata come luogo sede in cui sviluppare i sentimenti nazionalisti, tuttavia successivamente fu riaperta."}
{"id": "5298908", "revid": "635893", "url": "https://it.wikipedia.org/wiki?curid=5298908", "title": "Operazione Moked", "text": ""}
{"id": "5298909", "revid": "1573940", "url": "https://it.wikipedia.org/wiki?curid=5298909", "title": "Diana Harku\u0161a", "text": ""}
{"id": "5298912", "revid": "965985", "url": "https://it.wikipedia.org/wiki?curid=5298912", "title": "Philipp Kirkorov", "text": ""}
{"id": "5298913", "revid": "110157", "url": "https://it.wikipedia.org/wiki?curid=5298913", "title": "Crystal Japan", "text": "Crystal Japan \u00e8 un brano strumentale composto dal musicista britannico David Bowie e pubblicato su singolo in Giappone nel 1980.\nIl brano.\nIl pezzo venne registrato nel 1979 e utilizzato per uno spot pubblicitario sulla televisione nipponica del sak\u00e8 marca \"Crystal Jun Rock\", che vedeva, inoltre, anche la partecipazione di Bowie stesso. Originariamente intitolato \"Fuje Moto San\", lo strumentale avrebbe dovuto chiudere l'album \"Scary Monsters\" ma venne infine rimpiazzato da \"It's No Game (No. 2)\".\nNel 1992 il brano \u00e8 stato incluso come bonus track nella ristampa della Rykodisc dell'album \"Scary Monsters (and Super Creeps)\". \"Crystal Japan\" \u00e8 inoltre stato inserito nelle raccolte \"Bowie Rare\" del 1982 e \"All Saints\" del 2001."}
{"id": "5298916", "revid": "767487", "url": "https://it.wikipedia.org/wiki?curid=5298916", "title": "Foot Ball Club Spezia 1906 1971-1972", "text": "Questa voce raccoglie le informazioni riguardanti il Foot Ball Club Spezia 1906 nelle competizioni ufficiali della stagione 1971-1972.\nStagione.\nNella stagione 1971-1972 lo Spezia disputa il girone B del campionato di Serie C, con 36 punti si piazza in dodicesima posizione, il torneo \u00e8 stato vinto dall'Ascoli con 58 punti che sale in Serie B, retrocedono in Serie D la Sangiovannese con 30 punti, l'Imola con 29 punti e l'Entella di Chiavari con 20 punti.\nNell'estate del 1971 viene eletto presidente dello Spezia il Prof. Emilio Vanni, la panchina bianconera viene affidata all'emergente tecnico Gianni Corelli. In sede di mercato sono apportate ampie modifiche alla rosa, se ne vanno Angelo Spanio, Marcello Grassi, Alfredo Polato e Mario Pellizzoni. I nuovi arrivati sono il Centravanti Marco Biloni dal Brescia, il difensore Eugenio Perico in arrivo dall'Atalanta, l'interno Luigi Cappanera dalla Sampdoria e l'ala Ilario Magnoni dalla Carrarese. L'obiettivo \u00e8 quello di ottenere una tranquilla salvezza. La squadra degli aquilotti si regge sulle reti di Roberto Rolla, ne realizza 9 in campionato, e su un modulo di gioco che manda a rete un po' tutti. Nell'era del catenaccio si segna poco e si pareggia molto e chi ha qualcosa in pi\u00f9, come l'Ascoli di Costantino Rozzi e Carletto Mazzone, stravince il campionato, e in due anni conquista la massima serie. Per lo Spezia undicesimo posto e la soddisfazione di sbancare Parma (0-1) seconda forza del campionato."}
{"id": "5298919", "revid": "757396", "url": "https://it.wikipedia.org/wiki?curid=5298919", "title": "Okaro White", "text": ""}
{"id": "5298920", "revid": "287204", "url": "https://it.wikipedia.org/wiki?curid=5298920", "title": "Scorsese (disambigua)", "text": ""}
{"id": "5298921", "revid": "1573940", "url": "https://it.wikipedia.org/wiki?curid=5298921", "title": "Grande moschea di Tangeri", "text": "La Grande Moschea di Tangeri \u00e8 una moschea nel centro di Tangeri, Marocco. \u00c8 stata costruita sul sito di un'ex cattedrale portoghese, che a sua volta si trovava sul sito di un ex tempio romano, dedicato ad Ercole. La fondazione della moschea risale a Mulay Isma'il ed \u00e8 stata ampliata nel 1815 da Mulay Sulayman. Mohammed V ha visitato la moschea l'11 aprile 1947, facendo un importante discorso al Mendoubia Gardens. Di fronte alla moschea \u00e8 presente una scuola primaria, fondata dai nazionalisti durante il protettorato francese."}
{"id": "5298922", "revid": "122050742", "url": "https://it.wikipedia.org/wiki?curid=5298922", "title": "FCA Bank", "text": "FCA Bank \u00e8 una banca digitale impegnata principalmente nel finanziamento auto.\nIl gruppo si \u00e8 costituito mediante una joint venture paritetica tra FCA Italy S.p.A., una societ\u00e0 del costruttore automobilistico globale Stellantis, e Cr\u00e9dit Agricole Consumer Finance, una societ\u00e0 del gruppo Cr\u00e9dit Agricole dedicata al credito al consumo.\nFCA Bank opera direttamente o tramite controllate in diciassette mercati europei e in Marocco, fornendo prodotti finanziari per supportare le vendite di tutti i marchi del Gruppo Stellantis: Fiat, Lancia, Alfa Romeo, Fiat Professional, Abarth, Maserati, Chrysler, Jeep, Dodge e Ram. \nLa societ\u00e0 ha stretto accordi di collaborazione ed eroga servizi finanziari anche per altri costruttori quali Ferrari, Aston Martin, Morgan Motor Company, Jaguar, Land Rover, Harley Davidson, Gruppo Erwin Hymer e Groupe Pilote.\nI programmi di credito, \"leasing\", noleggio e finanziamento della mobilit\u00e0 forniti da FCA Bank sono concepiti specificamente per le reti di vendita, i clienti privati e le flotte aziendali.\nStoria.\nGli inizi.\nIl 25 aprile 1925, a Torino, in occasione del lancio del modello \"509\" (la prima Fiat venduta a credito) nacque SAVA (Societ\u00e0 Anonima Vendita Automobili), societ\u00e0 finanziaria concepita per aiutare le famiglie italiane ad acquistare un'automobile. Nel 1927 SAVA divenne pienamente operativa con la raccolta di risparmio tramite Buoni Fruttiferi detti \"Buoni Sava\". Il 15 marzo 1930 il consiglio d'amministrazione di SAVA deliber\u00f2 un aumento di capitale pari a quattro milioni di lire. Successivamente, l'11 aprile, Fiat acquis\u00ec l'intero pacchetto azionario. A partire dal 1\u00ba gennaio 1931, quale socio unico, Fiat decise che l'erogazione dei finanziamenti fosse limitata alle sole auto da lei stessa prodotte. Nel 1938, per smaltire gli imponenti numeri di automobili usate in permuta, SAVA inizi\u00f2 a finanziare anche la vendita rateale delle auto d'occasione.\nNei decenni successivi la societ\u00e0 si espanse al di fuori dei confini nazionali, in diversi paesi europei ed extra-europei.\nNel 2003 SAVA venne inquadrata sotto Fidis Retail Italia, il cui 51% di quote venne ceduto a Banca Intesa, Sanpaolo IMI, Capitalia, Unicredit mentre il 49% rimase a Fiat.\nIl partenariato con Credit Agricole.\nNel dicembre 2006 Fiat Auto S.p.A. e Cr\u00e9dit Agricole S.A. si unirono in una \"joint venture\" paritetica mirata a svolgere attivit\u00e0 finanziarie in Europa.\nIl 28 dicembre 2006 (giorno del \"closing\"):\nIl 1\u00ba marzo 2007 Fiat Group Automobiles S.p.A. (nuova denominazione sociale di Fiat Auto S.p.A.) riaccorp\u00f2 nella stessa Fidis Retail Italia S.p.A. tutte le proprie partecipazioni europee nel settore del finanziamento alle reti di vendita e dell'attivit\u00e0 di noleggio. Il 5 aprile 2007 Fiat Auto Financial Services S.p.A. fu ribattezzata Fiat Group Automobiles Financial Services S.p.A. Nel luglio 2008 venne firmato un accordo di collaborazione con Jaguar Land Rover nel campo dei finanziamenti auto in Europa, mentre nel 2009 la societ\u00e0 (che ne frattempo ha cambiato denominazione in FGA Capital) divenne la \"captive\" di tutti i marchi Chrysler in Europa (Chrysler, Jeep e Dodge) sostituendo Daimler Financial Services nella gestione dei servizi finanziari del costruttore americano.\nDopo aver firmato un accordo di \"partnership\" con la Maserati, nel settembre 2013 FGA Capital diede vita a Maserati Financial Services. Nel novembre 2013 la \"joint venture\" paritetica tra Fiat Group Automobiles, Cr\u00e9dit Agricole e Cr\u00e9dit Agricole Consumer Finance venne rinnovata fino al 31 dicembre 2021 e in seguito fino a dicembre 2022.\nLa banca.\nIl 16 gennaio 2015 la societ\u00e0 fu battezzata con il nome in FCA Bank S.p.A., la nuova societ\u00e0 di FCA Italy S.p.A. e del Cr\u00e9dit Agricole Consumer Finance che, avendo ottenuto la licenza bancaria in Italia, divenne leader di un gruppo internazionale presente in diciotto paesi. Nel luglio dello stesso anno il Gruppo Erwin Hymer e FCA Bank annunciarono l'inizio di una nuova collaborazione e la creazione di Erwin Hymer Group Finance.\nAd agosto 2016, FCA Bank firm\u00f2 un accordo con Ferrari Financial Services S.p.A., la societ\u00e0 finanziaria di Ferrari, al fine di acquisire il controllo delle attivit\u00e0 della Ferrari Financial Services GmbH, operante in Germania, Svizzera e Regno Unito, divenendo il \"partner\" finanziario di riferimento del prestigioso marchio automobilistico in Europa. Inoltre, in ottobre, la Banca diversific\u00f2 ulteriormente l'offerta lanciando sul mercato italiano Conto Deposito, un innovativo prodotto di risparmio completamente gestito online.\nA partire dal 2017, la societ\u00e0 Leasys controllata al 100% da FCA Bank, ha iniziato un percorso di internazionalizzazione espandendosi nei mercati in cui FCA Bank \u00e8 presente: Regno Unito, Germania, Francia, Belgio, Paesi Bassi e Spagna.\nA inizio 2018 FCA Bank rinnov\u00f2 la propria \"partnership\" con Jaguar Land Rover in Europa continentale fino alla fine del 2022. Nello stesso anno la societ\u00e0 venne scelta come \"partner\" finanziario anche da altri due storici marchi \"automotive\" di lusso: Aston Martin e Morgan Motor Company.\nLeasys, azienda controllata di FCA Bank, nel 2018 acquis\u00ec Winrent, societ\u00e0 di noleggio a breve termine e contestualmente prosegu\u00ec il suo percorso di internazionalizzazione.\nDal 2019 FCA Bank entra nel \"business\" della due ruote, grazie ad una \"partnership\" con l'iconico marchio Harley Davidson dove offrir\u00e0 servizi finanziari in Spagna e Polonia.\nAd aprile 2019, FCA Bank \u00e8 stata sanzionata da Banca d'Italia per un importo di \u20ac2,5 mln, a causa di \"carenze nell'organizzazione e nei controlli in materia di trasparenza\".\nAttivit\u00e0.\nLe attivit\u00e0 del gruppo FCA Bank si dividono in queste macro-aree:\nPresenza internazionale.\nFCA Bank \u00e8 presente, oltre che in Italia, in Austria, Belgio, Danimarca, Finlandia, Francia, Germania, Grecia, Irlanda, Marocco, Norvegia, Paesi Bassi, Polonia, Portogallo, Spagna, Svezia, Svizzera e Regno Unito.\nStruttura azionaria.\nFCA Bank \u00e8 frutto di una \"joint venture\" paritetica tra FCA Italy S.p.A (interamente controllata da Stellantis) e Cr\u00e9dit Agricole Consumer Finance (controllata da Cr\u00e9dit Agricole S.A). A sua volta, FCA Bank controlla, con quote di partecipazione che variano dal 50% al 100%, societ\u00e0 di due tipi: Gruppi Bancari e Gruppi non Bancari.\nA titolo di esempio, tra le controllate al 100% si ricordano:"}
{"id": "5298924", "revid": "481666", "url": "https://it.wikipedia.org/wiki?curid=5298924", "title": "Dawn O'Day", "text": ""}
{"id": "5298925", "revid": "287204", "url": "https://it.wikipedia.org/wiki?curid=5298925", "title": "Valerie Grenier", "text": ""}
{"id": "5298926", "revid": "729019", "url": "https://it.wikipedia.org/wiki?curid=5298926", "title": "Associazione Sportiva Calcio Viareggio 1971-1972", "text": "Questa voce raccoglie le informazioni riguardanti l'Associazione Sportiva Calcio Viareggio nelle competizioni ufficiali della stagione 1971-1972."}
{"id": "5298928", "revid": "70527974", "url": "https://it.wikipedia.org/wiki?curid=5298928", "title": "Ugo di Saint-Cher", "text": ""}
{"id": "5298931", "revid": "767487", "url": "https://it.wikipedia.org/wiki?curid=5298931", "title": "Freewheel Burning", "text": "Freewheel Burning \u00e8 una canzone dei Judas Priest, pubblicata come singolo di lancio dell'album \"Defenders of the Faith\". \u00c8 stata pubblicata nel dicembre del 1983, circa un mese prima dell'uscita dell'album, avvenuta nel gennaio del 1984. Il singolo ha raggiunto la posizione numero 42 della Official Singles Chart nel Regno Unito.\nLa versione pubblicata nell'edizione 12\" del singolo presenta un'introduzione di chitarra pi\u00f9 lunga, non inclusa nella versione contenuta nell'album.\nLa canzone \u00e8 stata accompagnata da un video musicale che mostra filmati della band accompagnati a quelli di un ragazzo mentre gioca a \"Pole Position\".\nNegli anni, la canzone \u00e8 stata reinterpretata dai Fozzy nell'album \"Happenstance\" (2002) ed inserita nella colonna sonora del videogioco \"Gran Turismo 4\" (2005)."}
{"id": "5298932", "revid": "599013", "url": "https://it.wikipedia.org/wiki?curid=5298932", "title": "Lights of London", "text": ""}
{"id": "5298933", "revid": "481666", "url": "https://it.wikipedia.org/wiki?curid=5298933", "title": "C.C. Calvert", "text": ""}
{"id": "5298934", "revid": "70528097", "url": "https://it.wikipedia.org/wiki?curid=5298934", "title": "Ugone di Provenza", "text": ""}
{"id": "5298935", "revid": "297745", "url": "https://it.wikipedia.org/wiki?curid=5298935", "title": "Comunit\u00e0 montana Valle del Boite", "text": ""}
{"id": "5298953", "revid": "70528229", "url": "https://it.wikipedia.org/wiki?curid=5298953", "title": "Calendario generale romano", "text": ""}
{"id": "5298954", "revid": "70528270", "url": "https://it.wikipedia.org/wiki?curid=5298954", "title": "Alessandro Della Spina", "text": ""}
{"id": "5298960", "revid": "850788", "url": "https://it.wikipedia.org/wiki?curid=5298960", "title": "Rugby Padova", "text": ""}
{"id": "5298967", "revid": "991694", "url": "https://it.wikipedia.org/wiki?curid=5298967", "title": "Associazione Fascista Calcio Padova", "text": ""}
{"id": "5298970", "revid": "767487", "url": "https://it.wikipedia.org/wiki?curid=5298970", "title": "Love Bites (Judas Priest)", "text": "Love Bites \u00e8 una canzone dei Judas Priest, estratta come secondo singolo dall'album \"Defenders of the Faith\" nel 1984.\nIl testo della canzone affronta l'atto del mordere o succhiare la pelle di un'altra persona, ovvero quello che viene colloquialmente definito come succhiotto. \nPer promuovere la canzone \u00e8 stato realizzato un video musicale girato durante il tour mondiale di supporto a \"Defenders of the Faith\"."}
{"id": "5298981", "revid": "4175", "url": "https://it.wikipedia.org/wiki?curid=5298981", "title": "Leoni di San Marco", "text": "Leoni di San Marco fu una societ\u00e0 italiana di rugby a 15 di Padova, fondata il 29 novembre 1927, prima squadra cittadina in ordine cronologico, nonch\u00e9 seconda del Paese dopo la milanese Sport Club Italia.\nStoria.\nLa formazione nacque per iniziativa di uno studente padovano, Piero Son e sotto il patrocinio di Pietro Pierobon e Amedeo Fusari, delegato federale per il rugby del Veneto.\nLa squadra debutt\u00f2 il 19 marzo 1928 in casa della e a gennaio 1929 disput\u00f2 la sua prima partita fuori dai confini patrii, in Romania contro l'RCT Bucarest (sconfitta 0-11).\nPartecip\u00f2 al primo campionato italiano di rugby nel 1929 giungendo terzo in un girone con e e non qualificandosi quindi per la finale del titolo.\nNel 1930 cess\u00f2 ogni attivit\u00e0, entrando a far parte della neonata polisportiva Associazione Fascista Calcio Padova."}
{"id": "5298986", "revid": "767487", "url": "https://it.wikipedia.org/wiki?curid=5298986", "title": "Some Heads Are Gonna Roll", "text": "Some Heads Are Gonna Roll \u00e8 una canzone dei Judas Priest, estratta come terzo ed ultimo singolo dall'album \"Defenders of the Faith\" nel 1984. Ha raggiunto la posizione numero 97 della Official Singles Chart nel Regno Unito e la numero 42 della Mainstream Rock Songs negli Stati Uniti. \nLa canzone \u00e8 stata scritta dal compositore e cantante Bob Halligan Jr., che aveva gi\u00e0 collaborato con la band nel precedente album \"Screaming for Vengeance\" scrivendo la traccia \"(Take These) Chains\"."}
{"id": "5298988", "revid": "118912312", "url": "https://it.wikipedia.org/wiki?curid=5298988", "title": "The Chicken and the Pig", "text": "La fiaba The Chicken and the Pig (\"Il Pollo ed il Maiale\" in italiano) \u00e8 una storiella sull'impegno per un progetto o una causa.\nPer la produzione di un piatto a base di prosciutto e uova, il maiale fornisce il prosciutto che richiede il suo sacrificio e il pollo fornisce le uova che non sono difficili da produrre.\nQuindi il maiale \u00e8 completamente coinvolto in questo piatto mentre il pollo \u00e8 solo interessato, eppure entrambi sono necessari per produrre il piatto.\nTrama.\nLa favola del pollo e del maiale viene utilizzata per illustrare i diversi livelli di stakeholders coinvolti in un progetto. \nLa classica fiaba recita:\nA volte, la storia si presenta come un enigma:\nInterpretazione e morale.\nNell'interpretazione \u00e8 necessario considerare e comprendere il gioco di parole basato sulle molte accezioni dei termini inglesi \"contribute\" e \"commit\" (il secondo in particolare pu\u00f2 intendersi come fortemente coinvolto, ma anche compromesso, consumato).\nLa fiaba \u00e8 utilizzata principalmente in contesti dove \u00e8 necessaria una squadra forte per il successo, come nello sport o nell'Agile software development."}
{"id": "5298989", "revid": "324026", "url": "https://it.wikipedia.org/wiki?curid=5298989", "title": "Una giornata di Ivan Denisovi\u010d (film)", "text": "Una giornata di Ivan Denisovi\u010d (\"One Day in the Life of Ivan Denisovich\") \u00e8 un film del 1970 diretto da Caspar Wrede.\nFilm di produzione norvegese-britannica basato sull'opera omonima di Aleksandr Isaevi\u010d Sol\u017eenicyn.\nTrama.\nRussia, 1942. La fine della Seconda Guerra Mondiale \u00e8 ancora lontana. Iv\u00e0n Den\u00ecsovic, comune soldato dell'Armata Rossa, viene preso prigioniero dai tedeschi. Insieme ad altri colleghi riesce a fuggire, ma viene acciuffato dai suoi e punito con dieci anni di lavoro forzato in Siberia, venendo accusato di disfattismo. In tale periodo Denisovic sar\u00e0 impegnato insieme ad altri reclusi, nella costruzione della sede di una centrale elettrica. La situazione non \u00e8 per\u00f2 vivibile: clima rigido, cibo scarso e vigilanza severa (guidata dal tenente Volkovoij) fanno dei reclusi un manipolo di bruti, che pensa solo alla sopravvivenza quotidiana. L'unico che mostra ottimismo \u00e8 Aljoska, un fervente battista dedito alla preghiera e alla meditazione. L'unico modo per ingraziarsi i superiori e i vigilanti ed evitare cos\u00ec la cella \u00e8 regalare loro del tabacco, oltretutto, non facile da reperire."}
{"id": "5298993", "revid": "205250", "url": "https://it.wikipedia.org/wiki?curid=5298993", "title": "Amedeo Fusari", "text": "Biografia.\nPioniere del Rugby Italiano \u00e8 stato il fondatore delle squadre Leoni di San Marco nel 1927 e Rugby Padova con Ferruccio Hellmann nel 1930. Inoltre era giornalista per Il Gazzettino e presidente del direttorio Veneto-Trentino della Federazione Italiana della Palla Ovale. Come dirigente sportivo, organizz\u00f2 anche la maratona Padova-Venezia.\nA lui \u00e8 stato dedicato un torneo di rugby."}
{"id": "5298998", "revid": "2159364", "url": "https://it.wikipedia.org/wiki?curid=5298998", "title": "Lando (disambigua)", "text": ""}
{"id": "5299012", "revid": "767487", "url": "https://it.wikipedia.org/wiki?curid=5299012", "title": "Turbo Lover", "text": "Turbo Lover \u00e8 una canzone dei Judas Priest, estratta come primo singolo dall'album \"Turbo\" nel 1986. Ha raggiunto la posizione numero 42 della Mainstream Rock Songs negli Stati Uniti e la numero 50 della classifica dei singoli in Canada.\nSi tratta di una delle prime canzoni in cui la band ha sperimentato l'utilizzo di guitar synth. Sono presenti tuttavia due assoli di chitarra eseguiti da K. K. Downing e Glenn Tipton.\nIl video musicale della canzone \u00e8 stato diretto da Wayne Isham e fa uso di alcuni scheletri animati in stop motion."}
{"id": "5299014", "revid": "70529336", "url": "https://it.wikipedia.org/wiki?curid=5299014", "title": "Opere dell'ingegno", "text": ""}
{"id": "5299015", "revid": "729019", "url": "https://it.wikipedia.org/wiki?curid=5299015", "title": "Livio Zava", "text": "Biografia.\nStudente di medicina all'Universit\u00e0 di Padova ed ex giocatore dell'Associazione Fascista Calcio Padova Rugby, fonda a Treviso nel 1932 il Rugby Treviso."}
{"id": "5299016", "revid": "300067", "url": "https://it.wikipedia.org/wiki?curid=5299016", "title": "Andrej Ivanov (cestista)", "text": ""}
{"id": "5299019", "revid": "729019", "url": "https://it.wikipedia.org/wiki?curid=5299019", "title": "Cesare Sarti", "text": "Biografia.\nProveniente da Mestre ha giocato a rugby in massima serie per Bologna e Padova."}
{"id": "5299033", "revid": "287204", "url": "https://it.wikipedia.org/wiki?curid=5299033", "title": "Locked In (Judas Priest)", "text": "Locked In \u00e8 una canzone dei Judas Priest, estratta come secondo singolo dall'album \"Turbo\" nel 1986. Ha raggiunto la posizione numero 25 della Mainstream Rock Songs negli Stati Uniti.\nLa canzone si avvale di guitar synth e sweep-picking. L'assolo di chitarra viene eseguito contemporaneamente all'unisono da K. K. Downing e Glenn Tipton.\nIl video musicale della canzone \u00e8 stato diretto da Wayne Isham e fa uso di alcuni scheletri animati in stop motion, in modo simile a quanto realizzato nel precedente video \"Turbo Lover\", di cui quello di \"Locked In\" costituisce una sorta di proseguimento."}
{"id": "5299035", "revid": "729019", "url": "https://it.wikipedia.org/wiki?curid=5299035", "title": "Davide Lanzoni", "text": "Biografia.\nOriginario di Rovigo fu studente di medicina all'Universit\u00e0 di Padova e proprio nell'ateneo patavino si avvicin\u00f2 al rugby giocando per l'Associazione Fascista Calcio Padova Rugby e il GUF Padova. Il 22 marzo 1935, di ritorno da Padova, fond\u00f2 il Rugby Rovigo Delta insieme a Ivan Piva e Arrigo Menarello.\nFu giocatore nel primo campionato del Rovigo e in quelli del dopoguerra. Ritiratosi divenne dirigente e presidente della societ\u00e0 nonch\u00e9 medico nella citt\u00e0 polesana. Mor\u00ec il 24 marzo 1988, poco prima della vittoria del decimo scudetto.\nA lui \u00e8 stata dedicata una tribuna dello Stadio Mario Battaglini di Rovigo."}
{"id": "5299036", "revid": "1718925", "url": "https://it.wikipedia.org/wiki?curid=5299036", "title": "Unione Sportiva Viterbese 1971-1972", "text": "Questa voce raccoglie le informazioni riguardanti l'Unione Sportiva Viterbese nelle competizioni ufficiali della stagione 1971-1972."}
{"id": "5299041", "revid": "110157", "url": "https://it.wikipedia.org/wiki?curid=5299041", "title": "Zawiya di Idris II", "text": "La Zawiya di Moulay Idris II \u00e8 una zawiya a F\u00e8s, Marocco, dedicata alla tomba di Idris II, che govern\u00f2 il Marocco tra il 807-828 e fond\u00f2 la citt\u00e0 di F\u00e8s per la seconda volta nell'810.\nNel 1308, quasi cinque secoli dopo la morte di Moulay Idris II, sul posto fu ritrovato un corpo, ancora intatto. La popolazione credette che si trattasse del corpo di Idris II e fond\u00f2 la zawiya. Originariamente fu costruita dai Merinidi nel 1440 circa; nel corso dei secoli l'edificio fu modificata significativamente e quasi completamente sostituita nel XVIII secolo da Mulay Isma'il nello stile tipico degli Alawiti, che governavano il Marocco al tempo.\nMoulay Idris II \u00e8 il santo patrono della citt\u00e0 di F\u00e8s, si ritiene che visitare la sua zawiya porti benefici agli stranieri che visitano la citt\u00e0, ai ragazzi prima di essere circoncisi e alle donne che vogliono facilitare il parto."}
{"id": "5299043", "revid": "1494169", "url": "https://it.wikipedia.org/wiki?curid=5299043", "title": "Il giorno della vendetta (disambigua)", "text": ""}
{"id": "5299045", "revid": "729019", "url": "https://it.wikipedia.org/wiki?curid=5299045", "title": "Renzo Maffioli", "text": "Biografia.\nGiocatore del nel 1935 pass\u00f2 all'.\nTra il 1933 e il 1937 disput\u00f2 11 partite con la Nazionale italiana.\nAllen\u00f2 inoltre e la Nazionale italiana, con cui nel 1954 giunse alla finale di Coppa Europa.\nTra le altre panchine in carriera tecnica, anche quella del ."}
{"id": "5299047", "revid": "344503", "url": "https://it.wikipedia.org/wiki?curid=5299047", "title": "Damien Chazelle", "text": "Debutta dietro la macchina da presa con il film \"Guy and Madeline on a Park Bench\" (2009). Nel 2016 scrive e dirige il film musicale \"La La Land\", per il quale vince due Golden Globe, un Premio BAFTA e l'Oscar al miglior regista, divenendo il pi\u00f9 giovane regista della storia degli Oscar a vincere il premio.\nBiografia.\nChazelle nasce a Providence, nel Rhode Island, figlio del francese Bernard Chazelle, professore di Scienze Informatiche all'Universit\u00e0 di Princeton, e della canadese-americana Celia Chazelle (nata Martin), professoressa di storia medievale presso il College of New Jersey. Chazelle cresce a Princeton, nel New Jersey, dove, pur essendo di famiglia cattolica, frequenta per quattro anni una scuola ebraica.\nIl cinema \u00e8 stato il primo amore di Chazelle, ma durante l'adolescenza egli mira a divenire un musicista e prova a farsi un nome come batterista jazz durante i suoi anni alla Princeton High School. Chazelle ha dichiarato di aver avuto un professore di musica molto esigente, al quale il regista si \u00e8 poi ispirato per creare il personaggio di Terence Fletcher nel suo primo film di successo, Whiplash. A differenza del protagonista di tale film, Chazelle ha detto di essere sempre stato consapevole di non avere il talento necessario per diventare un grande musicista, e infatti, dopo il diploma, torna ad appassionarsi al cinema. Frequenta con successo il dipartimento di Studi Visivi ed Ambientali all'Universit\u00e0 di Harvard, dove si laurea nel 2007. Nei suoi anni ad Harvard, Chazelle divide un appartamento con Justin Hurwitz, compositore e suo frequente collaboratore negli anni successivi.\nHa esordito come regista e sceneggiatore con \"Guy and Madeline on a Park Bench\", film dedicato al jazz, che include nella propria tesi di laurea e al quale collabora anche Hurwitz. Successivamente ha partecipato alla scrittura dei soggetti di \"The Last Exorcism - Liberaci dal male\" (2013) e \"Il ricatto\" (2013). Con il suo secondo film da regista, \"Whiplash\" (2014), basato sull'omonimo cortometraggio del 2013, ha ricevuto il plauso della critica. Il film \u00e8 stato presentato al Sundance Film Festival, dove vince il e il Premio del pubblico. Ai Premi Oscar 2015 riceve 5 nomination e 3 vittorie, di cui la nomination alla migliore sceneggiatura non originale riservata a Chazelle.\nNel 2017 il suo terzo film lo consacra sulla scena mondiale: il musical \"La La Land\", presentato in anteprima alla 73\u00aa Mostra internazionale d'arte cinematografica di Venezia, che vede protagonisti gli attori Ryan Gosling ed Emma Stone e che porter\u00e0 al trio di artisti numerosi premi a livello internazionale. Nel gennaio 2017 Chazelle infatti vince due Golden Globe come miglior regista e per la miglior sceneggiatura, premi che si aggiungono alla vittoria di 7 Golden Globe in totale, un record, tra cui miglior film commedia o musicale. Ai Premi BAFTA 2017, \"La La Land\", riceve ben 11 candidature e vince per il miglior film, miglior fotografia, miglior colonna sonora, miglior canzone per \"City of Stars\" e miglior attrice protagonista a Emma Stone; Chazelle riceve il suo primo BAFTA al miglior regista. Il film riceve anche il numero record di 14 nomination ai premi Oscar 2017 (numero raggiunto solo dai film \"Titanic\" ed \"Eva contro Eva\") tra i quali miglior sceneggiatura originale, vincendone 6. Chazelle riceve l'Oscar al miglior regista, divenendo all'et\u00e0 di 32 anni, un mese e 7 giorni il pi\u00f9 giovane regista della storia degli Oscar a vincere il premio.\nRiconoscimenti.\nPremio Oscar\nGolden Globe\nBAFTA\nCritics' Choice Movie Award\nIndependent Spirit Award\nWriters Guild of America Award\nSatellite Award\nSaturn Award\nSundance Film Festival"}
{"id": "5299048", "revid": "767487", "url": "https://it.wikipedia.org/wiki?curid=5299048", "title": "Unione Sportiva Monsummanese 1948-1949", "text": "Questa voce raccoglie le informazioni riguardanti l'Unione Sportiva Monsummanese nelle competizioni ufficiali della stagione 1948-1949."}
{"id": "5299055", "revid": "70530000", "url": "https://it.wikipedia.org/wiki?curid=5299055", "title": "Palazzo Ricciardi", "text": ""}
{"id": "5299059", "revid": "125365060", "url": "https://it.wikipedia.org/wiki?curid=5299059", "title": "Benedetto De Beni", "text": "Dopo lo scoppio della Seconda guerra mondiale venne richiamato alle armi come Capitano dell'artiglieria italiana da montagna e prest\u00f2 servizio presso il fronte russo.\nLa vicenda.\nIl 17 luglio 1942 l'esercito tedesco conquist\u00f2 Voroshilovgrad (Ucraina), e la citt\u00e0 divenne una trappola per tutti gli ebrei che non avevano fatto in tempo a scappare.\nTra le famiglie rimaste in citt\u00e0 c'erano i Turok, che furono costretti a registrarsi presso le autorit\u00e0 naziste e a portare la stella gialla appuntata sugli abiti. Tra loro le due figlie, Sara e Rachel, che furono costrette dalle SS a prestare servizio in un gruppo di lavoro con l'incarico di ripulire un cinema danneggiato da un bombardamento, situato nei pressi dell'edificio in cui stazionava un'unit\u00e0 di soldati italiani.\nUna pausa di lavoro, mentre la guardia tedesca s'era allontanata, Sara, che aveva studiato musica, cominci\u00f2 a suonare Santa Lucia, utilizzando il pianoforte che si trovava nel cinema. Gli italiani udirono le note famigliari e accorsero, nacque, da quel giorno, un legame di amicizia e solidariet\u00e0 con le ragazze.\nNei giorni seguenti i militari italiani portarono del cibo alle due sorelle e cercarono di metterle in guardia dalla sorte che sarebbe loro spettata se fossero rimaste in citt\u00e0. Proposero la loro caserma quale rifugio sicuro in caso di rastrellamento.\nNella notte del 1\u00ba novembre 1942 accade quanto previsto, un tedesco giunse a casa Turok e ordin\u00f2 a tutti i membri della famiglia l'adunata, per il mattino successivo nella piazza cittadina. Le due sorelle, quella notte, si trasferiscono nel posto in cui stazionava il contingente italiano, come concordato in precedenza con i soldati, qui vennero nascoste in una stanza e fu dato loro del cibo.\nIl mattino seguente alcune migliaia di ebrei della citt\u00e0 si presentarono sulla piazza per essere trasferiti nel ghetto. in realt\u00e0 furono costretti a marciare fino a Ostraia Moghila, dove furono fucilati e sepolti nelle fosse comuni. Tra loro c'erano diciannove parenti delle sorelle Turok.\nSara e Rachel furono impiegate nella cucina del campo italiano e, da quel momento seguirono gli italiani sino alla linea del fronte.\nNella primavera del 1943, per volere del generale \"Giglio\", Sara e Rachel furono assegnate ad un'unit\u00e0 che rientrava in Italia. Il capitano De Beni affid\u00f2 alle sorelle una lettera per la moglieIsa Cittadini, con la quale la pregava di occuparsi delle due ragazze. Giunsero a Udine e qui furono sistemate in un convento, nel frattempo spedirono alla signora Isa la lettera del Marito. Questa prontamente, invi\u00f2 loro del denaro per poter raggiungere Gromo, dove viveva la famiglia, presso \"Villa Cittadini\", di propriet\u00e0 del suocero del capitano De Beni.\nL'arrivo delle sorelle venne registrato e cos\u00ec poterono usufruire della tessera annonaria. Restarono un anno nella villa aiutando la famiglia nell'accudire i bambini piccoli. Sara successivamente raggiunse Firenze, grazie all'aiuto di alcuni parenti dei De Beni, la famiglia russa degli Yevsieko. Rachel si ferm\u00f2 a Gromo fino alla fine della guerra. Dopo la liberazione i partigiani la aiutarono a unirsi alle truppe sovietiche per il rientro in patria.\nLa prigionia.\nBenedetto De Beni, che era rimasto in Ucraina con il contingente italiano, dopo l'8 settembre 1943 si rifiut\u00f2 di entrare nell'esercito repubblicano e di proseguire la guerra al fianco dei nazisti.\nFu deportato nel campo di internamento in Germania a Wietzendorf, dove incontr\u00f2 il cognato Andrea Cittadini e lo scrittore Giovannino Guareschi. Riusc\u00ec a salvarsi e a fare ritorno a casa solo a guerra finita. Le sorelle Turok avevano gi\u00e0 fatto rientro in Ucraina.\nBenedetto De Beni si spense a Seriate, il 26 gennaio 1966.\nGiusto tra le nazioni.\nL'8 settembre 1996, trent'anni dopo, gli venne conferito il riconoscimento postumo da Yad Vashem ambasciatrice d'Israele, di Giusto tra le Nazioni, che fu ritirato dal figlio Berardo. Alla cerimonia era presente Rachel Trok.\nIl 4 giugno 2010 il Comune di Calcinate ha dedicato un albero del giardino in viale Olmi a Benedetto De Beni.\nNel suo paese natale a Costermano (Verona), nel 35\u00ba Anniversario di fondazione della locale sezione dell'Associazione nazionale alpini, \u00e8 stata a lui dedicata una lapide , Giusto tra le Nazioni, per la sua azione a difesa digli ebrei durante il secondo conflitto mondiale."}
{"id": "5299069", "revid": "767487", "url": "https://it.wikipedia.org/wiki?curid=5299069", "title": "Ip Man - The Legend Is Born", "text": "Ip Man - The Legend Is Born (\"Yip Man Chin-chyun\"), anche noto come The Legend Is Born - Ip Man, \u00e8 un film del 2010 diretto da Herman Yau, ispirato alla vita del giovane Ip Man.\nTrama.\nFoshan, 1905. Il piccolo Ip Man e il suo fratellastro Ip Tin Chi vengono affidati dal padre Yip Oi-dor alle cure di una delle pi\u00f9 prestigiose scuole di arti marziali, mostrando un talento fuori dal comune nell'apprendere lo stile wing chun. Tra diverse strade professionali e amori giovanili, i fratelli prenderanno vie sempre pi\u00f9 diverse, al contempo un gruppo di giapponesi turber\u00e0 la pace della scuola."}
{"id": "5299074", "revid": "767487", "url": "https://it.wikipedia.org/wiki?curid=5299074", "title": "Il ricatto (film 2013)", "text": "Il ricatto (\"Grand Piano\") \u00e8 un film del 2013 diretto dal regista spagnolo Eugenio Mira.\nTrama.\nIl pianista Tom Selznick ritorna sulle scene cinque anni dopo una bruttissima esibizione, nella quale si era bloccato sulla cinquette, una melodia molto difficile da eseguire per via della sua velocit\u00e0 e dei tasti, talvolta distanti tra loro. Proprio durante il concerto che deve segnare il suo ritorno trova sul pianoforte un biglietto con scritto \"Sbaglia una nota e morirai\": un cecchino lo ha preso di mira, da l\u00ec in poi inizia un'angosciosa comunicazione, tra la vittima e il carnefice il quale violenta psicologicamente Tom e lo porter\u00e0 a stravolgere con gesta bizzarre e frenetiche lo spettacolo, fino a renderlo completamente proprio succube e fargli modificare lo spettacolo stesso, ripescando la fobia del pianista, il quale \u00e8 messo alle strette."}
{"id": "5299075", "revid": "2121138", "url": "https://it.wikipedia.org/wiki?curid=5299075", "title": "Tempio di Lokanatha", "text": "Il tempio di Lokanatha \u00e8 un tempio induista eretto nell'XI secolo che sorge a Puri, vicino al tempio di Jagannath, e dedicato al dio Shiva.\nSecondo la storia, il Linga fu installato dal principe R\u0101ma. La caratteristica unica \u00e8 che il Linga \u00e8 sempre sommerso dall'acqua, in accordo con la legenda che vuole la dea Ga\u1e45g\u0101 fluire dalla sommit\u00e0 del Linga come un ruscello.\nLa cerimonia che \u00e8 celebrata con maggiore fervore \u00e8 il \"Saranti Somavar Fair\", nel quale i devoti credono che il Linga abbia il potere di curare malattie dopo aver cercato il Dar\u015bana dal dio Shiva."}
{"id": "5299076", "revid": "767487", "url": "https://it.wikipedia.org/wiki?curid=5299076", "title": "Unione Sportiva Arezzo 1948-1949", "text": "Questa pagina raccoglie le informazioni riguardanti l'Unione Sportiva Arezzo nelle competizioni ufficiali della stagione 1948-1949."}
{"id": "5299082", "revid": "287204", "url": "https://it.wikipedia.org/wiki?curid=5299082", "title": "Grantly Dick-Read", "text": "Biografia.\nGiovinezza ed educazione.\nGrantly Dick-Read nacque nel Suffolk il 26 gennaio 1890, figlio di un mugnaio del Norfolk e sesto di sette figli. Frequent\u00f2 il Bishop's Stortford College e Cambridge e fu un eccellente atleta e fantino. Effettu\u00f2 il tirocinio medico presso il London Hospital, Whitechapel, dove si laure\u00f2 in medicina nel 1914.\nCarriera e lavoro.\nDurante la prima guerra mondiale, Dick-Read prest\u00f2 servizio presso il Royal Army Medical Corps. Fu gravemente ferito nella campagna di Gallipoli ma successivamente prest\u00f2 servizio in Francia. Quando la guerra fin\u00ec, torn\u00f2 al London Hospital per un anno e complet\u00f2 la specializzazione a Cambridge.\nNei primi anni venti, lavor\u00f2 in una clinica di Woking e divenne molto conosciuto.\nDick-Read si specializz\u00f2 nel parto, osservando e prendendo nota di casi significativi. \nPubblic\u00f2 il suo primo libro, \"Natural Childbirth\", nel 1933.\nLe idee di Dick-Read all'inizio furono derise, e lui venne espulso dalla clinica londinese che aveva istituito con un gruppo di colleghi ostetrici.\nQuando la collaborazione con Woking venne meno nel 1934, Dick-Read fond\u00f2 una clinica privata al numero 25 di Harley Street.\nIl suo secondo libro, \"Revelation of Childbirth\" (successivamente reintitolato \"Childbirth without Fear\"), fu pubblicato nel 1942, e, a differenza del primo, mir\u00f2 ad un pubblico pi\u00f9 generale (in particolare alle donne). Per le tesi e le pratiche che veniva elaborando fu accusato da pi\u00f9 parti di \"ascientificit\u00e0\", di \"crudelt\u00e0\" (perch\u00e9 non forniva immediatamente analgesici alle partorienti, ma solo su loro esplicita richiesta) e di ipnotizzare le pazienti.\nDopo la seconda guerra mondiale, le sue idee si fecero lentamente strada e arrivarono inviti a tenere incontri in tutto il mondo. Negli anni cinquanta il libro divenne un bestseller internazionale, ancora ristampato, e fonte di ispirazione per l'attivit\u00e0 ostetrica di Ina May Gaskin, Michel Odent e, in Italia, Giampiero Mosconi e Umberto Piscicelli.\nNel 1948 Dick-Read si trasfer\u00ec in Sudafrica, dove osserv\u00f2 parti tradizionali africani e rafforz\u00f2 la propria fiducia in questi metodi. Da questa esperienza scatur\u00ec \"No Time for Fear\" (1955). Nel 1953 torn\u00f2 in Inghilterra e continu\u00f2 a tenere conferenze e a scrivere.\nNel 1956 venne fondata la \"UK Natural Childbirth Association\" (oggi \"National Childbirth Trust)\", che divenne la principale organizzazione benefica ad occuparsi del parto e della condizione genitoriale. Grantly Dick-Read fu il suo primo presidente. \nNel 1957 usc\u00ec un album fonografico intitolato \"Natural Childbirth: A Documentary Record of the Birth of a Baby\", cui Dick-Read partecip\u00f2, e che fu stampato da Argo Records in Gran Bretagna e da Westminster Records negli Stati Uniti. \u00c8 ancora disponibile in forma di CD presso Pinter &amp; Martin.\nDick-Read mor\u00ec l'undici giugno 1959 all'et\u00e0 di 69 anni a Wroxham, Norfolk, in una casa lungo il fiume precedentemente appartenuta all'attore e musicista George Formby. Una targa commemorativa della clinica di Dick-Read al numero 25 di Harley Street fu inaugurata l'undici giugno 1992.\n\"Childbirth without Fear\".\nL'opera principale di Dick-Read si basa sulla convinzione che partorire, in quanto funzione fisiologica e naturale, non sia di per s\u00e9 doloroso, ma che lo sia di fatto (nel caso di parti senza complicanze) a causa della paura (e della paura del dolore) instillata nelle partorienti da varie fonti culturali. Sebbene il travaglio (\"labour\") sia certo un fatto di \"duro lavoro\" (\"hard work\"), il dolore intenso, secondo Dick-Read, non \u00e8 necessariamente intrinseco ad un parto senza complicanze. Assistere a parti indolori nei suoi primi anni di pratica medica cambi\u00f2 infatti la sua visione delle cose.\nSecondo Dick-Read, la paura, attivando il sistema nervoso simpatico, innesca ci\u00f2 che egli chiama la \"sindrome Paura-Tensione-Dolore\" (\"Fear-Tension-Pain Syndrome\") e il fenomeno \"donna tesa - cervice tesa\" (\"Tense woman - tense cervix\"). Tale situazione pu\u00f2 essere evitata principalmente con l'educazione della partoriente a ci\u00f2 che avverr\u00e0 nel suo corpo durante il travaglio, affinch\u00e9 sia in grado di raggiungere uno stato di particolare rilassamento. Dick-Read sottolinea infatti a pi\u00f9 riprese l'importanza dell'educazione prenatale come routine per tutte le donne (anche prima dell'adolescenza).\nCome racconta nel libro, egli trasse le sue convinzioni sul dolore e la paura dall'osservazione di molti parti, indolori e non, in diverse situazioni nel corso degli anni, a partire dal lavoro al London Hospital (iniziato nel 1912) e dalle esperienze avute durante la guerra. Questi casi lo portarono ad essere tra i primi a considerare il ruolo dello stato emotivo della donna nell'andamento del parto e a sviluppare un metodo di preparazione al parto. Le sue idee all'epoca erano in contrasto con l'ampio uso che si faceva, in Inghilterra, dell'analgesia, dell'anestesia (soprattutto con cloroformio ed etere) e del forcipe, visti come strumenti di progresso in quanto \"alleviatori di dolore\", e Dick-Read sub\u00ec critiche e accuse di vario tipo."}
{"id": "5299084", "revid": "436907", "url": "https://it.wikipedia.org/wiki?curid=5299084", "title": "L'involuzione della specie", "text": "L'involuzione della specie \u00e8 un singolo del gruppo musicale italiano Linea 77, pubblicato il 18 novembre 2013 dalla INRI.\nDescrizione.\nOriginariamente, \"L'involuzione della specie\" avrebbe dovuto essere il primo singolo estratto da un EP intitolato \"C'eravamo tanto armati\", originariamente previsto per inizio del 2014 e successivamente cancellato a causa di danni irreparabili agli hard disk contenenti i premaster dello stesso.\nIl singolo \u00e8 stato successivamente inserito nel settimo album in studio \"Oh!\", uscito nel 2015.\nVideo musicale.\nIl videoclip, diretto da Davide Pavanello (il primo nella sua carriera), \u00e8 stato pubblicato il 10 novembre 2013 attraverso il canale YouTube del gruppo e mostra scene di Nitto e Dade cantare il brano con altre di carattere maggiormente esplicito."}
{"id": "5299087", "revid": "70530284", "url": "https://it.wikipedia.org/wiki?curid=5299087", "title": "Real basilica di Superga", "text": ""}
{"id": "5299092", "revid": "1745361", "url": "https://it.wikipedia.org/wiki?curid=5299092", "title": "Vanzina", "text": ""}
{"id": "5299093", "revid": "767487", "url": "https://it.wikipedia.org/wiki?curid=5299093", "title": "Chiesa ortodossa russa di Rabat", "text": "La chiesa della Santa Resurrezione a Rabat \u00e8 la prima e al giorno d'oggi una delle due chiese ortodosse russe in uso in Marocco. \u00c8 sotto la giurisdizione della Chiesa ortodossa russa.\nStoria.\nLa prima pietra della chiesa fu posata il 6 luglio 1931. Il tempio venne consacrato il 13 novembre 1932 in onore della risurrezione di Ges\u00f9 dal metropolita Eulogius di Parigi. La chiesa \u00e8 stata ridipinta completamente nel 2011 da pittori di icone sacre, provenienti da Mosca."}
{"id": "5299094", "revid": "1719883", "url": "https://it.wikipedia.org/wiki?curid=5299094", "title": "Filosofia positiva e filosofia negativa", "text": "Filosofia positiva e filosofia negativa sono i due poli, contrapposti e complementari, in cui si articola la riflessione teologica e filosofica, cos\u00ec designate in particolare dall'idealista Friedrich Schelling.\nFilosofia negativa.\nLa filosofia negativa \u00e8 per Schelling quel tipo di riflessione preliminare che pu\u00f2 stabilire soltanto le condizioni negative o necessarie, ma non sufficienti, perch\u00e9 qualcosa esista. Essa coglie il dato empirico su un piano logico o concettuale, racchiudendolo in un sistema, senza potere in nessun modo farlo venire all'essere, dal momento che l'esistenza nasce da una volont\u00e0 libera e irriducibile alla mera necessit\u00e0 razionale. La filosofia negativa ha dunque una natura principalmente critica, perch\u00e9 elimina, esclude dal suo oggetto gli aspetti accidentali, ne segna i limiti senza i quali esso non potrebbe esistere, concentrandosi sulla sua essenza.\nSi tratta di processo analogo all'ascesi propria della teologia negativa, che nella prova ontologica riconosceva Dio come ente necessario, da ammettere cio\u00e8 per un'impossibilit\u00e0 logica di pensare diversamente, la cui esistenza veniva dimostrata in quanto gi\u00e0 implicita nell'essenza. E tuttavia, una tale idea perfettissima di Dio, pur essendo valida sul piano logico, \u00e8 ancora spoglia, priva di quel contenuto vivo che non la renda solo un astratto artificio della mente.\nAlla filosofia negativa \u00e8 quindi affidato un compito importante, in vista per\u00f2 di qualcos'altro: essa cio\u00e8 deve essere integrata da una filosofia positiva, che mostri la manifestazione tangibile di Dio nella realt\u00e0 e nella storia. Soltanto in questo passaggio ulteriore, andando paradossalmente oltre se stessa, e non illudendosi di poter riposare nella propria autosufficienza, la filosofia negativa acquista senso e significato.\nFilosofia positiva.\nLa filosofia positiva rappresenta l'aspetto complementare a quello puramente logico-negativo della filosofia, mirando a ritrovare il fondamento metafisico della realt\u00e0 non nel ragionamento, bens\u00ec nella pratica, nell'esperienza che l'uomo ha di Dio nel corso dei secoli.\nLa filosofia negativa funge tuttavia da premessa necessaria alla fase positiva, perch\u00e9 questa pu\u00f2 sorgere soltanto al culmine della ricerca razionale, quando la ragione scopre che il contenuto da essa tanto cercato non si trova al suo interno, bens\u00ec fuori di s\u00e9. Colta da stupore, prende coscienza di un abisso, e che il suo sapere si \u00e8 tramutato in non-sapere. Si rende conto infatti che il suo pensare \u00e8 reso possibile da un Essere sovra-razionale da cui procede, che essa non pu\u00f2 dedurre da s\u00e9 in termini logici, ma per accogliere il quale deve prima sapersi aprire all'estasi (da \"ex-stasis\", \u00abessere fuori\u00bb): questo \u00e8 il momento in cui l'anima diviene \"nous\", intelligenza, la quale per\u00f2 non \u00e8 ancora Dio, ma sperimenta la propria nullit\u00e0, la propria paralisi e stupore. Essa potr\u00e0 attingere Dio solo attraverso una rivelazione da parte di Dio stesso, in una fase discendente rivolta verso il mondo, complementare a quella ascendente della negazione.\nQuesta fase si dipana in due momenti successivi, descritti da Schelling come \"filosofia della Mitologia\", e \"filosofia della Rivelazione\".\nNell'Incarnazione del Cristo sta dunque l'immenso valore della religione cristiana, il cui contenuto fondamentale non dev'essere ridotto, come voleva Hegel, a un insieme di precetti morali dettati dalla ragione, delle quali la vicenda umana di Ges\u00f9 rappresenterebbe solo l'involucro esteriore: \u00abIl contenuto fondamentale del Cristianesimo \u00e8 appunto Cristo stesso, non ci\u00f2 che Egli ha detto, ma ci\u00f2 che Egli \u00e8, ci\u00f2 che Egli ha fatto. Il Cristianesimo non \u00e8 immediatamente una dottrina, esso \u00e8 una realt\u00e0\u00bb.\nL'evoluzione cristiana descritta nell'Antico e soprattutto del Nuovo Testamento si svolger\u00e0 secondo tre linee di sviluppo analoghe al ruolo dei tre apostoli, Pietro, Paolo e Giovanni, all'interno della Chiesa:\nNegativit\u00e0 e positivit\u00e0 nella filosofia contemporanea.\nIl problema di conciliare l'aspetto negativo della filosofia con la positivit\u00e0 della realt\u00e0 e della vita, trova nel filosofo cattolico Luigi Pareyson ulteriori sviluppi. Egli vede in Schelling l'interprete privilegiato della negativit\u00e0 dell'esistenza, colui che fonda sulla libert\u00e0, anzich\u00e9 sulla necessit\u00e0, la possibilit\u00e0 del male e della sofferenza.\nPareyson ha scorto nella filosofia positiva e negativa di Schelling non solo un'anticipazione dei temi dell'esistenzialismo, ma anche una profonda affinit\u00e0 con Heidegger al punto da far ritenere Schelling un filosofo talmente attuale da essere persino post-heideggeriano, la cui interpretazione \u00abpu\u00f2 essere innovata a partire da Heidegger proprio perch\u00e9 Heidegger ha avuto Schelling all'origine del suo pensiero\u00bb.\nIl tema della positivit\u00e0 e negativit\u00e0 dell'Essere \u00e8 d'altronde presente in Heidegger nei suoi richiami alla differenza ontologica, di ascendenza teologica, per cui Dio si rivela anche e soprattutto nella storia, nel suo \u00abdarsi\u00bb nel tempo, ma il suo rivelarsi \u00e8 al contempo un ritrarsi: come la luce che non vediamo direttamente, ma solo in quanto rende visibili gli oggetti, cos\u00ec l'Essere rimane nascosto dietro quel che fa apparire.\nUn'affinit\u00e0 con la \"via negativa\" della teologia medioevale \u00e8 stata individuata, nell'ambito della filosofia della scienza, nel criterio della falsificabilit\u00e0 enunciato da Karl Popper, laddove il principio scolastico per cui \u00abnon possiamo sapere cosa \u00e8 Dio, bens\u00ec cosa non \u00e8\u00bb, assomiglia all'asserzione popperiana che \u00able leggi naturali sono paragonabili a divieti: non affermano che qualcosa esiste, ma la negano\u00bb. Si tratta dell'indirizzo di pensiero noto come razionalismo critico, rielaborazione del criticismo kantiano, che assegna alla ragione un ruolo essenzialmente critico, negativo, e sul quale sono state sollevate diverse problematicit\u00e0, che pure lo stesso Popper ha mostrato di comprendere, data la necessit\u00e0 logica di relazionare ogni negativo (\u00abcosa non \u00e8\u00bb) ad un positivo (\u00abcosa \u00e8\u00bb), non potendo l'uno sussistere senza l'altro.\nUn'analoga affinit\u00e0 con la teologia negativa \u00e8 stata rilevata nella cosiddetta \u00abdialettica negativa\u00bb di Theodor Adorno, esponente della scuola di Francoforte, seppure in una prospettiva materialista."}
{"id": "5299095", "revid": "125371215", "url": "https://it.wikipedia.org/wiki?curid=5299095", "title": "No potho reposare", "text": "A Diosa (pi\u00f9 conosciuta come \"Non potho reposare\") \u00e8 una canzone scritta nel 1920 dal compositore Giuseppe Rachel col tempo di valzer inglese, sulle parole della omonima poesia, scritta nel 1915, dell'avvocato sarulese Salvatore Sini. Questo brano \u00e8 un canto d'autore di ispirazione folklorica e da tempo \u00e8 entrato a far parte della cultura e della tradizione popolare sarda.\nStoria.\nGi\u00e0 dal 1921 il brano musicale faceva parte del repertorio del \"Corpo musicale filarmonico\" di Nuoro, diretto dallo stesso Rachel. Nel 1936 il tenore mogorese Maurizio Carta, che aveva iniziato dal 1928 a incidere per la Casa discografica Path\u00e9, incise in un 78 giri tre strofe di \"A Diosa\" (insieme alle strofe di \"Muttos\").\nNel 1957 a Torino, per iniziativa del musicista e musicologo Gavino Gabriel, fu realizzata una versione del Coro di Nuoro, solista Mario Delussu.\nNel 1966 fu la volta delle versioni di due cori nuoresi: il Coro Barbagia, con la voce solista del tenore Giuseppe Tanchis, pubblicato nel loro LP \"Sardegna canta e prega\" inciso dalla RCA Italiana, e del Coro di Nuoro, \"La Sardegna nel canto e nella danza\".. In seguito diversi cori nuoresi inseriranno il brano nel loro repertorio: il Coro Ortobene, Su Nugoresu, Sos Canarios e altri.\nBen il presto il brano si diffuse anche nel resto dell'isola: nel 1978 Maria Carta incise il pezzo in un 45 giri per la Polydor, nel 1981 la cantante folk Anna Loddo per la Fonit Cetra e nel 1984 fu il gruppo pop del Coro degli Angeli, in seguito fece parte del repertorio di Tazenda, Bertas, Andrea Parodi, Duo Puggioni, Cordas e Cannas e Elena Ledda, l'Associazione Corale Luigi Canepa di Sassari la incise nel 1990. L'ultima versione in ordine di tempo \u00e8 di Tore Fazzi Collage feat. Francesca Fazzi, contenuta nell'album \"Lughe noa\" pubblicato nel Maggio 2021\nDagli anni novanta in poi la canzone \u00e8 entrata a far parte del repertorio di numerosi cori nazionali ed internazionali. Lo stesso vale per cantanti e musicisti, spesso grazie alle collaborazioni con artisti sardi.\nNel 2001 il compositore Hardy Mertens scrisse le \"Variazioni sinfoniche su \"No potho reposare\" canto della nostalgia\".\nNel 2017 \u00e8 uscito il volume \"Non potho reposare. Il canto d'amore della Sardegna\" (editore Nota, collana Il campo) dell'etnomusicologo Marco Lutzu, riguardante il brano e la sua storia, che contiene in allegato un CD con 19 versioni musicali, comprese molte di quelle qui citate.\nAll'inizio del 2020, viene pubblicato un libro dal titolo \"A Diosa. La leggenda di Nen\u00e8\" (L'Erudita editore), il primo romanzo dello scrittore Angelo Deiana. Oltre a dare il titolo a questo lavoro, all'interno del libro si scopre che la canzone \"Non potho reposare\" svolge un ruolo fondamentale per la trama.\nMetrica, ispirazione e testo.\nIl titolo della poesia \u00e8 \"A Diosa\", il nome che il poeta d\u00e0 alla donna e che in spagnolo significa Dea.\nIl componimento poetico \u00e8 composto da nove sestine, formate da sei versi endecasillabi con schema: ABABCC. Tuttavia questo fa parte di un poema che \u00e8 costituito da un'altra composizione di altrettante strofe intitolata \"A Diosu\" (risposta di Diosa), che sono appunto la risposta dell'amata allo spasimante lontano. I cui primi versi recitano: \n&lt;poem&gt;\u00ab \"Si tue non bi podes reposare,\"\n\"non riposat Diosa, amore, coro\"\u00bb.&lt;/poem&gt;\nSi tratta quindi di un poema amoroso costituito da una corrispondenza fra due amanti che vivono lontani.\nL'accoppiamento dei nomi \"Diosa\" e \"Diosu\" ricorda quello dei nomi dei due pastori \"Dulcineo\" e \"Dulcina\", che compaiono nel VI libro del romanzo Los diez libros de Fortuna de Amor del poeta algherese Antonio Lo Frasso.\nAnche i versi delle prime strofe del componimento di Sini ricordano vagamente i versi del Lo Frasso, del poema \"Non podende sufrire su tormentu\", contenuti nel suo romanzo scritto in spagnolo e con componimenti in catalano e in sardo.\nScriveva Lo Frasso:\n&lt;poem&gt;\"Non poto dia e note reposare\"\n\"qui ya m'agato mortu in d'ogni hora\"\n\"et torrende in me vengio a pensare\"\n\"qui tota sa culpa tenes se\u00f1ora\"&lt;/poem&gt;\nSingoli, interpretazioni e cover.\nNel settembre del 2017, fra le iniziative relative alla candidatura di Nuoro come capitale italiana della cultura 2020, \u00e8 stato presentato il progetto \"A diosa\", comprendente un videoclip del regista Renzo Gual\u00e0 in cui il brano \u00e8 stato eseguito dai sette cori nuoresi (Coro di Nuoro, Coro Barbagia, Coro Nugoro Amada, Coro Ortobene, Coro Canarjos, Coro Su Nugoresu e Coro Amici del Folklore) e la voce solista del tenore Piero Pretti.\nIl brano \"T'amo\" di Mahmood, contenuto nell'album \"Ghettolimpo\" pubblicato nel giugno 2021, contiene nel ritornello i versi del brano popolare sardo, cantato assieme al coro femminile Intrempas di Orosei."}
{"id": "5299100", "revid": "290023", "url": "https://it.wikipedia.org/wiki?curid=5299100", "title": "A Diosa", "text": ""}
{"id": "5299101", "revid": "436907", "url": "https://it.wikipedia.org/wiki?curid=5299101", "title": "Io sapere poco leggere", "text": "Io sapere poco leggere \u00e8 un singolo del gruppo musicale italiano Linea 77, pubblicato il 10 marzo 2014 dalla INRI.\nDescrizione.\nCome per il singolo precedente, anche \"Io sapere poco leggere\" era stato concepito per essere pubblicato in un EP intitolato \"C'eravamo tanto armati\", successivamente cancellato a causa di danni irreparabili agli hard disk contenenti i premaster dello stesso. Riguardo a questo brano, il gruppo ha spiegato che \u00e8 stato ispirato da Cosimo Cavallo, \u00abanche se lui non lo sa\u00bb: \nIl singolo \u00e8 stato successivamente pubblicato nel settimo album in studio \"Oh!\", uscito nel 2015. Attraverso un video pubblicato dal gruppo nel febbraio 2015, \"Io sapere poco leggere\" risulta essere il preferito di Dade nell'album.\nVideo musicale.\nIl videoclip, il ventesimo nella carriera del gruppo, \u00e8 stato diretto da Corrado Perria ed \u00e8 stato anticipato da un'anteprima resa disponibile per la visione il 25 febbraio 2014.\nPubblicato in contemporanea al singolo, esso mostra il gruppo eseguire il brano in una stanza alternato a scene di una bambina intenta a guardare svariati filmati violenti alla televisione."}
{"id": "5299104", "revid": "83531", "url": "https://it.wikipedia.org/wiki?curid=5299104", "title": "Unione Sportiva Anconitana 1948-1949", "text": "Questa voce raccoglie le informazioni riguardanti l'Unione Sportiva Anconitana nelle competizioni ufficiali della stagione 1948-1949."}
{"id": "5299105", "revid": "119751251", "url": "https://it.wikipedia.org/wiki?curid=5299105", "title": "Bruno Cadetto", "text": "Biografia.\nNato nel 1919 a Canussio, in comune di Varmo, nel 1935 si trasfer\u00ec a Udine, dove in seguito avrebbe esercitato la professione di insegnante di lettere.\nDurante la Resistenza, fu segretario del CLN provinciale, con il nome di battaglia \"Antonio\".\nFu assessore alla vigilanza urbana dal 1951 al 1956, anno in cui divenne consigliere comunale. Democristiano, nel 1960 assunse la carica di sindaco, che mantenne sino al 1974 quando dette le dimissioni \u00e0 seguito di forti contrasti con alcuni consiglieri del PSI, componente la Giunta Comunale, risultando cos\u00ec, al 2021, il primo cittadino di Udine con il mandato pi\u00f9 lungo. Fu quindi eletto sindaco, per il completamento della legislatura che scadeva nel 1975, Angelo Candolini, allora capogruppo comunale della Democrazia Cristiana e che fu poi confermato sindaco alle elezioni del 1975."}
{"id": "5299109", "revid": "400518", "url": "https://it.wikipedia.org/wiki?curid=5299109", "title": "Premio letterario Piero Chiara", "text": ""}
{"id": "5299111", "revid": "767487", "url": "https://it.wikipedia.org/wiki?curid=5299111", "title": "Timbuktu (film 2014)", "text": "Timbuktu \u00e8 un film del 2014 diretto da Abderrahmane Sissako.\nTrama.\nUn pastore di bestiame vive con la sua famiglia in un villaggio nei pressi di Timbuct\u00f9, in Mali. La tranquillit\u00e0 vissuta tra le dune del deserto viene bruscamente disturbata dall'arrivo di elementi armati jih\u0101disti, i quali impongono la \"Shar\u012b\u02bfa\" e mettono al bando la musica, il calcio e le sigarette. Procedono quindi a matrimoni forzati, perseguitano le donne e improvvisano loro tribunali che emanano sentenze ingiuste e assurde, basate su una visione settaria dell'Islam. Malgrado la ferocia della loro repressione, la popolazione resiste coraggiosamente, in nome di una differente visione giuridica, sociale e culturale dell'Islam.\nProduzione.\nRiprese.\nIl film \u00e8 stato girato in Mauritania e in Mali nel 2012.\nDistribuzione.\nIl film, che ha concorso per la Palma d'oro al Festival di Cannes 2014, dove ha vinto il Premio della Giuria Ecumenica e il Fran\u00e7ois Chalais Prize, ha ricevuto la candidatura all'Oscar al miglior film straniero nell'ambito dei Premi Oscar 2015."}
{"id": "5299125", "revid": "110157", "url": "https://it.wikipedia.org/wiki?curid=5299125", "title": "Chiesa di Sant'Andrea (Tangeri)", "text": "La chiesa di Sant'Andrea \u00e8 una chiesa anglicana a Tangeri, Marocco, consacrata nel 1905.\nStoria.\nNel 1880, re Hasan I don\u00f2 il terreno alla comunit\u00e0 britannica per la costruzione di una piccola chiesa anglicana a Tangeri. Dopo la costruzione della chiesa constatarono l'insufficienza delle dimensioni per l'accoglienza della crescente comunit\u00e0 di devoti, perci\u00f2 ne fu costruita un'altra nel 1894, che divenne la chiesa di Sant'Andrea. Fu consacrata nel 1905. L'interno \u00e8 decorato con una fusione di diversi stili, con forti influenze moresche. Il campanile, a forma di minareto, si affaccia sull'adiacente cimitero.\nTra le persone commemorate nella chiesa vi sono Emily Keene, Sherifa di Wazzan (1849-1944), che ha introdotto il vaccino contro il colera in Marocco. Era un'operatrice umanitaria britannica, sposata con Shareef di Ouazzane, un leader religioso locale. Mor\u00ec a Tangeri e la sua lapide commemorativa si trova nel lato occidentale dell'edificio. La sua reale tomba \u00e8 nel cimitero della famiglia Wazzan nel quartiere Marshan di Tangeri, affacciato sullo stretto di Gibilterra.\nTra le personalit\u00e0 sepolte nella propriet\u00e0 della chiesa si annoverano Sir Harry MacLean (1848-1920), Paul Lund (1915-1966) e Walter Harris (1866-1933), scrittore britannico."}
{"id": "5299132", "revid": "287204", "url": "https://it.wikipedia.org/wiki?curid=5299132", "title": "Monico", "text": ""}
{"id": "5299137", "revid": "1543377", "url": "https://it.wikipedia.org/wiki?curid=5299137", "title": "Begin the Beguine", "text": "Begin the Beguine \u00e8 un brano musicale composto nel 1934 da Cole Porter. Porter scrisse la canzone tra Kalabahi, Indonesia, e le isole Figi durante una crociera sul Pacifico. Fu cantata per la prima volta in pubblico nell'ottobre 1935 da June Knight nel musical di Broadway \"Jubilee\", prodotto dall'Imperial Theatre di New York City.\nIl brano.\nUna \"beghina\" era in origine una donna laica cristiana del tredicesimo o quattordicesimo secolo che viveva in castit\u00e0 in una comunit\u00e0 religiosa senza aver preso i voti in maniera formale, ma nel linguaggio creolo dei Caraibi, specialmente in Martinica e Guadalupa, il termine arriv\u00f2 a definire semplicemente una \"donna bianca\", e poi fu applicato ad uno stile musicale e di ballo. Questa combinazione di stile di ballo \"alla francese\" e ritmi latini divenne molto popolare a Parigi nel corso degli anni quaranta, anche grazie alla stessa canzone di Porter.\nXavier Cugat e la sua orchestra registrarono una delle sue prime versioni nel 1935, con una forte intonazione latina rispetto alle versioni successive. La registrazione fu strumentale, anche se il cantante Don Reid cantava il titolo, l'inizio e la fine della canzone. Questa registrazione ottenne una classificazione di grande successo.\nVersione di Artie Shaw.\nAll'inizio, la canzone non suscit\u00f2 particolare interesse, forse per la sua struttura inconsueta per l'epoca. Due anni dopo, tuttavia, il \"bandleader\" Artie Shaw registr\u00f2 un arrangiamento del brano in versione \"swing\" orchestrale, in collaborazione con l'arrangiatore Jerry Gray, e la pubblic\u00f2 come lato B del singolo \"Indian Love Call/Begin the Beguine\"\nAltre versioni.\n\"Begin the Beguine\" \u00e8 stata reinterpretata da moltissimi artisti nel corso degli anni, tra i quali: Tony Martin, Chick Henderson, Leslie Hutchinson, Eddie Heywood e la sua orchestra, Alys Robi, The Andrews Sisters, Maurice Rocco, Jo Stafford, Mario Lanza, Pat Boone, Frank Sinatra, Charlie Parker, Caterina Valente, Liberace, Teddy Reno, Johnny Dorelli, Ella Fitzgerald, Louis Prima &amp; Keely Smith, Al Hirt, Elvis Presley (come \"You'll Be Gone\"), Andy Williams, Tom Jones, Django Reinhardt, Les Paul, Pete Townshend, Johnny Mathis, Sammy Davis, Jr., Julio Iglesias (1981 prima posizione nella classifiche Official Singles Chart ed Irish Recorded Music Association, settima in Svizzera e ottava in Austria), Dionne Warwick, Michael Nesmith, Frank Holder. La MGM utilizz\u00f2 \"Begin the Beguine\" nel suo musical del 1940 \"Balla con me\", diretto da Norman Taurog. Nel film il brano \u00e8 ballato da Fred Astaire ed Eleanor Powell. \u00c8 presente anche nella colonna sonora del film \"The Rocketeer\", cantata da Melora Hardin, la cui colonna sonora \u00e8 di James Horner."}
{"id": "5299138", "revid": "767487", "url": "https://it.wikipedia.org/wiki?curid=5299138", "title": "Fantastic 4 - I Fantastici Quattro", "text": "Fantastic 4 - I Fantastici Quattro (\"Fantastic Four\", reso graficamente \"FANT4STIC\") \u00e8 un film del 2015 diretto da Josh Trank e basato sui personaggi omonimi dei fumetti Marvel Comics.\nLa pellicola \u00e8 un reboot del franchise cinematografico dei Fantastici Quattro, e, a differenza di questi ultimi, \u00e8 basato sulla versione Ultimate del gruppo. Ha come protagonisti Miles Teller, Kate Mara, Michael B. Jordan, Jamie Bell e Toby Kebbell.\nTrama.\nReed Richards \u00e8 un ragazzo prodigio che, insieme al suo migliore amico Ben Grimm, ha costruito un prototipo di teletrasporto il quale portato a una fiera delle scienze attira l'attenzione del professor Franklin Storm, direttore della Fondazione Baxter, una ricerca sponsorizzata dal governo per giovani prodigi. Reed \u00e8 reclutato a unirsi a loro e per aiutare i figli di Storm, la scienziata Sue Storm e il tecnico un po' temerario Johnny Storm, nel completamento di un \"portale quantico\" in grado di teletrasportarli in un'altra dimensione, progettato inizialmente dal ribelle pupillo di Storm, Victor von Doom che accetta malvolentieri di aiutarli a causa dei suoi sentimenti non corrisposti per Sue.\nL'esperimento riesce, e il supervisore della struttura, il dottor Harvey Allen, prevede di inviare un gruppo della NASA per avventurarsi nel pianeta della dimensione parallela noto come \"pianeta Zero\". Delusi per non poter partecipare alla spedizione, Reed, Johnny, e Victor insieme a Ben usano la porta quantica per imbarcarsi in un viaggio non autorizzato su pianeta Zero. Il mondo primordiale ripulsa di una strana energia verde sotto forma di lava. Victor cerca di toccarla causando un'eruzione. Reed, Johnny e Ben ritornano alla loro navetta e Sue li riporta sulla Terra. Victor per\u00f2 \u00e8 lasciato indietro e cade nella lava. La macchina esposta alla misteriosa energia esplode alterando Reed, Sue, Johnny e Ben a livello genetico-molecolare, offrendo loro condizioni super-umane donandogli capacit\u00e0 che per\u00f2 sfuggono al loro controllo: Reed pu\u00f2 allungarsi come la gomma, Sue pu\u00f2 alterare lo spettro visivo diventando invisibile, generare campi di forza di energia e volare, Johnny pu\u00f2 avvolgere tutto il suo corpo in fiamme e volare, e Ben diventa un mostro enorme coperto di roccia. Essi vengono posti in custodia del governo nell'Area 57 per essere studiati e testati. Incolpando s\u00e9 stesso per l'incidente Reed fugge dalla struttura.\nUn anno dopo Reed \u00e8 latitante e cerca di costruire un'altra macchina per curare i suoi amici ma viene localizzato e catturato da Ben che intanto \u00e8 diventato una risorsa militare insieme a Johnny e Sue.\nJohnny e Sue sono stati equipaggiati con tute speciali per tenere sotto controllo le loro condizioni per contenere le loro capacit\u00e0. Reed \u00e8 portato nell'Area 57, dove il dottor Allen lo convince ad aprire un altro portale per pianeta Zero in cambio di una cura. Arrivati a pianeta Zero, alcuni esploratori trovano Victor, che ha il corpo fuso con la sua tuta e ha assunto capacit\u00e0 telecinetiche grazie alla misteriosa energia presente sul pianeta. Lo riportano sulla Terra ma credendo che la razza umana voglia distruggere il \u201csuo\u201d pianeta Zero, Victor uccide gli scienziati e soldati nella base tra cui il dottor Allen e il professor Storm e ritorna nel pianeta utilizzando la porta quantica, venendo inseguito da Ben, Johnny, Reed, e Sue.\nVictor, che ora si fa chiamare Dottor Destino, attiva un enorme portale sul pianeta Zero utilizzando la stessa macchina portata al collasso che, aprendo un buco nero, comincia a risucchiare la Terra rischiando di distruggerla. Ma i quattro cercano di fermarlo e dopo le iniziali difficolt\u00e0, visto il grande potere del malvagio Dottor Destino, insieme lo sconfiggono: Ben colpisce Victor che si disintegra dentro il portale che poi Johnny chiude, prima di rientrare tutti sulla Terra.\nIl gruppo \u00e8 ricompensato per il loro eroismo mediante una nuova base operativa da cui vogliono salvaguardare il mondo utilizzando i loro poteri e il loro intelletto, e decidono di chiamarsi \"Fantastici 4\".\nProduzione.\nSviluppo.\nIl film fu annunciato nell'agosto 2009 dalla 20th Century Fox. Nel luglio 2012 Josh Trank venne assunto come regista. Nel febbraio 2013 Matthew Vaughn viene annunciato come produttore, e nell'ottobre dello stesso Simon Kinberg viene chiamato per co-produrre e co-sceneggiare la pellicola. Secondo Kinberg il film sar\u00e0 pi\u00f9 realistico e drammatico rispetto ai precedenti film dei Fantastici Quattro.\nTrank ha citato David Cronenberg come sua ispirazione personale, mentre il look del film \u00e8 stato ispirato a \"Scanners\" ed a \"La mosca\".\nCasting.\nIl casting cominci\u00f2 nel gennaio 2014. Miles Teller, Kit Harington, Richard Madden e Jack O'Connell furono tutti candidati per il ruolo di Reed Richards mentre Kate Mara, Margot Robbie e Emmy Rossum fecero un provino per la parte di Susan Storm. A febbraio Michael B. Jordan viene scelto come Johnny Storm / Torcia Umana e Mara viene confermata come Susan Storm. A marzo Toby Kebbell entra nel cast nel ruolo di Victor von Doom. In seguito Teller conferm\u00f2 di aver ottenuto la parte di Mr. Fantastic e conferm\u00f2 che Jamie Bell avrebbe interpretato Ben Grimm / La cosa. Ad aprile entr\u00f2 nel cast Tim Blake Nelson nel ruolo di Harvey Elder (poi cambiato in \"Harvey Allen\" durante le riprese aggiuntive) e a maggio Reg E. Cathey viene scelto come interprete del Dr. Storm, padre di Sue e Johnny.\nRiprese.\nLe riprese del film si sono tenute dal 5 maggio al 23 agosto 2014, principalmente a Baton Rouge, in Louisiana.\nDiversi tabloid americani hanno raccontato di problemi fra Trank, la Fox e gli attori stessi nel corso della produzione. Un articolo pubblicato su Entertainment Weekly racconta che sul set Trank era \u00abaggressivo e violento\u00bb e che ha reagito molto male ai tentativi di Fox di cambiare alcuni aspetti del film, fra cui un taglio di diverse decine di milioni al budget e alcune modifiche alla sceneggiatura. L'Hollywood Reporter ha aggiunto che parte del lavoro di post-produzione del film \u00e8 stato portato avanti dai produttori, che hanno rigirato alcune scene e lavorato a un nuovo finale. Sull'atteggiamento di Trank sul set, lo stesso \"Hollywood Reporter\" ha scritto: \"Diverse fonti che hanno collaborato al progetto ci hanno detto che il regista non ha prodotto del materiale che avrebbe reso il film \u201crecuperabile\u201d: e secondo diverse persone, ha rifiutato di ricevere aiuto. Una fonte molto importante ci ha detto che Trank \u00absi rinchiudeva in una tenda escludendosi da tutto\u00bb: letteralmente, quando parte del film \u00e8 stata girata in Louisiana c'era una tenda nera attorno al suo monitor. Un altro membro dello staff ha raccontato che Trank era \u201cestremamente solitario\u201d e che fra una pausa e l'altra si ritirava nella sua roulotte e non interagiva con nessuno.\" Il 6 agosto inoltre, il giorno prima dell'uscita ufficiale del film, il regista ha pubblicato un tweet molto duro nei confronti della produzione \u2013 poi cancellato \u2013 confermando mesi di voci su problemi sul set e differenze di vedute fra lo stesso Trank e la produzione.\nColonna sonora.\nLa colonna sonora del film \u00e8 composta da Marco Beltrami insieme a Philip Glass.\nDistribuzione.\nIl primo teaser trailer del film \u00e8 stato diffuso il 27 gennaio 2015, seguito dalla versione italiana.\nLa pellicola ha subito vari slittamenti circa la data di uscita nei cinema. Inizialmente programmata per il dicembre 2012, viene rimandata prima a novembre 2013 e dopo a marzo 2014, per poi essere fissata al 19 giugno dello stesso anno. Infine \u00e8 stata scelta come data di uscita il 7 agosto 2015, mentre in Italia il film \u00e8 arrivato dal 10 settembre dello stesso anno.\nAccoglienza.\nIncassi.\n\"Fantastic 4 - I Fantastici Quattro\" ha incassato $ in Nord America e $ nel resto del mondo, per un totale complessivo di $.\nCritica.\nIl film ha ricevuto pessime recensioni, ottenendo solamente il 9% di recensioni positive sull'aggregatore Rotten Tomatoes, con un voto medio di 3,4 su 10 basato su 219 critiche, mentre sul sito Metacritic ha ottenuto un punteggio di 27 su 100 basato su 40 recensioni. In generale, il parere unanime negativo dei principali critici americani, riguarda diversi aspetti del film: la trama poco consistente, i personaggi deboli e gli effetti speciali scarsi. I peggiori difetti del film sono riassunti da un articolo pubblicato da Michael O\u2019Sullivan sul \"Washington Post\": \nSequel cancellato.\nNonostante il film avesse ricevuto critiche negative, la 20th Century Fox aveva fissato la data di uscita del sequel al 9 giugno 2017. Il 23 novembre 2015 lo studio cancell\u00f2 il seguito dal listino dei prossimi film, presupponendo l'abbandono della sua produzione, in conseguenza al flop della pellicola."}
{"id": "5299142", "revid": "1687355", "url": "https://it.wikipedia.org/wiki?curid=5299142", "title": "Jessica Pegula", "text": "In carriera ha vinto un titolo WTA, il Citi Open 2019, ed ha raggiunto i quarti di finale agli Australian Open 2021.\nBiografia.\nSuo padre \u00e8 il noto uomo d'affari Terrence Pegula, mentre la madre Kim \u00e8 una donna sudcoreana.\nCarriera.\nNel 2011 Jessica Pegula ha ottenuto una wildcard per poter partecipare all' US Open nel doppio femminile insieme alla connazionale Taylor Townsend. La coppia esce al terzo turno contro Vania King e Jaroslava \u0160vedova.\nNel 2012 ha superato le qualificazioni al torneo di Indian Wells ma \u00e8 stata eliminata al primo turno da Magdal\u00e9na Ryb\u00e1rikov\u00e1 in tre set.\n2019: 1\u00ba titolo WTA e ingresso in top 60.\nPegula inizia l'anno a Newport Beach, un torneo di categoria WTA 125K: dopo il bye all'esordio, raggiunge la finale senza perdere un set contro Kiick, Di Lorenzo, Peterson e Davis. Si arrende nell'ultimo atto a Bianca Andreescu (6-0 4-6 2-6). A febbraio, trova la finale nell'ITF di Midland, dove cede alla wild-card Caty McNally. In marzo, le viene offerta una wild-card per partecipare al Premier Mandatory di Indian Wells, al primo turno batte Zarina Diyas con un perentorio 6-1 6-1 mentre al secondo cede a Lesja Curenko in tre set (6-3 5-7 4-6). A Miami, supera le qualificazioni per poi arrendersi all'esordio a Johanna Konta, n\u00b038 del mondo. Sulla terra, gioca bene nel Volvo Car Open, dove elimina Irina Khromacheva (1-6 7-6(4) 6-1) e Anastasija Sevastova, n\u00b012 del ranking mondiale, con lo score di 6-4 6-2. Si arrende alla futura semifinalista Petra Martic in tre set. Il resto della stagione su terra non regala sussulti a Pegula, che raggiunge al massimo un secondo turno a Praga. Anche sull'erba non raccoglie grandi risultati, perdendo al primo turno a Eastbourne, Wimbledon e non passa le qualificazioni a Birmingham.\nPegula decide di andare poi a Washington per inaugurare lo swing sul cemento americano. Dopo aver disposto di Katerina Siniakov\u00e1, testa di serie n\u00b04, in due set, rimonta un parziale svantaggio alla giovane polacca Iga \u015awi\u0105tek (5-7 6-4 6-1) per poi avere la meglio nei quarti di Lauren Davis, finalista qui nel 2016 (6-2 7-6(2)). In semifinale, si impone sulla qualificata Anna Kalinskaja per 6-3 3-6 6-1, approdando alla sua seconda finale in carriera in un torneo di categoria International. A differenza di quanto successo in Qu\u00e9bec, questa volta l'americana riesce a portare a casa il titolo, battendo nettamente Camila Giorgi (6-2 6-2). Pegula vince cos\u00ec il primo titolo WTA della carriera, entrando anche tra le prime 60 del mondo (al n\u00b056). Dopo questo successo non ha pi\u00f9 risultati significativi, in quanto esce sempre al primo round di tutti i tornei che gioca nel resto della stagione.\nTermina l'annata al n\u00b076 del mondo.\n2020: 3\u00b0 finale WTA.\nPegula inizia l'anno a Auckland: per la terza volta in carriera, arriva in una finale WTA in un International, battendo Bellis (6-0 6-4), Zidansek (6-2 6-3), Cornet (6-0 3-2 e ritiro) e la ex-numero 1 del mondo Caroline Wozniacki (3-6 6-4 6-0). In finale cede il passo alla connazionale Serena Williams, con il punteggio 3-6 4-6. Delude le aspettative a Melbourne, dove si arrende all'esordio a Taylor Townsend in due set. In seguito, raggiunge i quarti nei due WTA 125K di Newport Beach e Indian Wells. \nTra marzo e agosto, il circuito WTA \u00e8 costretto a fermarsi per via della pandemia mondiale di COVID-19, che porta all'annullamento di tutti i tornei previsti in quei mesi (tra cui lo slam di Wimbledon) e al rinvio dei Giochi Olimpici di Tokyo al 2021.\nPegula riprende a giocare al Top Seed Open di Lexington, dove esce di scena al secondo turno contro Bellis (3-6 2-6). Gioca un grande torneo al Western &amp; Southern Open, facente parte della categoria Premier 5, passa le qualificazioni battendo le due russe Gracheva e Samsonova; nel tabellone principale, si impone sulle connazionali Brady (7-6(5) 6-4) e Anisimova (7-5 6-2). Agli ottavi, estromette la 5\u00b0 testa di serie Aryna Sabalenka, con il punteggio di 6-2 2-6 6-3, approdando ai primi quarti di finale in un torneo di questa caratura. Nella circostanza, cede nettamente ad Elise Mertens (1-6 3-6). In seguito, agli US Open raggiunge il terzo turno, con le vittorie in tre set su Bouzkov\u00e1 e Flipkens; ai sedicesimi, viene eliminata da Petra Kvitov\u00e1 per 4-6 3-6. Chiude la stagione giocando il Roland Garros, straordinariamente recuperato in autunno, dove perde all'esordio con Sabalenka (3-6 1-6).\nTermina l'anno al n\u00b060 del ranking mondiale.\n2021: primi quarti di finale in uno Slam, prima semifinale in un WTA 1000 e top 20.\nInizia l'anno ad Abu Dhabi, dove \u00e8 costretta ad arrendersi alla seconda testa di serie Elina Svitolina (4-6 3-6). Nello Yarra Valley Classic, centra la prima vittoria dell'anno su Mladenovic (6-4 6-1) e poi batte Mona Barthel (6-4 7-5); la sua avventura si ferma agli ottavi, eliminata da Sofia Kenin, n\u00b04 del mondo, in tre set. \nAgli Australian Open 2021, raggiunge i suoi primi quarti di finale in uno Slam, sconfiggendo Viktoryja Azaranka (7-5 6-4), Samantha Stosur (6-0 6-1), Kristina Mladenovic (6-2 6-1) e vendicandosi sulla n\u00b05 del mondo Elina Svitolina (6-4 3-6 6-3). Nei quarti, viene sconfitta dalla connazionale Jennifer Brady, che arriver\u00e0 in finale. Grazie all'ottimo risultato irrompe fra le prime 50 del mondo, posizionandosi al 44\u00ba posto in classifica. A marzo si presenta al WTA 500 di Doha dove passa le qualificazioni con le tre vittorie su Gabriela Dabrowski, Anastasija Potapova e Misaki Doi. Nel tabellone principale batte Wang Qiang per 6-3 6-1 e poi Jelena Ostapenko (6-2 7-5), approdando ai quarti, dove si scontra con la n\u00b06 del mondo, Karol\u00edna Pl\u00ed\u0161kov\u00e1. Con una prestazione impeccabile, Pegula si impone per 6-3 6-1, centrando la prima semifinale in un WTA 500, nella quale ha la meglio un'altra ceca, Petra Kvitov\u00e1, con il punteggio di 6-4 6-4. A Dubai, l'americana vince nettamente i primi tre incontri giocati con Jaroslava Shvedova (6-2 6-1), Mladenovic (6-1 6-2) e ancora Pl\u00ed\u0161kov\u00e1 (6-0 6-2). La sua avventura termina ai quarti, sconfitta da Elise Mertens in rimonta (7-5 5-7 0-6) e non sfruttando tre match-point nel secondo parziale. Segue quindi il Miami Open, dove elimina Storm Sanders per 6-3 6-4 e poi per la terza volta consecutiva Karol\u00edna Pl\u00ed\u0161kov\u00e1 per 6-1 4-6 6-4. Negli ottavi viene superata da Maria Sakkari per 4-6 6-2 66-7. \nIn seguito disputa il Mutua Madrid Open, eliminando Sorana C\u00eerstea ed usufruendo del ritiro di Viktoryja Azaranka. La sua corsa viene per\u00f2 interrotta dalla futura campionessa Aryna Sabalenka, che la sconfigge con un netto 6-1 6-2. Agli Internazionali d'Italia estromette Dar'ja Kasatkina (7-5 6-3), la numero 2 del mondo Naomi \u014csaka (7-62 6-2) ed Ekaterina Aleksandrova (6-2 6-4), salvo poi perdere contro Petra Marti\u0107 (5-7 4-6). \nPartecipa all' Open di Francia, dove al primo turno vince contro la cinese Zhu Lin per 6-4 4-6 6-4, e contro la ceca Tereza Martincov\u00e1 con un doppio 6-3 nel turno successivo. Viene sconfitta in seguito dalla connazionale Sofia Kenin per 6-4 1-6 4-6. Prende parte al German Open, dove usufruisce del ritiro di Hailey Baptiste sul 6-6 nel primo set ed elimina per la quarta volta di fila Karol\u00edna Pl\u00ed\u0161kov\u00e1. Nei quarti, cede ad Azarenka in tre set (2-6 7-5 4-6); a Bad Homburg, esce di scena contro la ceca Siniakov\u00e1. A Wimbledon, per la prima volta in carriera, vince un incontro del tabellone principale contro Caroline Garcia (6-3 6-1), ma al secondo turno viene superata dalla wild-card russa Ljudmila Samsonova in tre set. Nel torneo olimpico di Tokyo, l'americana viene eliminata al primo turno dalla futura vincitrice Belinda Bencic con un doppio 6-3.\nSuccessivamente, gioca alla Rogers Cup di Montr\u00e9al, dove centra la prima semifinale in carriera in un WTA '1000', sconfiggendo una dopo l'altra Kontaveit (5-7 6-3 6-3), la testa di serie n\u00b010 Pavlju\u010denkova (1-6 6-3 6-2), la connazionale Collins (6-4 3-6 7-5) e la tunisina Jabeur (1-6 7-6(4) 6-0). Nel penultimo atto, cede alla futura trionfatrice Camila Giorgi, riuscendo per\u00f2 a essere l'unica nel corso del torneo a strapparle un set (3-6 6-3 1-6).\nLa settimana dopo, a Cincinnati, si vendica al primo turno di Giorgi, battuta per 6-2 6-2 e poi approfitta del walkover di Simona Halep per giungere agli ottavi di finale dove si arrende a Karol\u00edna Pl\u00ed\u0161kov\u00e1 per la prima volta in stagione (dopo quattro successi su di lei nel corso dell'anno). Agli US Open, dopo due comodi successi su Potapova (6-2 6-2) e Doi (6-3 6-2) viene nuovamente eliminata da Belinda Bencic, raccogliendo gli stessi game ottenuti alle olimpiadi (2-6 4-6). Figura per\u00f2 molto bene in doppio misto, dove, assieme al connazionale Austin Krajicek, raggiunge la sua prima semifinale di specialit\u00e0 in uno slam, sconfiggendo nei quarti i numeri 3 del seeding Guarachi/Skupski; nel penultimo atto il duo americano cede alla coppia Krawczyk/Salisbury. \nA Chicago viene battuta agli ottavi da Ons Jabeur per 6-1 2-6 3-6. A Indian Wells, dopo il bye al primo turno in quanto testa di serie n\u00b019, elimina Sloane Stephens (6-2 6-3), Jasmine Paolini (6-4 6-1) e la n\u00b06 del mondo Elina Svitolina, con un netto 6-1 6-1. L'americana si qualifica cos\u00ec per il suo secondo quarto di finale '1000' di stagione, dive la sua corsa verr\u00e0 fermata dall'ex numero 1 del mondo Viktoryja Azaranka, per 6-4 6-2.\nTermina l'anno al n\u00b018 del mondo, suo miglior piazzamento.\n2022: quarti all'Australian Open e \"best ranking\".\nPegula comincia l'anno al Melbourne Summer Set II, perdendo subito da Irina-Camelia Begu (6(6)-7 3-6). A Sydney rimedia un'altra sconfitta all'esordio contro Caroline Garcia (4-6 6(3)-7). Si riprende agli Australian Open, dove difende i quarti raggiunti nel 2021: l'americana batte l'ucraina Anhelina Kalinina (4-6 7-6(1) 7-5) e dopo anche la connazionale Bernarda Pera (6-4 6-4). Al terzo turno, elimina la spagnola P\u00e1rrizas D\u00edaz per 7-6(3) 6-2, raggiungendo gli ottavi di finale dello slam oceanico per il secondo anno consecutivo. Qui affronta la greca Maria Sakkar\u012b, testa di serie n\u00b05, su cui si impone per 7-6(0) 6-3, riuscendo con successo a difendere i quarti di finale raggiunti lo scorso anno con l'ottava vittoria in carriera su una top-10. Tra le ultime otto, l'americana incontra la n\u00b01 del mondo Ashleigh Barty che la travolge, lasciandole solo 2 giochi, col punteggio 6-2 6-0. Grazie alla conferma del suo risultato del 2021 nello slam oceanico sale di 5 posizioni nella classifica WTA, assestandosi alla 16\u00b0 posizione, suo nuovo miglior piazzamento.\nA Dubai esordisce con un successo su Coco Gauff (6-4 6-4)."}
{"id": "5299149", "revid": "645180", "url": "https://it.wikipedia.org/wiki?curid=5299149", "title": "Filosofia negativa", "text": ""}
{"id": "5299155", "revid": "114790548", "url": "https://it.wikipedia.org/wiki?curid=5299155", "title": "Giuliano Zaccardelli", "text": "\u00c8 stato il primo italo-canadese ad essere nominato Comandante della Royal Canadian Mounted Police. Ha ricoperto questo incarico del 2 settembre 2000 al 15 dicembre 2006. Nell'aprile 2008 \u00e8 stato nominato Direttore di OASIS Africa dell'Interpol e nell'ottobre 2009 Direttore di Strategic Planning Directorate di Interpol.\nBiografia.\nZaccardelli emigr\u00f2 in Canada all'et\u00e0 di 7 anni. Visse a Montr\u00e9al.\nNel 1970 si arruol\u00f2 nella Royal Canadian Mounted Police e fu assegnato a St. Paul, Alberta. Fu trasferito a Toronto nel 1974, e successivamente a Calgary nel 1981. Divenne ufficiale nel 1986, assegnato a Ottawa e Nuovo Brunswick. Nel 1993 divenne Sovraintendente Capo del Quebec. Nel 1998 divenne responsabile del Quartiere Generale Nazionale. Il 2 settembre 2000 fu nominato ventesimo Comandante della Royal Canadian Mounted Police. Egli gest\u00ec i cambiamenti fatti nella polizia canadese a seguito degli attentati dell'11 settembre 2001. Ricevette numerose onorificenze canadesi e straniere. Comunque divenne anche il primo Comandante nella storia della Royal Canadian Mounted Police forzato a dimettersi a causa di controversie legate al suo servizio."}
{"id": "5299157", "revid": "6923", "url": "https://it.wikipedia.org/wiki?curid=5299157", "title": "Brissonneau et Lotz", "text": "Brissonneau et Lotz era una fabbrica francese di locomotive, rotabili ferroviari e autovetture. Fu anche il costruttore, nel 1951, del materiale rotabile equipaggiato di ruote in gomma per la Metropolitana di Parigi. Nel 1972 fu assorbita dalla Alstom.\nEra stata fondata a Nantes dove aveva la maggior parte degli impianti ma col passare degli anni aveva esteso i suoi impianti in varie localit\u00e0 del territorio francese.\nStoria.\nNel 1837 Etienne Lotz e Paul-Henri Renaud fondarono una piccola impresa meccanica con notevole successo. Nel 1841 a Nantes nasceva la societ\u00e0 dei fratelli Brissonneau, Mathurin (1814-1897) e Giuseppe (1817-1900); la loro fabbrica, sita in rue du Chapeau-Rouge intraprese attivit\u00e0 nell'industria dello zucchero e nella cantieristica. La produzione di locomotive e di locomobili per uso agricolo fu intrapresa nel 1849 da Etienne Lotz e Paul-Henri Renaud.\nNel 1862 Etienne Lotz lasci\u00f2 la societ\u00e0 da lui fondata insieme al proprio figlio Alphonse (1840-1921) andando a lavorare per i concorrenti fratelli Brissonneau. Nel 1878 la \"Fratelli Brissonneau\" si sciolse ricostituendosi come \"Societ\u00e0 Brissonneau e Lotz\" e trasfer\u00ec i propri impianti nel quartiere di Doulon a Nantes. Nel 1902 si costitu\u00ec come \"Societ\u00e0 Emile Brissonneau e Constant Lotz\" che, nel 1908, divenne una societ\u00e0 anonima con attivit\u00e0 che spaziava dalla costruzione di caldaie ai sistemi di refrigerazione, dalle macchine utensili ai carri impiegando pi\u00f9 di 400 lavoratori.\nNel 1920 nacque lo stabilimento di Creil.\nNel 1956 vennero assorbite le imprese industriali Charentaises (Entreprises industrielles charentaises) e lo stabilimento di Aytre.\nLa societ\u00e0 venne infine assorbita, nel 1972, dalla Alsthom per il settore ferroviario e dalla Soci\u00e9t\u00e9 des usines Chausson per il settore automobili.\nProduzione di automobili.\nNegli anni cinquanta del XX secolo Brissonneau e Lotz intrapresero la produzione di autovetture realizzando un piccolo cabriolet sportivo, basato sulla Renault 4CV, che venne lanciato nell'estate del 1956. Tra 1958 e 1959 il piccolo stabilimento di automobili si era trasformato in un reparto di produzione, su contratto Renault, per l'assemblaggio della Renault Floride. Pi\u00f9 tardi la vettura fu ribattezzata Renault Caravelle e venne prodotta fino al 1968.\nLa societ\u00e0 aveva anche un accordo contrattuale con la Opel per la costruzione della scocca della Opel GT sports car. Altri piccoli lotti di vetture vennero prodotti fino al 1996."}
{"id": "5299176", "revid": "645180", "url": "https://it.wikipedia.org/wiki?curid=5299176", "title": "Filosofia positiva", "text": ""}
{"id": "5299180", "revid": "287204", "url": "https://it.wikipedia.org/wiki?curid=5299180", "title": "Clubul Sportiv Universitar T\u00e2rgu Mure\u0219", "text": "Il Clubul Sportiv Universitar T\u00e2rgu Mure\u0219 \u00e8 una societ\u00e0 pallavolistica femminile rumena con sede a T\u00e2rgu Mure\u0219: milita nel campionato di Divizia A1.\nStoria.\nLa societ\u00e0 nasce con il nome Clubul Sportiv Universitar Gaz T\u00e2rgu Mure\u0219, in seguito modificato in Club Sportiv Universitar Medicina CSS T\u00e2rgu Mure\u0219, fino ad arrivare a quello di Clubul Sportiv Universitar T\u00e2rgu Mure\u0219.\nIl club partecipa quindi alla Divizia A1, massima serie del campionato rumeno, ottenendo per prima volta la qualificazione ad una competizione europa, ossia alla Challenge Cup 2007-08, al termine della stagione 2006-07: nel corso degli anni a venire si classifica sempre nelle posizioni di classifica medio-alte."}
{"id": "5299183", "revid": "767487", "url": "https://it.wikipedia.org/wiki?curid=5299183", "title": "Amarsi male", "text": "Amarsi male \u00e8 un film italiano del 1969 diretto dal regista pugliese Fernando Di Leo.\nIl film \u00e8 conosciuto anche con il titolo della riedizione Brucia, amore brucia.\nTrama.\nRoma. Negli anni della contestazione sessantottina, Carlo, studente d'architettura politicamente impegnato, prossimo a laurearsi e a sposarsi con Elena, figlia d'un ricco industriale, decide d'interrompere i rapporti con lei per iniziare una relazione con Anna, donna pi\u00f9 matura, segretaria e amante del padre di Elena."}
{"id": "5299189", "revid": "1486428", "url": "https://it.wikipedia.org/wiki?curid=5299189", "title": "Pralongo (Val di Zoldo)", "text": "Pralongo (\"Pral\u00f3nch\" in ladino zoldano) \u00e8 una frazione del comune italiano di Val di Zoldo, in provincia di Belluno.\nGeografia fisica.\nSi colloca su un pianoro di origine glaciale all'inizio della valle della Malisia, una collaterale destra della val Zoldana solcata dall'omonimo torrente.\nA ovest il col Baion (1358 m s.l.m.) lo separa dalla val di Goima, mentre a sudest la croda Da\u00e8rta (1320 m) lo divide dalla val Prampera. A sudovest si scorge la catena del San Sebastiano.\nStoria.\nDi Pralongo si ha notizia dal 1454, quando viene citato un manso e degli appezzamenti prativi.\nSino all'istituzione degli odierni comuni, ai primi dell'Ottocento, fu compreso nella regola di Forno.\nMonumenti e luoghi d'interesse.\nChiesa di Sant'Andrea.\nLe sue origini risalgono al 30 agosto 1626, quando i fratelli Alvise, Giacinto e Giulio Gottardo Zampolli chiesero al vescovo di Belluno Giovanni Dolfin di innalzare una chiesa in luogo del sacello che anni addietro il loro padre Giovanni aveva costruito in onore di san Gottardo. La proposta fu accolta: il 5 maggio 1627 fu posata la prima pietra e gi\u00e0 l'anno successivo l'edificio era sostanzialmente ultimato.\nUn documento del 1662 che la descrive testimonia come abbia mantenuto grossomodo le forme originali sino ai giorni nostri. Da segnalare, nel 1669, la costruzione della sagrestia e, nel 1695, lavori di manutenzione e abbellimento. Tutti gli interventi furono iniziativa della famiglia Zampolli che rimase sino ai tempi recenti proprietaria della chiesa; forse per questa ragione, non fu colpita dall'incameramento dei beni ecclesiastici attuato in epoca napoleonica.\nNegli anni 1940 Teresa Marcon in Zampolli esegu\u00ec le decorazioni pittoriche sulle vele del presbiterio e sull'antipetto dell'altare. Infine, all'inizio degli anni 1970 fu effettuato un radicale restauro.\nAll'interno sono conservate le due pale (\"Set\" e \"Madonna del Soccorso e san Gottardo\") di anonimi.\nOggi \u00e8 compresa nella parrocchia di Forno di Zoldo.\n\"Fusin\u00e8la\".\nNel paese si trova l'ultimo esempio rimasto di \"fusin\u00e8la\" della val Zoldana, ovvero l'officina in cui veniva lavorato il ferro per la produzione di chiodi e attrezzi da lavoro. All'interno si conservano ancora le quattro forge con le \"zoche\", i ceppi su cui si appoggiava l'incudine, e strumenti per la fabbricazione dei chiodi.\nIl complesso \u00e8 stato restaurato negli anni 1990 ed \u00e8 una tappa della \"via del ferro\" che tocca altre localit\u00e0 dolomitiche."}
{"id": "5299190", "revid": "1543377", "url": "https://it.wikipedia.org/wiki?curid=5299190", "title": "Induismo balinese", "text": "L'Induismo balinese (in indonesiano \"Hindu Dharma\") \u00e8 una forma di induismo praticata dalla maggior parte della popolazione di Bali. \u00c8 associata in modo particolare al popolo balinese che risiede sull'isola e rappresenta una forma particolare di culto induista, incorporando un forte animismo locale, il culto degli antenati Pitru Paksha, e anche una riverenza nei confronti dei bodhisattva, gli \"illuminati\" del Buddismo.\nCirca l'84% dei Balinesi \u00e8 ind\u00f9, mentre in tutta l'Indonesia i fedeli di questa religione sono l'1,7%.\nStoria.\nL'induismo arriv\u00f2 in Indonesia tramite i mercanti indiani nel V secolo. \u00c8 stato gradualmente sostituito dal Buddismo, che era la religione principale a Sumatra e Giava finch\u00e9 non venne sostituito dall'arrivo dell'Islam a partire dal XIV secolo. Comunque, a causa di \u201cbarriere culturali\u201d dell'ultimo regno dei Majapahit provenienti da Giava, Bali rimase l'unica isola indonesiana a rimanere induista.\nIl primo manufatto ind\u00f9 risale al IX secolo e fu rinvenuto a Sanur, ed \u00e8 il resoconto di antiche vittorie militari inciso nella pietra e scritto in sanscrito. Dall'inizio del XVIII secolo i balinesi provarono a conquistare la vicina Lombok, con successi alterni, finch\u00e9 non subentrarono gli olandesi nel 1894. L'isola \u00e8 attualmente musulmana, ma il suo versante occidentale, quello rivolto verso Bali, ha ancora parecchi tempi ind\u00f9.\nCredenze di base.\nIl principio fondamentale alla base dell'induismo \u00e8 che ci siano le forze del bene, note come \"dharma\" e le forze del male, \"adharma\". Gli ind\u00f9 cercano equilibrio e armonia tra queste due forze, liberandosi cos\u00ec dal ciclo senza fine della reincarnazione e raggiungendo uno stato chiamato \"moksa\".\nL'induismo balinese divide il cosmo in tre livelli. Il livello pi\u00f9 alto \u00e8 il cielo, o \"suarga\", la dimora degli dei. Il successivo \u00e8 il mondo dell'uomo, \"buwah\". Sotto questo vi \u00e8 l'inferno o \"bhur\", dove i demoni vivono e dove gli spiriti delle persone sono puniti per i misfatti sulla terra. Questa divisione tripartita si riflette nel corpo umano (testa, corpo e piedi) e nei santuari che si trovano all'esterno degli edifici balinesi.\nUna caratteristica fondamentale, e molto amata anche dai turisti, sono le offerte al dio Sang Hyang Widhi chiamate \"canang sari\". Dei cestini vengono creati a mano dalle esperte mani delle donne con foglie di palma o pandan e riempiti con molti generi di fiori freschi e profumati rappresentanti varie divinit\u00e0. Nel cestino si possono trovare anche offerte materiali, come monete, cibo o sigarette. Queste offerte vengono preparate tutti i giorni e si possono trovare all'esterno delle case, dei templi o in moltissimi altri luoghi. Viene poi acceso un incenso e le preghiere vengono rivolte sia agli spiriti buoni sia a quelli cattivi.\nDivinit\u00e0.\nAssieme alle tradizionali divinit\u00e0 ind\u00f9 come Shiva, Vishnu e Brahm\u0101, gli induisti balinesi adorano una serie di divinit\u00e0 unica. Sang Hyang Widhi (noto anche come Acintya o Sang Hyang Tunggal) \u00e8 la designazione del Dio Supremo nell'induismo indonesiano. Nel concetto di induismo, Sang Hyang Widhi \u00e8 l'equivalente di Brahma. \nLa sedia vuota nella parte superiore del santuario \"Padmasana\" che si trova fuori da case e templi \u00e8 appunto per Sang Hyang Widhi Wasa. Molte altre divinit\u00e0 \"dewa\" si manifestano come Acintya, ad esempio Dewi Sri la dea di riso e molti altri dei associati alle montagne, ai laghi e al mare.\nSiti sacri.\nBali \u00e8 soprannominata \"isola dei mille templi\", infatti ne \u00e8 piena. \nIl principale sito sacro si trova sul vulcano Gunung Agung ed \u00e8 il tempio Pura Besakih. Gli altri cinque siti pi\u00f9 venerati sono il Pura Uluwatu, il Pura Lempuyang Luhur, il Pura Goa Lawah, il Pura Batukaru e il Pura Pusering Jagat. Vi sono anche i sacri templi del mare come il Pura Tanah Lot e il Pura Gede Perancak..\nAlcuni tra i pi\u00f9 famosi sono Goa Gajah, Pura Penataran Agung Lempuyang, il Tempio di Rambut Siwi, Tempio di Tirta Empul, Pura Penataran Agung Lempuyang e la Foresta delle scimmie di Ubud.\nClero.\nCi sono tre livelli di sacerdoti: \nRituali.\nCi sono cinque riti sacrificali, noti come \" Panca Yudha \" in Induismo balinese:\nNascita e vita.\nCi sono un totale di 13 cerimonie riguardo alla vita, dal concepimento fino alla morte (ma non \u00e8 compresa), ognuno dei quali ha quattro elementi: placamento di spiriti maligni, purificazione con l'acqua santa, che si diffusione dell'essenza e preghiera. Queste cerimonie segnano eventi importanti nella vita di una persona, tra cui la nascita, la pubert\u00e0, la lima dei denti e il matrimonio. Un bambino appena nato si crede rappresenti l'anima di un antenato, ed \u00e8 considerato come un Dio per i primi 42 giorni della sua vita; tuttavia la madre \u00e8 considerata impura, e non ha permesso di partecipare a qualsiasi attivit\u00e0 religiosa durante questo periodo. Un bambino non deve toccare il suolo impuro fino a quando non ha 105 giorni, ovvero a met\u00e0 strada per la celebrazione del suo primo compleanno secondo il 210-giorno del Pawukon. Una volta che il bambino raggiunge la pubert\u00e0, i sei denti frontali superiori, ma in modo particolare i canini, sono limati finch\u00e9 non sono a livello.\nIl matrimonio \u00e8 visto come obbligatorio per balinesi ind\u00f9, sia per la creazione di una famiglia sia per la miglior posizione nella struttura sociale villaggio concesso al marito. Dando alla luce dei bambini garantisce la linea patrilineare, oltre a garantire che ci sia qualcuno che esegua i rituali appropriati essenziali per la reincarnazione. Essa segna il raggiungimento dell'et\u00e0 adulta.\nMorte e reincarnazione.\nLe cerimonie pi\u00f9 importanti si svolgono dopo la morte, e determinano la liberazione dell'anima al fine della reincarnazione. A differenza dei riti della morte di altre religioni, il corpo fisico non \u00e8 il centro dell'attenzione, in quanto \u00e8 visto come niente di pi\u00f9 di un contenitore temporaneo dell'anima. Infatti, il corpo deve essere bruciato prima che l'anima possa lasciarlo completamente. La cerimonia di cremazione per ottenere questo risultato pu\u00f2 essere estremamente costosa, perch\u00e9 una cerimonia elaborata \u00e8 un modo di mostrare rispetto per un'anima destinata a diventare un Dio con notevoli poteri oltre quelli lasciati alle spalle. Pertanto i corpi sono sepolti a volte temporaneamente fino a quando la famiglia \u00e8 in grado di accumulare fondi sufficienti per la cremazione, anche se i corpi di sacerdoti o le famiglie di alta classe sono conservati fuori dalla terra.\nFestivit\u00e0.\nGalungan e Kuningan.\nLa festa pi\u00f9 importante \u00e8 il Galungan, una celebrazione del trionfo di \"dharma\" su \"adharma\". Viene calcolato in base al Pawukon di 210 giorni e si svolge il mercoled\u00ec (Buda) dell'undicesima settimana (Dunggulan). Secondo la tradizione, gli spiriti dei morti discendono dal cielo per ritornare dieci giorni dopo al Kuningan.\nNyepi.\nNyepi, o il Giorno del Silenzio, inizia il nuovo anno nel calendario saka Balinese, ed \u00e8 il primo giorno del decimo mese (Kadasa).\nAltre festivit\u00e0.\nWatugunung, l'ultimo giorno del calendario pawukon, \u00e8 dedicato a Saraswati, Dea della conoscenza. Anche se \u00e8 devota ai libri, la lettura non \u00e8 permessa. Il quarto giorno dell'anno si chiama Pagerwesi, che significa \"recinto di ferro\" e commemora una battaglia tra il bene e il male.\nSistema delle caste.\nLa struttura delle caste Balinese \u00e8 stata descritta all'inizio della letteratura europea del XX secolo, ed \u00e8 basata su tre categorie: \"triwangsa\" (tre volte nato) i maggiori nobili, \"dwijati\" (nato due volte) in contrasto con \"ekajati\" (nato una volta). Quattro stati sono stati identificati in questi studi sociologici, e risultano un po' diversi dalle categorie di casta indiane:\nLa casta Brahmana \u00e8 stata ulteriormente suddivisa da questi etnografi olandesi in due: \"Siwa\" e \"Buda\". La casta Siwa \u00e8 stato suddivisa a sua volta in cinque: Kemenuh, Keniten, Mas, Manuba e Petapan. Le altre caste erano similmente sotto-classificate da questi etnografi del XIX secolo e inizio del XX secolo sulla base di numerosi criteri che vanno dalla professione, endogamia o esogamia o la poligamia, e una serie di altri fattori, simili alle \"castas\" delle colonie spagnole come il Messico, e gli studi di sistema delle caste in colonie britanniche come l'India.\nProfessioni e colori.\nBali ha un sistema di caste simile al sistema indiano nella sua forma antica. Nell'antica India, la \"casta\" (che \u00e8 un termine occidentale, non una parola ind\u00f9: la terminologia indiana \u00e8 jati) era chiamato Varna (letteralmente significa colore dell'anima neutra o trasparente) o la propensione dell'anima a comportarsi secondo certe tendenze in base alla sua natura innata. Sulla base di questa propensione le persone scelgono la propria professione. Successivamente questo processo \u00e8 diventato un sistema di linearit\u00e0 familiare. Questo stesso sistema \u00e8 stato adottato a Bali con il nome di 'Wangsa' ed \u00e8 legato alle professioni degli antenati. Comunque anche in Bali ora, indipendentemente dalla professione del singolo, uomini e donne affermano di appartenere alla propria famiglia \"Wangsa\". \nCi sono quattro Wangsa o professioni di base, conosciuti collettivamente come \"caturwangsa\": tutti i balinesi appartengono a questo gruppo. I primi tre Wangsa sono: \"Brahmana\", \"Satria\" (o \"Ksatriya\") e \"Wesia\" (o \"Wesya\") rappresentano la nobilt\u00e0, e sono noti come \"triwangsa\". Il quarto e pi\u00f9 comune Wangsa \u00e8 \"Sudra\".\nQuesti gruppi Wangsa sono suddivisi a loro volta e ciascuno ha determinati nomi associati. Gli insegnanti e sacerdoti, \"Brahmanans\", hanno cinque suddivisioni, e si dice di discendere da un unico individuo. Uomini e donne hanno Ida come primo nome. I \"Ksatriya\" sono tradizionalmente sovrani e guerrieri. Nomi tipici di questo Wangsa sono Dewa Agung, Anak Agung e I Dewa. I \"Wesia\", la maggior parte dei quali sono chiamati Gusti, sono stati commercianti di vario tipo. Il Wangsa pi\u00f9 comune in Bali, in termini numerico, \u00e8 \" Sudra \" - il 90% dei balinesi ind\u00f9 appartengono ad esso, e sono le persone comuni come agricoltori e relativi. I Pandes e i fabbri hanno uno speciale 'clan' che non viene menzionato nel gruppo Catur Wangsa ma \u00e8 considerato particolarmente importante per i suoi lavori specializzati, con Dewa Agni o Dewa Brahma.\nAbbigliamento da cerimonia.\nL'abbigliamento \u00e8 molto simile, cambia leggermente nei colori e materiali a seconda del tipo di cerimonia. \nGli uomini devono indossare un copricapo (udeng), una camicia con colletto (kuaca), un sarong interno (kamben) ed uno esterno disegnato a batik (saput), una fusciacca (selempot) e un paio di sandali (sandal).\nLe donne spesso portano un extension ai capelli (sanggul), un top in pizzo (kebaya), un corsetto (kutang), un sarong batik (kamben), una fusciacca (selempot) e un paio di sandali. \nNelle cerimonie ai templi i colori usati sono il bianco e il giallo/oro. Alle cremazioni si usano il nero o il marrone scuro (tranne alle cremazioni di persone di alta casta, dove si usa il bianco). In tutte le altre cerimonie ognuno pu\u00f2 utilizzare i colori che preferisce."}
{"id": "5299191", "revid": "59785", "url": "https://it.wikipedia.org/wiki?curid=5299191", "title": "Moschea Koca Mustafa Pasci\u00e0", "text": ""}
{"id": "5299197", "revid": "481666", "url": "https://it.wikipedia.org/wiki?curid=5299197", "title": "The Headmaster", "text": ""}
{"id": "5299199", "revid": "287204", "url": "https://it.wikipedia.org/wiki?curid=5299199", "title": "Francois Girardon", "text": ""}
{"id": "5299218", "revid": "110157", "url": "https://it.wikipedia.org/wiki?curid=5299218", "title": "Unione Politica Maltese", "text": "L'Unione Politica Maltese (in maltese: \"Unjoni Politika Maltija\") \u00e8 stato un partito politico di Malta costituitosi nel 1920 a seguito della fusione di due distinti soggetti politici:\nSu posizioni filo-italiane, si batt\u00e9 per l'utilizzo della lingua italiana nei documenti ufficiali, al pari dell'inglese; sostenne inoltre l'autorit\u00e0 della Chiesa cattolica.\nAlle elezioni parlamentari del 1921, le prime della storia maltese, si afferm\u00f2 come il primo partito e il suo leader, Joseph Howard, divenne Primo ministro.\nFu sciolto nel 1926."}
{"id": "5299223", "revid": "125016321", "url": "https://it.wikipedia.org/wiki?curid=5299223", "title": "Elezioni parlamentari a Malta del 1921", "text": "Le elezioni parlamentari a Malta del 1921 si tennero il 18-19 ottobre. L'Unione Politica Maltese si afferm\u00f2 come principale partito, aggiudicandosi 14 dei 32 seggi dell'Assemblea Legislativa e 4 dei 7 seggi del Senato.\nA seguito delle elezioni Joseph Howard divent\u00f2 Primo ministro"}
{"id": "5299232", "revid": "287204", "url": "https://it.wikipedia.org/wiki?curid=5299232", "title": "Jacopo Muselli", "text": "Biografia.\nJacopo Muselli, figlio di Cristoforo e della contessa Taddea Pompei, \u00e8 un componente di una famiglia di collezionisti veronesi, famiglia il cui nome \u00e8 legato alla collezione Muselli. \nNel 1720 si sposa con la contessa Matinde Turco. La copia ebbe cinque figli. La moglie mor\u00ec nel 1733 e due anni dopo Muselli sposa in seconde nozze la marchesa Teresa Carlotti. La coppia ebbe 14 figli. Alla morte del padre, alla fine del 1733 divenne amministratore delle propriet\u00e0 delle famiglia. \nRaccoglie una collezione di monete antiche, il cui catalogo pubblica a Verona nel 1752 con il titolo \"Numismatica antiqua collecta et edita...\" con dedica al re di Polonia Augusto III, che lo nomina marchese.\nNegli anni successivi dirige gli scavi nella propriet\u00e0 di famiglia a Raldon, nel territorio di San Giovanni Lupatoto. Qui vengono identificate una necropoli e una casa romana.\n\u00c8 amico di Scipione Maffei che gli regala, poco prima di morire, alcune monete con la preghiera di pubblicarle. Muselli dar\u00e0 seguito nel 1760 con il volume \"Numismatica antiqua Recens Adquisita\"\nNel frattempo era divenuto responsabile del Museo lapidario di Verona. \nNel 1756 esce il catalogo della sua collezione di antichit\u00e0: \"Antiquitatis Reliquiae\"."}
{"id": "5299238", "revid": "767487", "url": "https://it.wikipedia.org/wiki?curid=5299238", "title": "Lights of London (film 1923)", "text": "Lights of London \u00e8 un film muto del 1923 diretto da C.C. Calvert (Charles Calvert).\nProduzione.\nIl film fu prodotto dalla British Screencraft e dalla A.C. Bromhead Productions.\nDistribuzione.\nDistribuito dalla Gaumont British Distributors, il film - presentato da Arthur A. Lee - usc\u00ec nelle sale cinematografiche britanniche nel settembre 1923. La Lee-Bradford Corporation lo distribu\u00ec sul mercato USA nello stesso anno con il titolo \"The Lights of London\". In Germania, il film prese il titolo \"Lichter von London\"."}
{"id": "5299243", "revid": "767487", "url": "https://it.wikipedia.org/wiki?curid=5299243", "title": "Parental Guidance (Judas Priest)", "text": "Parental Guidance \u00e8 una canzone dei Judas Priest, estratta come terzo ed ultimo singolo dall'album \"Turbo\" nel 1986.\nLa canzone \u00e8 stata scritta e registrata in risposta agli attacchi di Tipper Gore nei confronti della band. Il Parents Music Resource Center (PMRC), l'organizzazione guidata dalla Gore, aveva infatti inserito il brano \"Eat Me Alive\" (dall'album \"Defenders of the Faith\") al terzo posto nella sua lista dei \"Filthy Fifteen\" (La sporca quindicina) a causa dei testi sessualmente espliciti.\nIl singolo contiene come lato B un remix esteso della canzone \"Turbo Lover\" realizzato dal DJ Freddy Bastone."}
{"id": "5299245", "revid": "1543377", "url": "https://it.wikipedia.org/wiki?curid=5299245", "title": "Marie (EP)", "text": "Marie \u00e8 il primo EP da solista di Rachele Bastreghi, conosciuta come membro dei Baustelle. L'EP \u00e8 uscito nel gennaio 2015.\nIl disco.\nIl nome del disco e l'idea dello stesso sono nati dalla partecipazione di Rachele Bastreghi al terzo episodio della serie televisiva \"Questo nostro amore 70\", andato in onda l'11 novembre 2014 su Rai 1. All'interno dell'episodio la cantante, nel ruolo appunto di Marie, interpreta il brano originale da lei scritto \"Mon petit ami du pass\u00e9\".\nLo stesso brano \"Mon petit ami du pass\u00e9\" viene pubblicato come singolo il 15 dicembre del 2014.\nL'EP \u00e8 ispirato alla musica degli anni '70. Il brano \"Senza essere\" \u00e8 stato scritto con Claudio Brasini, mentre \"Il ritorno\" \u00e8 stato scritto insieme a Dario Faini. Oltre ai quattro inediti, sono presenti due cover: \"All'inferno insieme a te\" di Patty Pravo e \"Cominciava cos\u00ec\" degli Equipe 84, oltre a una traccia strumentale.\nLe registrazioni sono state effettuate presso le Officine Meccaniche di Milano e il Perpetuum Mobile di Nave con l'ausilio di Marco Tagliola e Giovanni Ferrario. Hanno suonato nel disco diversi musicisti tra cui Sergio Carnevale (ex componente dei Bluvertigo) e Fabio Rondanini (Calibro 35).\nIl video del secondo singolo \"Il ritorno\", uscito in contemporanea con l'EP, \u00e8 stato girato tra Milano e Torino dal regista Fabio Capalbo."}
{"id": "5299290", "revid": "726373", "url": "https://it.wikipedia.org/wiki?curid=5299290", "title": "I-utjip kkonminam", "text": "I-utjip kkonminam (hangeul: \uc774\uc6c3\uc9d1 \uaf43\ubbf8\ub0a8, lett. \"I bei ragazzi vicini di casa\"; titolo internazionale My Cute Guys, meglio conosciuto come Flower Boys Next Door) \u00e8 un serial televisivo sudcoreano trasmesso su tvN e OnStyle dal 7 gennaio al 25 febbraio 2013. Basata sul webtoon \"Naneun mae-il gureul humchyeobonda\" (\ub098\ub294 \ub9e4\uc77c \uadf8\ub97c \ud6d4\uccd0\ubcf8\ub2e4, lett. \"Lo osservo ogni giorno\") di Yoo Hyun-sook, \u00e8 la terza serie, dopo \"Kkonminam ramyeongage\" e \"Dakchigo kkonminam band\", a far parte del progetto del canale tvN \"Oh! Boy\" indirizzato ai giovani, nel quale i protagonisti maschili sono dei ragazzi carini (\"ragazzi dei fiori\").\nTrama.\nGo Dok-mi \u00e8 una timida redattrice freelance che, per ragioni sconosciute, si rifiuta di uscire dal suo appartamento e interagisce con gli altri il meno possibile. Ogni giorno, la ragazza osserva di nascosto dalla propria finestra la vita quotidiana del dirimpettaio, Han Tae-joon, del quale si \u00e8 innamorata a prima vista l'ultima volta che \u00e8 uscita all'aperto. Accanto all'appartamento di Dok-mi vive il disegnatore di webtoon Oh Jin-rak, che, vistosi rifiutare il suo ultimo lavoro perch\u00e9 sospettato di plagiare un videogioco di Enrique Geum, propone alla sua editrice un nuovo webtoon sulla vita di Dok-mi. Intanto, Enrique Geum arriva a Seul dalla Spagna per fare da cupido tra la sua migliore amica Yoon Seo-young, della quale \u00e8 innamorato, e suo cugino Han Tae-joon. Ospite di Tae-joon, Enrique sorprende Dok-mi che lo spia. Lo stesso giorno, il nuovo inquilino Ryu Watanabe si trasferisce nell'appartamento di fronte a quello di Dok-mi. L'arrivo di tutti questi uomini mette sottosopra il mondo solitario e tranquillo di Dok-mi."}
{"id": "5299297", "revid": "1543377", "url": "https://it.wikipedia.org/wiki?curid=5299297", "title": "Claudio Barrag\u00e1n", "text": "Carriera.\nGiocatore.\nClub.\nBarrag\u00e1n viene acquistato giovanissimo dal Levante, che lo cresce nelle giovanili per due anni, fino al 1980. Con il club di Valencia si rende protagonista scendendo in campo per 30 volte, tra il 1980 e il 1982, prima di essere passato in prestito, per un'annata, al Ceuta. Ritornato ai Granotes, verr\u00e0 ceduto a titolo definitivo all'Elche con il quale esordisce nella massima serie spagnola il 18 novembre 1984. In quella stagione collezioner\u00e0 18 presenze e due reti, ma vedr\u00e0 comunque la sua squadra retrocedere. Lascer\u00e0 la societ\u00e0 1989 dopo aver guadagnato una promozione in Liga, seguita, per\u00f2, da una nuova retrocessione.\nTrasferitosi al Maiorca, nell'estate 1989, riuscir\u00e0 nell'impresa di giocare la finale di Coppa del Re con la squadra delle Isole Baleari, nel 1991, che viene, per\u00f2, sconfitta, per 1-0, dall'Atletico Madrid. Ma la vera svolta alla propria carriera arriva con il Deportivo La Coruna. Dopo un primo anno disputato a bassi livelli, un mercato estivo, in quel del '92, trasform\u00f2 la squadra in quella che ancora tutt'oggi \u00e8 conosciuta come \"Super Depor\". Riuscir\u00e0 a raggiungere per due volte il secondo posto in campionate e per altrettante il terzo, prima di riuscire a vincere il suo primo e unico titolo in carriera, nel 1995, la Coppa del Re.\nDopo una breve parentesi al Salamanca, far\u00e0 ritorno all'Elche, con cui gioca altre 100 partite, tra il 1996 e il 2000, anno in cui decide di smettere con il calcio giocato per dedicarsi alla carriera da allenatore. Al termine dei 20 anni di attivit\u00e0 agonistica, Barrag\u00e1n, potr\u00e0 vantare un bottino di 259 partite e 66 reti nella massima divisione spagnola.\nNazionale.\nEsordisce in Nazionale il 14 ottobre 1992, durante una partita valida per le qualificazioni al mondiale 1994, subentrando a partita in corso nello 0-0 rimediato contro l'Irlanda del Nord. Scender\u00e0 in campo solamente altre 5 volte con le \"Furie Rosse\", prima di terminare definitivamente la propria avventura in Nazionale l'anno successivo.\nAllenatore.\nInizia la carriera da allenatore nel 2008, subentrando a stagione in corso sulla panchina dell'Elche. Giunger\u00e0 al dodicesimo posto in campionato e, viste le aspettative della societ\u00e0, viene esonerato solo un anno dopo, nell'ottobre 2009. Guider\u00e0 il Ponferrandina per 3 anni, dal 2011 al 2014, anno in cui diverr\u00e0 allenatore del Cadice."}
{"id": "5299305", "revid": "158913", "url": "https://it.wikipedia.org/wiki?curid=5299305", "title": "Sammo Hung Kam-Bo", "text": ""}
{"id": "5299311", "revid": "1305772", "url": "https://it.wikipedia.org/wiki?curid=5299311", "title": "Aromi del vino", "text": "Gli aromi del vino sono molto vari e numerosi. Sono classificati secondo la loro origine, secondo la loro affinit\u00e0 chimica o per associazione con odori naturali gi\u00e0 noti.\nEnologia.\nAromi primari o aromi varietali.\nLa buccia dell'uva contiene molti composti organici di cui solo una piccola parte \u00e8 costituita dagli aromi primari. Essi si percepiscono nel momento in cui si sgranocchia un acino d'uva. Il moscato \u00e8 il vitigno aromatico per eccellenza: secondo Pierre Galet esso offre un tessuto di pi\u00f9 di centocinquanta aromi. La buccia dell'uva contiene anche i precursori d'aroma, dei composti organici che emanano gli aromi del vino dopo la fermentazione alcolica. Essi sono in genere:\nAromi secondari o fermentativi.\nGli aromi secondari o fermentativi si sviluppano durante la fase di fermentazione alcolica ad opera dei lieviti e batteri a partire dagli amminoacidi e dagli zuccheri presenti nel mosto. Durante i processi fermentativi si formano essenzialmente gli alcoli superiori (alcool amilico, isobutanolo, propanolo da cui si formano gli aromi detti alcolici, spirituali, amilici o l'aroma della frangipane e l'alcol 2-feniletilico da cui si forma l'aroma di rosa) e gli esteri (acetati degli alcoli superiori all'aroma di banana ed esteri etilici degli acidi grassi agli aromi di pera, ananas, pesca e frutti rossi). I processi fermentativi formano anche altri metaboliti, composti chimici prodotti dalla fermentazione, che possono avere un impatto indiretto sulla percezione del gusto del vino. Essi sono: \nGli aromi fermentativi sono tipici del vino novello. L'aroma fermentativo per eccellenza \u00e8 l'aroma amilico che emana profumi di caramella inglese e di banana. Pi\u00f9 fattori influenzano la produzione di questi aromi: il ceppo e il tipo di lieviti, la temperatura di fermentazione (se elevata, favorisce la formazione di alcoli superiori, se bassa la formazione di esteri), la composizione azotata del mosto e la torbidezza e l'ossigenazione del mosto che favoriscono la formazione degli esteri etilici degli acidi grassi. I lieviti della flora naturale del vino non sono solo il Saccharomyces cerevisiae ma anche i lieviti non Saccharomyces. Questi ultimi modificano il profilo aromatico e gustativo del vino e sono:\nI ceppi naturali dei lieviti Schizosaccharomyces pombe, Kluyveromyces thermotolerans, Torulaspora delbrueckii possono essere utilizzati per inseminare il mosto a diversi stadi della fermentazione (inoculazione in sequenza, co-inoculazione precoce o tardiva) per modificare il profilo del vino.\nAromi terziari.\nGli aromi terziari sono prodotti durante l'invecchiamento del vino e sono dovuti a processi di ossidazione (che producono composti dello zolfo e acetali) e al rilascio nel vino di alcuni composti chimici (ellegitannini del legno di quercia e lattoni) da parte del legno. Uno dei processi chimici pi\u00f9 studiati che avviene durante l'elevazione del vino in barrique \u00e8 la micro-ossidazione. Fanno parte degli aromi terziari i sentori di frutta in confettura, fiori secchi o appassiti (immaginate un pot-purri piuttosto che un mazzo di fiori freschi), le speziature e le tostature in generale (i.g: caff\u00e8, legno, cacao), sensazioni animali come cuoio, pelle, pelo bagnato. I balsamici come eucalipto, menta, pino, canfora, muschio.\nAromi in degustazione.\nAromi fruttati.\nEvoluzione del frutto: fresco &gt; in composta &gt; cotto &gt; in marmellata &gt; candito &gt; secco.\nAromi legnosi.\nGli aromi legnosi (da non confondere con gli aromi balsamici).\nAromi minerali.\nDall'anno 2000, nel linguaggio enologico si \u00e8 verificata una forte espansione dei termini derivanti dal mondo minerale. Gli aromi minerali hanno solamente un potere suggestivo e affascinante perch\u00e9 il tenore di minerali nel vino \u00e8 cos\u00ec basso da risultare impercepibile. La mineralit\u00e0 del vino non dipende dal suolo ma probabilmente da molecole che si formano nel corso della fermentazione alcolica: gli esteri e i tioli."}
{"id": "5299333", "revid": "830939", "url": "https://it.wikipedia.org/wiki?curid=5299333", "title": "Carlos Guimard", "text": "Vinse tre volte il Campionato argentino: nel 1936 (vinse un match contro il campione in carica Roberto Grau), nel 1937 (mantenne il titolo contro lo sfidante Jacobo Bolboch\u00e1n) e nel 1940 (vinse un match contro il campione in carica Carlos Maderna).\nPartecip\u00f2 con l'Argentina a quattro Olimpiadi degli scacchi dal 1937 al 1954. Vinse la medaglia d'argento individuale alle olimpiadi di Stoccolma 1937 e due medaglie d'argento di squadra (a Ragusa 1950 e Amsterdam 1954).\nPrincipali risultati di torneo:\nNel 1950 prese parte al match Argentina\u2013Svizzera di Zurigo, giocando in seconda scacchiera contro Henry Grob (+1 \u20130 =1). L'Argentina vinse il match con La Svizzera 5,5 : 4,5. Nel 1954 partecip\u00f2 al match Argentina\u2013URSS di Buenos Aires, pareggiando contro Isaak Boleslavs'kyj (+1 \u20131 =2). L'Argentina perse il match con l'URSS 11,5 : 20,5. \nLa variante Guimard della difesa francese \u00a0(1. e4 e6 2. d4 d5 3. Cd2 Cc6) prende il suo nome."}
{"id": "5299334", "revid": "149485", "url": "https://it.wikipedia.org/wiki?curid=5299334", "title": "Campionato Sudamericano 1977 (hockey su pista)", "text": "Il Campionato Sudamericano 1977 \u00e8 stata l'11\u00aa edizione del campionato sudamericano di hockey su pista; la manifestazione venne disputata in Cile nella citt\u00e0 di Santiago del Cile nel 1977.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo fu vinto dalla nazionale argentina per la 6\u00aa volta nella sua storia."}
{"id": "5299336", "revid": "123650638", "url": "https://it.wikipedia.org/wiki?curid=5299336", "title": "Zaza Urushadze", "text": "Biografia.\nFiglio del calciatore Ramaz Urushadze, con il film \"Tangerines\" (2013) ricevette la nomination come miglior film straniero nell'ambito dei Premi Oscar 2015 e quella come miglior film straniero anche ai Golden Globe 2015.\nUrushadze mor\u00ec nel 2019 per attacco cardiaco."}
{"id": "5299338", "revid": "203463", "url": "https://it.wikipedia.org/wiki?curid=5299338", "title": "Henry Grob", "text": ""}
{"id": "5299348", "revid": "2139131", "url": "https://it.wikipedia.org/wiki?curid=5299348", "title": "Jaume Ferran i Clua", "text": "Biografia.\nJaume Ferran i Clua nasce a Corbera d'Ebre, Tarragona. Figlio del medico del paese, a scuola mostr\u00f2 sin da subito abilit\u00e0 nel disegnare. Dapprima frequent\u00f2 la scuola di San Luis Gonzaga di Tortosa e successivamente, una volta terminati gli studi, si iscrisse alla facolt\u00e0 di medicina all'Universit\u00e0 di Barcellona, dove fu tra i primi studenti ad utilizzare il microscopio come strumento diagnostico. Fu in questo periodo che conobbe Jos\u00e9 de Latamendi, un professore molto popolare a quel tempo.\nNel 1874 Ferran inizi\u00f2 una breve ma brillante carriera come medico nella sua terra nativa che per\u00f2 dovette interrompere nel 1875, quando si trasfer\u00ec a Tortosa per diventare il direttore dell'ospedale municipale, oltre per ricoprire altri ruoli ufficiali.\nIn questo periodo arricch\u00ec la sua pratica privata, offrendo i servizi pi\u00f9 aggiornati, tra cui elettroterapia, idroterapia e oftalmologia.\nDurante il decennio della sua permanenza a Tortosa, Ferr\u00e0n e il suo amico chimico Paul\u00ec mostrarono notevoli capacit\u00e0 inventive in molti settori, tra cui la fotografia e la telefonia. I due amici studiarono gli esperimenti di Pasteur leggendo il \"Comptes Rendus\", diventando cos\u00ec i primi in Spagna a produrre vaccini contro il bestiame antrace e l'erisipela suina. Fu cos\u00ec che nel 1874 gli fu assegnato un premio dall'Accademia di medicina di Madrid per un documento sulle nuove ipotesi eziologiche. Egli cap\u00ec che i batteri sono una specie vegetale. Mor\u00ec il 22 novembre 1929 a Barcellona all'et\u00e0 di 78 anni.\nFerr\u00e0n e il \"colera\".\nNel 1885, la carriera di Ferran sub\u00ec un brusco cambiamento dopo lo scoppio di un'epidemia di colera. Usando delle cavie, Ferran e Paul\u00ec, furono i primi a determinare che l'iniezione sottocutanea di una limitata quantit\u00e0 di una coltura pura del bacillo del colera era pi\u00f9 vantaggiosa rispetto ad un'ulteriore iniezione intraperitoneale di grandi quantit\u00e0 della coltura stessa. Successivamente test\u00f2 lo stesso vaccino sull'essere umano, iniziando da se stesso, dimostrando che il colera umano non si sarebbe sviluppato come risultato e che gli effetti patologici transitori erano trascurabili. \nNel marzo del 1885, sostenuto dall\"'Accademia di Medicina di Barcellona\", Ferran pubblic\u00f2 i suoi risultati all'accademia delle scienze di Parigi.\nDopo pochi giorni, dato che il colera si ripresent\u00f2 nuovamente in alcuni villaggi della provincia di Valencia Ferr\u00e0n fu ufficialmente convocato dopo l'intermediazione attiva di Gimeno, un professore di terapeutica dell'Universit\u00e0 di Valencia.\nAll'inizio di agosto, circa trentamila persone erano state inoculate con il vaccino.\nNonostante il suo successo, diversi ricercatori crederono che il metodo usato da Ferran fosse pericoloso e di conseguenza il governo proib\u00ec la vaccinazione. Alcuni infatti criticarono la velocit\u00e0 di attuazione del vaccino negli esseri umani solo dopo pochi esperimenti fatti sugli animali. Altri sottolinearono la natura non sicura dei materiali impiegati, criticando la mancanza di mezzi appropriati per valutare gli effetti dell'inoculazione (medicina). In mezzo ad un'accesa polemica contaminata anche dalla politica, Ferran fu costretto il 24 luglio a limitare l'uso del vaccino ai suoi pazienti e di conseguenza abbandon\u00f2 qualsiasi ulteriore tentativo di migliorarlo.\nRiconosciute le sue carenze tecniche, come la mancanza di procedure standardizzate, present\u00f2 una proposta all'Accademia francese delle scienze (che fu accettata dalla comunit\u00e0 scientifica solo dopo molti anni) riguardo all'uso di un vaccino orale e alla potenza di una coltura morta per generare immunit\u00e0.\nNel 1903, come mostrato da corrispondenze private negli archivi del Museo catalano della storia della medicina, ebbe il sostegno di alcuni leader internazionali del settore, tra cui Roux e Ehrlich. Cos\u00ec nel 1907 gli fu assegnato il \"premio Br\u00e9ant\" per i suoi esperimenti contro il colera.\nControversie su metodi e abilit\u00e0.\nTra il 1887 e il 1890, Ferran produsse inoltre una serie di sfortunati vaccini contro la febbre gialla, difterite, febbre tifoidea e la peste.\nAlla fine del secolo per\u00f2 il giudizio critico dell'impazienza di Ferran per la sperimentazione sugli esseri umani culmin\u00f2 con la messa in discussione delle sue abilit\u00e0 e dei suoi metodi da parte di figure influenti tra cui Santiago Ram\u00f3n y Cajal.\nInfatti, quando la maggioranza del concilio di Barcellona pass\u00f2 nelle mani dei repubblicani, Ferran fu perseguitato per cattiva amministrazione e cacciato dall'istituto comunale nel 1905. Da quel momento in poi si dedic\u00f2 esclusivamente al suo Istituto, continuando a produrre vaccini e a fornire servizi come se fosse un'istituzione pubblica.\nLa battaglia contro la \"tubercolosi\".\nFerran \u00e8 inoltre ricordato per la sua battaglia contro la tubercolosi. \nEgli inizi\u00f2 a lavorarci intorno al 1897, sviluppando una nuova completa morfologia del bacillo, che fu completata nel 1905. Il ciclo evolutivo consisteva di cinque passaggi, con differenti effetti patologici e immunologici sul corpo umano.\nDopo vari esperimenti scopr\u00ec il vaccino che avrebbe impedito il diffondersi della malattia nei bambini. Con la convenzione delle autorit\u00e0 nazionali, effettu\u00f2 vari test del vaccino in tre citt\u00e0 spagnole (Alzira, Alberic e Palma di Maiorca) inoculandolo in pi\u00f9 di 19.000 persone. Negli anni venti il vaccino fu ampiamente impiegato in Spagna e in altre nazioni come l'Uruguay e l'Argentina."}
{"id": "5299366", "revid": "599013", "url": "https://it.wikipedia.org/wiki?curid=5299366", "title": "A Prince There Was", "text": ""}
{"id": "5299370", "revid": "125736115", "url": "https://it.wikipedia.org/wiki?curid=5299370", "title": "Beyond the Lights - Trova la tua voce", "text": "Beyond the Lights - Trova la tua voce (\"Beyond the Lights\") \u00e8 un film del 2014 scritto e diretto da Gina Prince-Bythewood.\nTrama.\nNel 1998 a Londra, una giovane Noni Jean viene portata da sua madre Macy in un salone per farsi i capelli prima della sua esibizione a un concorso di talenti. Noni \u00e8 felice di conquistare il secondo posto per la sua interpretazione di \"Blackbird\" di Nina Simone, ma sua madre rifiuta di accettare tutto tranne che il primo posto e costringe Noni a distruggere il suo trofeo a terra.\nNel presente, Noni Jean \u00e8 una nuova artista che ha appena vinto un Billboard Music Award per la sua collaborazione con il suo ragazzo Kid Culprit ed \u00e8 pronta per diventare una superstar. Tuttavia, le pressioni del successo le fanno quasi finire la vita cadendo dal balcone di un hotel. Viene salvata da un giovane agente di polizia, Kaz Nicol. La squadra di Noni, compresa sua madre, ha detto ai media in una conferenza stampa di essere caduta per caso. Kaz, che ha ambizioni politiche, non \u00e8 felice di essere costretto a mentire ai media e inizialmente \u00e8 freddo con Noni. Tuttavia, in seguito si scusa con lei. A poco a poco, si connettono e iniziano a innamorarsi, nonostante la disapprovazione di sua madre. Noni racconta a Kaz delle canzoni che ha scritto di nascosto e lui sostiene le sue ambizioni creative. Noni decide di porre fine alla relazione romantica con Kid Culprit che la sua squadra ha incoraggiato.\nNonostante il tentativo della sua squadra di insabbiare tutto, persistono voci sul fatto che Noni abbia tentato il suicidio e la sua etichetta dice a Macy (che \u00e8 anche il manager di Noni) che il suo contratto discografico \u00e8 condizionato da una performance imminente di successo. Tuttavia, durante la performance, Kid Culprit la umilia improvvisamente e mente sulla loro relazione, e Kaz lo prende a pugni sul palco in difesa di Noni. In seguito, Noni perde il suo contratto discografico ed \u00e8 a un punto basso emotivamente, quindi Kaz la porta in viaggio in Messico lontano dai riflettori dove si godono la reciproca compagnia. Noni si sbarazza della sua vecchia pettinatura a favore dei suoi capelli naturali e un viaggio in un bar karaoke locale porta Noni a esibirsi in un'emozionante performance di \"Blackbird\". La performance viene caricata su Internet e diventa virale, facendo s\u00ec che la madre di Noni e i paparazzi la trovino. Macy dice a Noni che il successo virale della sua performance ha fatto riconsiderare la sua etichetta discografica e Noni accetta di tornare a casa. Kaz dice a Noni che non \u00e8 convinto che qualcosa sar\u00e0 diverso da prima, e la loro relazione viene messa in pausa.\nNoni vuole aggiungere una canzone che ha scritto al suo prossimo album, ma Macy rifiuta. I due litigano per la loro relazione e Noni dice a sua madre che anche dopo il suo tentativo di suicidio, Macy ha continuato a concentrarsi solo sulla sua carriera a scapito della sua felicit\u00e0 e salute mentale. Noni licenzia Macy come suo manager. Nel frattempo, Kaz ha iniziato una campagna politica e riflette se la sua carriera debba avere la precedenza sulla sua felicit\u00e0 personale. Ispirata dall'onest\u00e0 di Kaz, Noni rilascia un'intervista televisiva in cui ammette di aver tentato il suicidio e dice che sta cercando aiuto. Noni si prepara per la sua prima esibizione dal vivo a Londra, e poco prima di salire sul palco incontra improvvisamente Kaz, che ha preso un volo l\u00ec ed esprime il suo amore per lei. Noni esegue una canzone che ha scritto davanti a un pubblico entusiasta."}
{"id": "5299382", "revid": "666668", "url": "https://it.wikipedia.org/wiki?curid=5299382", "title": "Sala Sporturilor (T\u00e2rgu Mure\u0219)", "text": "La Sala Sporturilor \u00e8 un'arena coperta di T\u00e2rgu Mure\u0219.\nStoria e descrizione.\nLa Sala Sporturilor \u00e8 stata inaugurata nel 1978 e ha una capienza di circa duemila posti a sedere: al suo interno si svolgono attivit\u00e0 sportive, soprattutto pallacanestro e pallavolo, oltre che eventi musicali e spettacoli vari.\nIl palazzetto ospita le partite casalinge della squadra di pallacanestro maschile del Baschet Club Mure\u0219, militante in Divizia A e della squadra di pallavolo femminile del Clubul Sportiv Universitar T\u00e2rgu Mure\u0219, militante in Divizia A1. Ha ospitato il girone di qualificazione all'UEFA Futsal Championship 2010 e al campionato europeo di pallamano femminile 2010."}
{"id": "5299388", "revid": "844409", "url": "https://it.wikipedia.org/wiki?curid=5299388", "title": "Antonello Belluco", "text": "Biografia.\nDopo la laurea in Scienze politiche nel 1980, anno in cui conclude un lustro di esperienza nelle radio e televisioni private, inizia a lavorare per la Rai come programmista-regista per una collaborazione di altri cinque anni. Dopo alcuni cortometraggi, inizia la collaborazione con la Open Film di Milano diventando regista interno, grazie ai primi videoclip per la Fonit Cetra e allo spot d'esordio per una campagna nazionale promossa da Pubblicit\u00e0 Progresso per la salvaguardia del gozzo con il sale iodurato. Da l\u00ec diriger\u00e0 ancora spot per altre campagne di prodotti alimentari, sportivi e bellezza, tra gli ultimi le campagne pubblicitarie sulle tutte le reti nazionali, del 12014, per i supermercati Al\u00ec.\nNel 2002 porta a teatro lo spettacolo \"The Music Wall\", liberamente ispirato alle musiche dei Pink Floyd, mentre quello \"Il risorto\" viene scelto nel 2011 per la Giornata mondiale della giovent\u00f9 di Madrid.\nNel 2006 esordisce al cinema con \"Antonio guerriero di Dio\", interpretato da Jordi Moll\u00e0. Dopo il televisivo \"Giorgione da Castelfranco, sulle tracce del genio\" (2010), scrive, produce con Eriadorfilm, dirige e monta \"Il segreto di Italia\" (2014) con Romina Power\nDocente nei Master dell'Universit\u00e0 di Padova e docente a contratto per titoli al DAMS di Padova.\nNel 2020, scrive, dirige, monta e produce con Eriadorfilm \"On My Shoulders - Sulle mie spalle\" con Paolo De Vita e Taryn Power. \nDopo aver scritto il soggetto e la sceneggiatura con Giuseppe de Concini, sta preparando la produzione del film C14 sulla Sindone di Torino ambientato nel 2033 a 2000 anni dalla morte di Cristo. "}
{"id": "5299394", "revid": "1718925", "url": "https://it.wikipedia.org/wiki?curid=5299394", "title": "Avellino Calcio.12 Societ\u00e0 Sportiva Dilettantistica 2009-2010", "text": "Questa voce raccoglie le informazioni riguardanti l'Avellino Calcio.12 S.S.D. nelle competizioni ufficiali della stagione 2009-2010.\nRifondazione.\nNell'estate 2009, a seguito della retrocessione dalla Serie B, l', pur riuscendo temporaneamente ad evitare il fallimento (poi comunque intervenuto nell'ottobre 2010), manc\u00f2 l'iscrizione al campionato di Lega Pro Prima Divisione a causa del parere negativo della CO.VI.SO.C.; successivi tentativi di iscrizione a serie dilettantistiche risultarono anch'essi vani.\nDi fronte alla concreta prospettiva della sparizione del gioco del calcio ad alti livelli nella citt\u00e0 irpina, il Comune di Avellino, in ottemperanza all'art. 52 comma 10 delle Norme Organizzative Interne Federali, sollecit\u00f2 la costituzione di cordate imprenditoriali finalizzate alla creazione di una nuova societ\u00e0, indipendente dalla precedente, la quale ripartisse dalle serie inferiori. Fra le quattro proposte presentate, venne scelto il sodalizio avente a capo il biologo Walter Taccone; il 10 agosto 2009 si ebbe cos\u00ec la fondazione dell'\"Avellino Calcio.12 S.S.D.\".\nStagione.\nLa squadra ha esordito nelle competizioni agonistiche prendendo parte alla Serie D, precisamente nel Girone I, sotto la guida tecnica di Francesco D'Arrigo. Dopo un avvio con sole tre vittorie nelle prime 12 giornate, la squadra venne affidata a Salvatore Marra, col quale il rendimento miglior\u00f2: la squadra ottenne 9 vittorie consecutive nel girone di ritorno.\nConclusa la stagione regolare al 5\u00ba posto a pari merito con la Rossanese, la formazione irpina ha strappato a quella calabrese la qualificazione ai \"play-off\", prevalendo per 1-0 nello spareggio, ed ha proseguito il suo cammino sconfiggendo in semifinale il Trapani per 2-1 (d.t.s.) in trasferta; giunta in finale, la squadra si \u00e8 per\u00f2 dovuta arrendere in casa della Vigor Lamezia, impostasi per 1-0. Il 4 agosto 2010 arriv\u00f2 comunque il ripescaggio in Lega Pro Seconda Divisione.\nOrganigramma societario.\nArea direttiva\nArea organizzativa\nArea comunicazione\nArea tecnica\nArea sanitaria\nRosa.\n "}
{"id": "5299404", "revid": "228587", "url": "https://it.wikipedia.org/wiki?curid=5299404", "title": "Barda'", "text": ""}
{"id": "5299419", "revid": "1048993", "url": "https://it.wikipedia.org/wiki?curid=5299419", "title": "Lina Galli", "text": "Biografia.\nNata a Parenzo, allora appartenente all'Impero austro-ungarico, dopo l'annessione dell'Istria all'Italia visse nella sua citt\u00e0 natale fino al 1931; conseguito il diploma magistrale a Capodistria, si trasfer\u00ec a Trieste dove insegn\u00f2 alle scuole elementari.\nNel 1936 partecip\u00f2 alle competizioni d'arte dell'Olimpiade di Berlino. A Trieste frequent\u00f2 il Circolo della Cultura e delle Arti oltre ai caff\u00e8 culturali della citt\u00e0, e allacci\u00f2 nel tempo amicizie con Marcello Fraulini, Virgilio Giotti, Umberto Saba, Italo Svevo, Pier Antonio Quarantotti Gambini, Marcello Mascherini, Dyalma Stultus e Pedra Zandegiacomo, per citare i pi\u00f9 importanti.\nNel 1950 si occup\u00f2 della stesura della biografia di Italo Svevo assieme alla vedova Livia Veneziani, che \u00e8 stata in seguito tradotta in tedesco e inglese.\nPoco prima della morte ricevette il \"Premio Tagliacozzo\". Scrisse per \"Difesa Adriatica\", \"Pagine Istriane\", \"La Voce Giuliana\", \"La Porta Orientale\" e \"Il Piccolo\".\nNella sua poetica intimista adott\u00f2 uno stile ermetico e affront\u00f2 tematiche quali l'angoscia di vivere, la seconda guerra mondiale e l'esodo istriano."}
{"id": "5299442", "revid": "726373", "url": "https://it.wikipedia.org/wiki?curid=5299442", "title": "Sin gisaeng dyeon", "text": "Sin gisaeng dyeon (hangeul: \uc2e0\uae30\uc0dd\ub390, lett. \"Racconto sulle nuove gisaeng\"; titolo internazionale New Tales of Gisaeng, conosciuta anche come \"New Gisaeng Story\") \u00e8 un serial televisivo sudcoreano trasmesso su SBS dal 23 gennaio al 17 luglio 2011.\nTrama.\nAh Da-mo ha 29 anni ed \u00e8 l'unico figlio del presidente del gruppo Eunseong, un uomo autoritario abituato a essere obbedito e che tiene pi\u00f9 al cane che non a moglie e figlio. Dan Sa-ran ha 25 anni e vive con il padre, una matrigna interessata solo al denaro, e una sorellastra minore, Gong-joo, con la quale va d'accordo. In seguito al fallimento del ristorante della madre di Gong-joo, la famiglia Dan si \u00e8 ritrovata in ristrettezze economiche, ma Sa-ran \u00e8 riuscita comunque a frequentare l'universit\u00e0 e sta per laurearsi in danza tradizionale. Per guadagnare qualche soldo, la ragazza si esibisce in casa di privati ed \u00e8 in una di queste occasioni che lei e Da-mo s'incontrano. Dopo una serie di incontri fortuiti, i due iniziano a uscire insieme, mentre il padre di Da-mo cerca di farlo sposare con Geum Ra-ra, compagna di corso di Sa-ran e sua migliore amica.\nPer venticinque anni, Ra-ra ha creduto che le persone che l'hanno cresciuta, Geum Oh-san e Jang Joo-hee, fossero i suoi genitori, ma in realt\u00e0 \u00e8 figlia di suo zio Geum Kang-san e della moglie di lui, e questo segreto le viene rivelato solo alla morte del nonno paterno. Dal canto suo, Oh-san si \u00e8 sempre rammaricato di non aver avuto figli dalla moglie, seppure tra loro non ci sia mai stato amore, e ha continuato a pensare a una vecchia fiamma di giovent\u00f9, Han Soon-deok. Quando i due si incontrano per caso a Buyonggak (letteralmente \"la casa dell'ibisco\"), l'ultima casa di gisaeng della nazione dove lei lavora come capo cuoca, l'uomo scopre che venticinque anni prima Soon-deok ebbe una figlia da lui e che la lasci\u00f2 davanti al portone di casa Geum, continuando a vivere la sua vita nella convinzione che si trattasse di Ra-ra. All'apprendere la notizia che la neonata fu invece affidata alla governante data l'imminente nascita di Ra-ra, Oh-san e Soon-deok iniziano a cercare la bambina.\nIntanto, dopo una breve frequentazione, Da-mo rompe con Sa-ran, e la matrigna della ragazza, scoperto che si \u00e8 lasciata sfuggire un cos\u00ec buon partito, inizia a insistere affinch\u00e9 entri a Buyonggak, dove le gisaeng vengono pagate profumatamente. Nonostante le pressioni, Sa-ran rimane fedele ai propri principi morali e si rifiuta di intraprendere una professione apprezzata solo dai frequentatori di Buyonggak, ma considerata disdicevole dal resto della societ\u00e0; tuttavia, quando la matrigna le rivela che lei \u00e8 in realt\u00e0 una trovatella, Sa-ran ne resta sconvolta e accetta di diventare una gisaeng."}
{"id": "5299443", "revid": "6923", "url": "https://it.wikipedia.org/wiki?curid=5299443", "title": "Porcellana di F\u00fcrstenberg", "text": "La Manifattura di porcellana di F\u00fcrstenberg (in tedesco: \"Porzellanmanufaktur F\u00fcrstenberg\") \u00e8 una fabbrica tedesca di porcellana fondata nel 1747 a F\u00fcrstenberg an der Weser, in Bassa Sassonia.\nStoria.\nNel 1747 il duca Carlo I di Brunswick-Wolfenb\u00fcttel incaric\u00f2 lo \"Hofj\u00e4germeister\" (sovraintendente alla caccia di corte) Johann Georg von Langen di avviare una manifattura di porcellane nel castello medievale di F\u00fcrstenberg, che dal Seicento era adibito a casino di caccia. Nell'organizzazione della manifattura von Langen si avvalse di Johann Benckgraff, che aveva gi\u00e0 lavorato a Vienna e H\u00f6chst. Il modellatore era Feilner, che si ispirava alle porcellane di Meissen. Dal 1753 il Duca ordin\u00f2 che i pezzi di porcellana prodotti fossero distinti dalla \u201eF\u201c blu.\nNel 1756 fu aperta a Braunschweig un laboratorio succursale solo per la pittura policroma, in modo che pittori conosciuti potessero lavorare per la Manifattura. \nNel 1774 la Manifattura and\u00f2 per la prima volta in attivo e pot\u00e9 aprire anche una succursale di vendita a Berlino vicino alla locale manifattura.\nNel 1859 il governo decise di affittare l'impresa e nel 1888 la stessa \u00e8 stata trasformata in una societ\u00e0 per azioni (\"Aktiengesellschaft\").\nNel 1906 fu aperto un altro laboratorio di pittura a Dresda. In seguito alla crisi conseguente la Prima Guerra mondiale le vendite crollarono e bisogn\u00f2 momentaneamente chiudere. La produzione riprese grazie alle esportazioni verso gli Stati Uniti.\nNel 1966 l'azienda divenne una societ\u00e0 a responsabilit\u00e0 limitata (\"GmbH\") di propriet\u00e0 al 98% della Norddeutsche Landesbank.\nFino al 1972 la procellana era prodotta all'interno del castello, ma in quell'anno fu inaugurato un edificio moderno nelle adiacenze."}
{"id": "5299444", "revid": "287204", "url": "https://it.wikipedia.org/wiki?curid=5299444", "title": "Milano-Sanremo 1968", "text": "La Milano-Sanremo 1968, cinquantanovesima edizione della corsa, fu disputata il 19 marzo 1968, su un percorso di 288\u00a0km. Fu vinta dal tedesco Rudi Altig, giunto al traguardo con il tempo di 6h51'58\" alla media di 41,945\u00a0km/h, precedendo il francese Charles Grosskost e Adriano Durante."}
{"id": "5299445", "revid": "281944", "url": "https://it.wikipedia.org/wiki?curid=5299445", "title": "Parasole", "text": ""}
{"id": "5299446", "revid": "120826497", "url": "https://it.wikipedia.org/wiki?curid=5299446", "title": "Black Sails", "text": "Black Sails \u00e8 una serie televisiva statunitense creata da Jonathan E. Steinberg e Robert Levine per il canale via cavo Starz, trasmessa dal 25 gennaio 2014 al 2 aprile 2017 per un totale di quattro stagioni. In Italia, la serie viene trasmessa dal 22 settembre 2014 su AXN (stagioni 1-3) e Sky Atlantic (stagione 4).\nLa serie \u00e8 l'antefatto del romanzo di Robert Louis Stevenson \"L'isola del tesoro\".\nTrama.\nLa vicenda, ambientata nel 1715 durante l'et\u00e0 d'oro della pirateria, racconta la storia della \"Walrus\" e del suo equipaggio durante la ricerca del galeone spagnolo \"Urca de Lima\", che trasporta un ricco bottino in oro della flotta delle Indie Occidentali.\nLa \"Walrus\", capitanata da James Flint insieme al nostromo Billy Bones e al cuoco di bordo John Silver, verr\u00e0 affiancata dalla \"Ranger\", dotata di una temibile ciurma composta dal capitano Charles Vane, lo scaltro quartiermastro Jack Rackham e la spietata Anne Bonny. Partendo insieme dall'isola di New Providence, che i pirati hanno reso la loro capitale, entrambi i capitani si dovranno fidare del cuoco John Silver, unico a conoscere interamente la rotta seguita dalla nave spagnola.\nPrima stagione.\nLe navi pirata sono all\u2019inseguimento del galeone spagnolo \"Urca de Lima\", che trasporta un ricco bottino in oro della flotta delle Indie Occidentali. Fra queste ci sono la \"Walrus\", capitanata da James Flint insieme al nostromo Billy Bones e il cuoco di bordo John Silver, e la \"Ranger\", dotata di una temibile ciurma composta dal capitano Charles Vane, lo scaltro quartiermastro Jack Rackham e la spietata Anne Bonny. John Silver \u00e8 l\u2019unico a conoscere la rotta che seguir\u00e0 l\u2019\"Urca\" e cerca di vendere l\u2019informazione a Vane, usando come tramite la prostituta Max.\nL\u2019ex colonia inglese di Nassau sull\u2019isola di New Providence \u00e8 in mano ai pirati. Il contrabbando di merci \u00e8 regolato dal nobile Richard Guthrie e sua figlia Eleanor, che operano per mantenere l\u2019isola florida e indipendente. Gli affari dei Guthrie sono ostacolati dal governo inglese che intende stroncare le attivit\u00e0 piratesche. Eleanor viene a sapere da Max, con cui ha una relazione saffica, dell\u2019oro dell\u2019\"Urca\", e decide di unirsi a Flint per impossessarsene e avere cos\u00ec un\u2019occasione per arricchire l\u2019isola. La \"Walrus\" si allea con la \"Ranger\" per la missione, ma Eleanor scopre che Vane tiene prigioniera Max e che i suoi uomini l\u2019hanno violentata. Eleanor spodesta Vane e gli sottrae la nave.\nRimasti senza una nave, Jack, Anne e Vane acquistano il bordello della citt\u00e0 per poter continuare a fare affari. Tuttavia Max \u00e8 ancora prigioniera della ciurma, allora Anne, mossa da compassione, decide di salvarla con l'aiuto di Jack, eliminando tutti gli uomini colpevoli degli abusi.\nRichard Guthrie, ostacolato dal governo, sente perdere il suo potere su Nassau e intende abbandonare la colonia. Ma la figlia si rifiuta di seguirlo: decide di prendere il posto di suo padre e rimettere in piedi il suo sistema commerciale. Fra i suoi soci c\u2019\u00e8 il capitano Benjamin Hornigold, reggente del forte che protegge la citt\u00e0. Charles Vane per\u00f2 si impadronisce del forte, scaccia Hornigold e guadagna nei confronti di Eleanor un nuovo ruolo di potere.\nNel frattempo Billy scopre che Flint ha usato pi\u00f9 volte il suo equipaggio per scopi personali e durante una tempesta Billy finisce fuori bordo mentre \u00e8 solo con Flint. La ciurma sospetta che il capitano abbia ucciso Billy, cos\u00ec, al momento di lanciarsi all\u2019inseguimento dell\u2019\"Urca\", l'equipaggio si ammutina. La battaglia con il galeone spagnolo avviene durante una forte tempesta. Le navi pirata hanno la peggio e si arenano su un\u2019isola. Il mattino successivo, placata la tempesta, i pirati superstiti si accorgono che anche l\u2019\"Urca\" ha fatto naufragio, e tutto il suo carico d\u2019oro \u00e8 sparso sulla spiaggia.\nSeconda stagione.\nI superstiti della \"Walrus\" studiano un modo per impossessarsi dell'oro dell\"'Urca de Lima\", guardato da un contingente di soldati spagnoli. Flint, destituito dal comando per via dell'ammutinamento dei suoi uomini, si offre volontario per sequestrare una nave della scorta spagnola con cui tornare a Nassau a reclutare forze nuove per affrontare gli spagnoli. Catturata la nave, il quartiermastro Dufresne reclama il ruolo di capitano e avverte Flint dell'intenzione di riconsegnarlo a Nassau come traditore. Ma durante l'assalto a una nave, Flint approfitta di un errore di Dufresne per riaffermare il suo ruolo.\nA Nassau Eleanor Guthrie deve affrontare il crudele capitano Ned Low che rifiuta di rispettare le regole del Consorzio. Vane decide di aiutare Eleanor massacrando Low e il suo equipaggio. A bordo della sua nave scoprono che il pirata teneva prigioniera Abigail Ashe, figlia del governatore della Carolina del Nord, Peter Ashe. Anne e Jack, dopo aver perso il rispetto di ogni pirata a causa dei crimini commessi, si dedicano con scarsi risultati alla gestione del bordello. Jack nomina Max padrona del bordello per premiare la sua capacit\u00e0 di carpire segreti e informazioni ai clienti. Max, in cambio, fa reclutare una ciurma per Jack.\nUna volta sbarcati a Nassau, Silver scopre che i pescatori hanno recuperato un uomo vivo, ma privo di sensi: si tratta di Billy Bones. Silver dichiara che l'uomo appartiene al suo equipaggio e lo porta via, ma lo ricatta affinch\u00e9 questi non riveli di essere stato buttato fuori bordo dal capitano Flint. Billy accetta e viene riaccolto nella ciurma.\nFlint nel frattempo viene a conoscenza che il forte di Nassau \u00e8 in mano a Vane. Non fidandosi dell'uomo decide di assaltare il forte insieme a Hornigold. Falliti i primi bombardamenti dalla nave, Flint sbarca per parlamentare con Vane. Eleanor tenta di fare da mediatrice fra i due.\nQuando Flint scopre che Vane ha con s\u00e9 Abigail, insiste per farsela consegnare: restituir\u00e0 gratuitamente la ragazza al padre in cambio della legittimazione di Nassau e dei suoi abitanti da parte del governo inglese. La sua proposta \u00e8 accolta con entusiasmo da Eleanor, ma Vane \u00e8 irremovibile e acconsente a consegnare Abigail solo in cambio della nave spagnola. Ma Eleanor fa fuggire Abigail in segreto per consegnarla a Flint, scatenando l'ira di Vane.\nNel frattempo Flint espone l'idea della legittimazione agli altri pirati, cercando di convincerli ad abbandonare temporaneamente il recupero dell'oro dell\"'Urca\". Hornigold e molti altri uomini per\u00f2 non la pensano come lui e vogliono subito attaccare il forte per raggiungere il prima possibile l'oro dell'Urca. La situazione di stallo \u00e8 risolta dalla notizia che gli spagnoli hanno riparato l'Urca e hanno portato via l'oro dall'isola. Svanita la promessa del bottino, Flint ottiene la fiducia dell'equipaggio e gli uomini di Hornigold. Dufresne propone poi a Hornigold di rapire Eleanor per consegnarla alla marina, ottenendo cos\u00ec la grazia per i loro crimini e la possibilit\u00e0 di tornare incolumi in Inghilterra.\nLa notizia della scomparsa dell'oro in realt\u00e0 faceva parte di un inganno ideato da Silver. La verit\u00e0 era che gli spagnoli si erano ammalati di scorbuto ed erano troppo deboli per combattere. Silver pu\u00f2 cos\u00ec andare a recuperare l\u2019oro indisturbato. Si accorda quindi con Max, che gira la proposta a Jack. Il giorno dopo Jack si reca da Vane per chiedergli di usare il forte come deposito per l'oro in cambio di una parte sul bottino, ma trova il forte vuoto e un cadavere con una lettera. Il cadavere appartiene a Richard Guthrie, padre di Eleanor e nella lettera Vane promette alla ragazza che si riprender\u00e0 quello che gli spetta.\nAvuta Abigail, Flint si reca con la sua nave dal governatore Peter Ashe che gli intima con un messaggio di scendere a terra senza il suo equipaggio. Flint obbedisce, consegna Abigail a suo padre e chiede la legittimazione di Nassau, ma il governatore rifiuta la proposta, fa prigioniero il pirata e lo condanna a morte. Nella tensione generale nessuno si accorge che Vane e i suoi avevano seguito la nave di Flint per poi attaccare a tradimento la sua ciurma. Catturata la nave, Vane \u00e8 convinto da Billy ad andare a salvare Flint, ma in assenza di Vane alcuni membri della sua ciurma si ammutinano. Gli ammutinati, troppo pochi per governare la nave in mare aperto, si rivolgono a Silver chiedendogli i nomi di dieci prigionieri affidabili. Quando Silver scopre che una volta avuti i nomi, gli ammutinati uccideranno tutti gli altri si rifiuta di aiutarli e perci\u00f2 viene torturato.\nBilly e gli altri per\u00f2 riescono a liberarsi, riprendono il controllo della nave e liberano Silver. Vane riesce a salvare Flint e a tornare a bordo della nave spagnola: i due sono ora alleati e di comune accordo decidono di tornare indietro per prepararsi alla battaglia finale. A causa delle torture subite Silver perde una gamba, ma riceve la nomina di quartiermastro da Flint. Approfittando della morte dei suoi complici, Silver dice a Flint di aver scoperto che i due avevano in mente di mandare una seconda ciurma a rubare l'oro della Urca, omettendo di essere l'ideatore del piano. Nel frattempo a Nassau, Hornigold e Dufresne mettono in pratica il loro piano e ottengono la grazia, mentre il Consorzio si scioglie e molti pirati si danno alla fuga. Nel caos generale, Jack e il suo equipaggio tornano con il tesoro della \"Urca\", mostrandolo a Max.\nTerza stagione.\nFlint e il suo equipaggio fanno guerra contro chiunque abbia preso posizione contro la pirateria. Max convince Anne e Jack a iniziare i lavori di riparazione nel forte a New Providence, ancora in rovina. Di ritorno in Inghilterra, a Eleanor viene offerto un accordo in cambio della sua vita e una nuova minaccia britannica emerge. Flint e la Walrus si imbattono in Hornigold che ora d\u00e0 la caccia a tutti i capitani pirata e Flint convince il proprio equipaggio a entrare in una tempesta per evitare uno scontro impari. Scampata alla tempesta, la Walrus si ritrova bloccata in alto mare in una zona di bonaccia e tra Flint e Silver cresce la tensione. Nel frattempo, mentre i pirati di Vane e Rackham si preparano a difendersi dall'imminente arrivo dei britannici, a Nassau fa ritorno Edward Teach, meglio noto come \"Barbanera\", tornato in cerca del suo vecchio amico Charles Vane per chiedergli di venire con lui e farne cos\u00ec il suo \"erede\" nella pirateria. \nLa \"Walrus\" riesce ad approdare su un'isola, ma Flint e il suo equipaggio vengono catturati dagli isolani, condotti in un villaggio nascosto e imprigionati. Woodes Rogers, nominato nuovo governatore dell'isola di New Providence, dice a Eleanor che vuole lei come suo consigliere durante il suo trasferimento a Nassau. Jack fa saltare in aria il forte in modo che Vane, aiutato da Teach, possa fuggire. Flint, Silver e Billy si rendono conto che devono convincere i loro rapitori, schiavi fuggiti, che i loro interessi sono gli stessi.\nBarbanera e Vane riescono a sfuggire dall'accerchiamento da parte della flotta di Rogers. Nel frattempo Flint dice a Silver che gli isolani li uccideranno per non rischiare che la posizione della loro isola venga rivelata; Silver costringe Flint a fare qualcosa per salvarli da una morte certa e cos\u00ec Flint convince gli isolani ad un'alleanza contro l'Inghilterra; ma deve sfidare Teach per determinare il destino e il futuro della pirateria. Flint e Silver tornano a Nassau per recuperare uomini e risorse.\nWoodes Rogers arresta Rackham, costringendolo ad aiutarlo per recuperare il tesoro. Jack finge di collaborare, ma in realt\u00e0 mette in allerta Anne, che scappa con il bottino. Rogers decide cos\u00ec di consegnare Jack agli spagnoli, cui egli aveva rubato il tesoro. Mentre Jack viene trasferito, per\u00f2, Rogers viene attaccato da Vane e Anne che liberano Rackham e recuperano il tesoro, ma Vane stesso viene catturato. Nel frattempo, sulla Walrus, Billy finalmente trova un nuovo ruolo per se stesso nella battaglia imminente.\nEleanor visita Vane in prigione e raddoppia il suo impegno per la sua esecuzione. Pi\u00f9 tardi, visita Rogers, che si \u00e8 ammalato ed \u00e8 costretto a letto dalla febbre. Rogers le concede il suo potere di emergenza per governare l'isola di New Providence fino a quando non si sar\u00e0 ripreso. Sulla Walrus, Flint e Silver si liberano dall'inseguimento di Hornigold con una manovra pericolosa. A Nassau, Billy congegna un piano per guadagnare un po' di tempo ritardando il trasferimento di Vane a Londra. Rogers, invece, non \u00e8 in grado di decidere a causa della febbre e quindi Eleanor ordina un processo accelerato per giustiziare Vane il giorno successivo. Billy si prepara a salvare Vane, ma Vane dal patibolo lo ferma, in quanto la sua morte dar\u00e0 inizio alla ribellione degli abitanti di Nassau. Teach viene poi informato dell'esecuzione di Vane.\nMentre Flint seppellisce il tesoro, Silver gli chiede quali siano le sue vere ragioni per la guerra contro gli inglesi e le tattiche per la prossima battaglia sull'isola. \nIl giorno dell'attacco, i britannici e la milizia di Hornigold riescono a prendere la spiaggia con una potenza di fuoco superiore, costringendo Flint e i suoi uomini a ritirarsi. Ma la ritirata fa parte del piano di Flint e Silver, che attirano gran parte dei nemici all'interno dell'isola e tendono loro un'imboscata. Nell'imboscata muore anche Hornigold. Nel frattempo, Rackham e Bonny si uniscono alla flotta di Barbanera, che cerca vendetta per la morte di Charles Vane. A Nassau, invece, Billy fa uccidere un capitano pirata perch\u00e9 passato dalla parte degli inglesi e invia una lettera in cui rivendica l'omicidio, firmandosi come Long John Silver, il re dei pirati.\nQuarta stagione.\nLa guerra per Nassau \u00e8 iniziata e gli equipaggi del Capitano Flint ed Edward Teach si preparano a sbarcare per invadere l'isola. Dopo essere caduti in una trappola di Woodes Rogers, i due capitani sono costretti a ritirarsi. Sopravvissuto alla battaglia, Long John Silver viene catturato da Israel Hands, un ex membro dell'equipaggio di Barbanera. Mentre Flint cerca il sostegno degli schiavi liberati dalle piantagioni nell'entroterra dell'isola, Barbanera blocca il porto di Nassau. Eleanor Guthrie, ora moglie di Woodes Rogers, escogita un piano per dirigersi a Filadelfia da suo nonno, uno dei pi\u00f9 influenti esponenti dell'aristocrazia del Nuovo Mondo, per convincerlo a finanziare la loro causa contro i pirati. Rogers salpa allora per Port Royal per costringere Barbanera a seguirlo e a eludere il blocco per consentire cos\u00ec ad Eleanor di partire. \nNell'entroterra di New Providence, l'alleanza tra le ciurme pirata e i maroon \u00e8 sempre pi\u00f9 tesa dopo che Billy Bones e i suoi pirati li hanno traditi. Flint si riunisce poi a Silver che \u00e8 riuscito ad avere l'alleanza di Israel Hands. Flint e Silver attaccano Nassau e riescono a riprenderne il controllo sconfiggendo il capitano Berringer, braccio destro di Rogers. Eleanor, Max e gli ultimi soldati fedeli a Rogers si barricano nel forte della citt\u00e0. Nel frattempo Barbanera, Jack Rackham e Anne Bonny raggiungono la nave di Rogers e ne segue una battaglia che termina per\u00f2 con la cattura di Barbanera e i suoi uomini. Jack e Anne assistono alla brutale esecuzione di Edward Teach da parte di Woodes Rogers. Quest'ultimo, dopo aver appreso della caduta di Nassau, decide di ritornare sull'isola, separandosi da Jack Rackham, Anne Bonny e gli altri pirati di Teach prigionieri che vengono trasportati a Port Royal per essere impiccati. Durante il viaggio, Jack, Anne e gli altri pirati riescono a liberarsi e a prendere il controllo della nave. \nEleonor sigla un accordo con il Capitano Flint: lei gli ceder\u00e0 il forte in cambio del tesoro della \"Urca de Lima.\" Impossibilitato a sbarcare a Nassau, Woodes Rogers fa vela per l'Avana, dove riesce ad ottenere l'appoggio dell'Impero Spagnolo per invadere New Providence e sconfiggere i pirati una volta per tutte. Con al seguito una flotta di navi da guerra spagnole, Rogers sbarca a Nassau iniziando l'invasione dell'isola. La \"Walrus\" riesce a scappare dal porto prima dell'inizio dell'invasione. Silver cerca di convincere Julius, leader di una banda armata di schiavi liberati da alcune piantagioni, di allearsi con loro per fronteggiare Rogers e gli spagnoli. Durante l'invasione, Eleanor rimane uccisa da un soldato spagnolo e anche Madi viene creduta morta. Flint, Silver e Max sono costretti a scappare da Nassau a bordo della \"Walrus\" e della nave di Jack Rackham, tornato sull'isola. \nMentre Flint e Silver ritornano al villaggio nascosto dei maroon per pianificare la riconquista di Nassau, Max convince Jack Rackham a dirigersi a Filadelfia per ottenere l'appoggio del nonno di Eleanor, che tuttavia all'inizio si rifiuta di appoggiare la causa dei pirati. Woodes Rogers, dopo aver ripreso il controllo dell'isola, \u00e8 addolorato per la morte della moglie Eleanor, scoprendo anche che era incinta del loro figlio. Billy Bones \u00e8 ora prigioniero di Rogers e lo convince che l'unico modo per sconfiggere i pirati \u00e8 dividere i loro due leader, Flint e Silver, mettendoli l'uno contro l'altro. Si scopre inoltre che Madi, creduta morta assieme ad Eleanor, \u00e8 viva e anche lei prigioniera di Rogers. \nA Filadelfia Jack e Max riescono a ottenere l'appoggio della famiglia Guthrie trattando con Marion Guthrie, nonna di Eleanor. Nel frattempo Flint e Silver fanno ritorno a Nassau decisi a salvare Madi ma tra di loro c'\u00e8 sempre pi\u00f9 contrasto riguardo a quale dei loro piani sia il migliore. Long John intende infatti consegnare a Rogers il tesoro della \"Urca de Lima\" in cambio di Madi, mentre Flint ritiene che il tesoro sia troppo importante per la loro causa della riconquista di Nassau. I due vengono anticipati da Woodes Rogers, che, con la complicit\u00e0 di Billy, li costringe a seguirlo a Skeleton Island, una misteriosa isola remota, dove verr\u00e0 effettuato lo scambio. Arrivati sull'isola, Flint ruba la cassa del tesoro dalla Walrus e sbarca sull'isola con l'intenzione di sotterrarla e metterla al sicuro. Long John, Israel Hands e altri pirati sbarcano per recuperare la cassa e uccidere Flint. Mentre Silver e Flint sono sull'isola, Woodes Rogers attacca la \"Walrus\" dandole fuoco e uccidendo la maggior parte dei pirati. Flint ha nascosto la cassa sotto terra ma prima che possa iniziare a combattere contro il suo vecchio amico Silver, i due segnano una tregua in seguito all'attacco di Rogers. Flint, Silver e i pirati sopravvissuti della \"Walrus\" vengono recuperati da Jack Rackham, arrivato anche lui a Skeleton Island. \nScoppia un'ultima battaglia tra l\"'Eurydice\", la nave di Rogers, e i pirati di Flint, Silver e Rackham, al termine della quale Rogers viene sconfitto e Silver si ricongiunge con Madi. Flint e Silver tornano sull'isola per recuperare la cassa del tesoro. Qui per\u00f2 Long John Silver rivela a Flint di aver da tempo appreso di una piantagione a Savannah dove uomini dell'alta societ\u00e0 londinese e dell'Impero reietti dalla societ\u00e0 per diversi \"crimini\" vengono mandati in esilio. John ha scoperto che in questa piantagione si trova Thomas Hamilton, che Flint credeva morto da anni, mentre invece era stato qui confinato dalla sua famiglia per la sua scandalosa relazione omosessuale con James. Silver convince perci\u00f2 Flint a rinunciare alla sua guerra per Nassau e ad andare in esilio in questa piantagione. Qui Flint, ritornato James McGraw, si ricongiunge con l'amato Thomas. Con l'aiuto dei Guthrie, Nassau \u00e8 ritornata sotto il controllo di Max e dei pirati mentre Woodes Rogers \u00e8 caduto in disgrazia braccato dai suoi creditori. Nella scena finale il capitano Jack Rackham e Anne Bonny, dopo aver imbarcato una nuova recluta di nome Mark Read (Mary Reade), si preparano a solcare i mari con una nuova bandiera pirata.\nEpisodi.\nLa prima stagione \u00e8 stata trasmessa in prima visione assoluta su Starz dal 25 gennaio al 15 marzo 2014, la seconda dal 24 gennaio al 28 marzo 2015, la terza dal 23 gennaio al 26 marzo 2016, la quarta e ultima dal 29 gennaio al 2 aprile 2017.\nIn Italia, la prima stagione \u00e8 andata in onda in prima visione satellitare sul canale AXN, della piattaforma Sky, dal 22 settembre al 27 ottobre 2014, la seconda dal 2 febbraio al 30 marzo 2015, la terza dal 26 gennaio al 29 marzo 2016; la quarta stagione viene trasmessa in prima visione satellitare sul canale Sky Atlantic dal 4 settembre al 9 ottobre 2017.\nIn chiaro, la prima stagione \u00e8 stata trasmessa su Rai 4 dal 30 novembre 2015 al 18 gennaio 2016, la seconda dal 9 marzo al 6 aprile 2016, la terza invece \u00e8 stata trasmessa dal 12 settembre al 10 ottobre 2017 su Cine Sony.\nProduzione.\nLa serie venne ordinata nel maggio 2012 con una prima stagione composta da 8 episodi. Il 26 giugno 2013, durante il San Diego Comic-Con e mesi prima dell'inizio della trasmissione della prima stagione, Starz commission\u00f2 la produzione di una seconda stagione di 10 episodi. La serie venne rinnovata per una terza stagione di 10 episodi il 12 ottobre 2014, prima ancora che la seconda iniziasse ad essere trasmessa. Il 31 luglio 2015, la serie ottenne il rinnovo anche per la quarta stagione di 10 episodi, mesi prima dell'inizio della terza.\nIl 20 luglio 2016, Starz annunci\u00f2 che la quarta stagione, in uscita nel 2017, sarebbe stata l'ultima della serie.\nLa copertina pubblicitaria della serie televisiva \u00e8 stata realizzata in collaborazione con il fotografo Luca Pierro.\nColonna sonora.\nLa colonna sonora di \"Black Sails\" \u00e8 stata composta da Bear McCreary.\nBlack Sails (A Starz Original Series Soundtrack).\nIl 28 gennaio 2014 venne rilasciata la colonna sonora della prima stagione della serie televisiva.\nEdizioni musicali Sparks &amp; Shadows."}
{"id": "5299454", "revid": "838137", "url": "https://it.wikipedia.org/wiki?curid=5299454", "title": "Morteza Pouraliganji", "text": "Carriera.\nNazionale.\nHa esordito in Nazionale maggiore il 4 gennaio del 2015 in occasione dell'amichevole vinta per 1-0 a Wollongong contro l'Iraq. Pochi giorni dopo \u00e8 stato convocato per la Coppa d'Asia 2015, in cui ha fatto parte della difesa titolare della selezione persiana in tutte e 4 le partite disputate da essa, poi eliminata ai calci di rigore il 23 gennaio 2015 nei quarti di finale nella sfida pareggiata contro l'Iraq (stessa squadra contro cui Pouraliganji aveva esordito appena 19 giorni prima), in cui tra l'altro Pouraliganji aveva segnato il suo primo gol in Nazionale maggiore, segnando il gol del provvisorio 2-2 al 102\u00ba minuto (il 12\u00ba dei supplementari).\nFa parte della difesa titolare del \"Team Melli\" anche nelle qualificazioni ai Mondiali 2018 in Russia, a cui poi verr\u00e0 convocato, giocando da titolare tutte e 3 le partite della squadra asiatica uscita al primo turno."}
{"id": "5299455", "revid": "59785", "url": "https://it.wikipedia.org/wiki?curid=5299455", "title": "Moschea Sehzade", "text": ""}
{"id": "5299457", "revid": "59785", "url": "https://it.wikipedia.org/wiki?curid=5299457", "title": "Moschea Molla \u00c7elebi", "text": ""}
{"id": "5299458", "revid": "59785", "url": "https://it.wikipedia.org/wiki?curid=5299458", "title": "Moschea K\u0131l\u0131\u00e7 Ali Pasci\u00e0", "text": ""}
{"id": "5299464", "revid": "709406", "url": "https://it.wikipedia.org/wiki?curid=5299464", "title": "Sodio benzoato", "text": ""}
{"id": "5299465", "revid": "838137", "url": "https://it.wikipedia.org/wiki?curid=5299465", "title": "Omid Ebrahimi", "text": "Carriera.\nClub.\nHa sempre giocato nel campionato iraniano.\nNazionale.\nHa esordito in Nazionale nel dicembre 2012 in occasione del Campionato dell'Asia occidentale giocato in Kuwait. \u00c8 stato poi convocato dalla selezione asiatica per la Coppa d'Asia 2015 in Australia senza giocare un minuto. Successivamente viene convocato anche per i Mondiali 2018 in Russia, dove invece \u00e8 stato titolare nelle 3 partite della squadra eliminata al primo turno."}
{"id": "5299466", "revid": "767487", "url": "https://it.wikipedia.org/wiki?curid=5299466", "title": "Jodi Albert", "text": "Biografia.\n\u00c8 nata e si \u00e8 formata a Londra.\nDal 1998 al 2001 ha fatto parte del girl group Girl Thing.\nHa preso parte alle produzioni televisive \"Respectable\" (2006), \"Casualty\", \"The Inspector Lynley Mysteries\" e al film \"Popcorn\" (2007).\nNel 2008 \u00e8 diventata membro del gruppo Wonderland.\nL'anno dopo si \u00e8 sposata con il cantante irlandese Kian Egan, ex Westlife."}
{"id": "5299469", "revid": "709406", "url": "https://it.wikipedia.org/wiki?curid=5299469", "title": "Sodio solfato", "text": ""}
{"id": "5299470", "revid": "599013", "url": "https://it.wikipedia.org/wiki?curid=5299470", "title": "Enrico Calzolari", "text": "Carriera.\nDurante la carriera ha militato con le maglie di Andrea Doria e Fiorentina.\nInizia la carriera con la casacca dell'Andrea Doria, dove disputa la Prima Divisione per quattro stagioni, collezionando 68 presenze. Nel 1927 Calzolari si trasferisce alla Fiorentina, societ\u00e0 costituita ufficialmente appena un anno prima, che nell'annata 1927-1928 partecipa al girone D del campionato di Prima Divisione; con i \"Viola\" disputa 13 delle 14 gare previste nel raggruppamento.\nViene ceduto alla fine della stagione 1927-1928."}
{"id": "5299471", "revid": "599013", "url": "https://it.wikipedia.org/wiki?curid=5299471", "title": "Francesco Riviera", "text": "Carriera.\nNella stagione 1926-1927 fa il suo esordio in competizioni professionistiche giocando 10 partite in Prima Divisione (la seconda serie dell'epoca) con la maglia del Mantova; rimane nella squadra lombarda anche nel corso della stagione 1927-1928, durante la quale gioca altre 11 partite in seconda serie senza mai segnare. Viene successivamente riconfermato anche per la stagione 1928-1929, nella quale gioca 22 partite per un totale di 44 presenze senza reti con la maglia del Mantova. A fine campionato i virgiliani retrocedono a causa della riforma dei campionati che porta alla nascita di Serie A e Serie B, con Riviera che nella stagione 1929-1930 gioca in quest'ultima, con la maglia della Fiorentina. Con i toscani disputa 10 partite in Serie B, per poi lasciare la squadra viola a fine stagione.\nNel 1930 passa al Montevarchi per disputare il campionato di Seconda Divisione (la quarta serie dell'epoca); con i rossoblu gioca tutte e 18 le partite in calendario, conquistando il secondo posto in classifica dietro alla squadra riserve della Fiorentina, con conseguente promozione in Prima Divisione (diventata la terza serie dopo la riforma del 1929), categoria in cui Riviera gioca 8 partite nella stagione 1931-1932.\nDal 1933 al 1935 gioca due campionati consecutivi in Prima Divisione con la maglia del Sora, per poi tornare al Montevarchi nel 1935: qui gioca 5 partite in Serie C nella stagione 1935-1936, per poi lasciare nuovamente la squadra toscana.\nIn carriera ha giocato complessivamente 54 partite nella seconda serie italiana."}
{"id": "5299473", "revid": "838137", "url": "https://it.wikipedia.org/wiki?curid=5299473", "title": "Vouria Ghafouri", "text": "Carriera.\nClub.\nHa sempre giocato nel campionato iraniano.\nNazionale.\nHa esordito in Nazionale nel 2014."}
{"id": "5299474", "revid": "287204", "url": "https://it.wikipedia.org/wiki?curid=5299474", "title": "Stalin (disambigua)", "text": ""}
{"id": "5299475", "revid": "124123", "url": "https://it.wikipedia.org/wiki?curid=5299475", "title": "Don Panoz", "text": "Donald Panoz era un imprenditore nel campo farmaceutico e proprietario di scuderia di auto da corsa.\nBiografia.\nNacque da Eugenio Panunzio, immigrato negli Stati Uniti da Avezzano (AQ). Eugenio, che accorci\u00f2 il proprio cognome in \"Panoz\", fu un campione di boxe.\nDon frequent\u00f2 la Greenbrier Military School a Lewisburg in Virginia Occidentale, dove conobbe e spos\u00f2 Nancy. Entrambi furono militari dell'Esercito Americano in servizio in Giappone. In seguito tornarono negli Stati Uniti a Pittsburgh in Pennsylvania.\nCarriera industriale.\nPanoz gest\u00ec due farmacie a Pittsburgh mentre studiava alla Duquesne University. Nel 1961, Panoz e Milan Puskar fondarono la societ\u00e0 farmaceutica Milan Pharmaceuticals (attualmente Mylan Inc.) a White Sulphur Springs in Virginia Occidentale. Panoz guid\u00f2 un gruppo di ricerca che invent\u00f2 i cerotti transdermici per il rilascio controllato dei farmaci.\nPanoz lasci\u00f2 la Mylan nel 1969 quando l'azienda rifiut\u00f2 di sviluppare il cerotto. Egli si trasfer\u00ec con la famiglia in Irlanda dove fond\u00f2 l'azienda farmaceutica \u00c9lan Corporation. L'azienda divent\u00f2 leader nel campo dei cerotti trasdermici e fu la prima azienda irlandese a essere quotata alla Borsa di New York.\nNel 1992 Don e Nancy Panoz crearono il Ch\u00e2teau \u00c9lan Winery &amp; Resort a Braselton in Georgia. Analogamente crearono il Diablo Grande Winery and Resort a Patterson in California e successivamente il St. Andrews Bay Resort and Spa in Scozia. \nPanoz fu anche cofondatore e presidente dell'azienda HydroMentia nel settore del controllo dell'inquinamento dell'acqua\nPanoz nell'automobilismo.\nNel 1989 Don Panoz patrocin\u00f2 la creazione della Panoz Auto Development di suo figlio Dan Panoz. Agli inizi egli fu scettico circa questa nuova iniziativa ma in seguito contribu\u00ec a far correre con le auto Panoz famosi piloti del calibro di Mario Andretti."}
{"id": "5299490", "revid": "712828", "url": "https://it.wikipedia.org/wiki?curid=5299490", "title": "Newtype USA", "text": ""}
{"id": "5299500", "revid": "1728", "url": "https://it.wikipedia.org/wiki?curid=5299500", "title": "Prova (moneta)", "text": "Una prova \u00e8 una moneta sperimentale coniate per testare l'aspetto tecnico, artistico e altri aspetti. In inglese \u00e8 chiamata \"essai\" o \"essay\". Su tutte le monete di prova c'\u00e8 una piccola scritta \"prova\". Le prove sono preziose e rare. Sono molto ricercate dai collezionisti acquisendo un notevole valore sul mercato."}
{"id": "5299502", "revid": "767487", "url": "https://it.wikipedia.org/wiki?curid=5299502", "title": "Mohsen Forouzan", "text": "Carriera.\nClub.\nHa sempre giocato nel campionato iraniano.\nNazionale.\nHa esordito in Nazionale nel 2012, venendo convocato per la Coppa d'Asia 2015."}
{"id": "5299513", "revid": "76963", "url": "https://it.wikipedia.org/wiki?curid=5299513", "title": "Keith Allen", "text": "Biografia.\nNato in Galles, si \u00e8 sposato due volte: prima dal 1982 al 1989 con la produttrice Alison Owen e in seguito con la produttrice Nira Park. Entrambi i matrimoni finirono con i divorzi.\n\u00c8 padre della cantante Lily Allen e dell'attore Alfie Allen, avuti dalla prima moglie.\nHa avuto una relazione con l'attrice Julia Sawalha e attualmente \u00e8 compagno dell'attrice Tamzin Malleson da cui ha avuto una figlia, Teddie, nata nel 2006.\nFratello dell'attore e regista Kevin Allen, \u00e8 attivo anche come musicista."}
{"id": "5299519", "revid": "80030", "url": "https://it.wikipedia.org/wiki?curid=5299519", "title": "Duca del Maine", "text": ""}
{"id": "5299543", "revid": "110157", "url": "https://it.wikipedia.org/wiki?curid=5299543", "title": "Cissy Strut", "text": "Cissy Strut \u00e8 un album raccolta dei The Meters, pubblicato dalla Island Records nel 1974.\nTracce.\nBrani composti da Art Neville, Leo Nocentelli, George Porter Jr., Joseph Modeliste, eccetto dove indicato"}
{"id": "5299544", "revid": "76963", "url": "https://it.wikipedia.org/wiki?curid=5299544", "title": "Kevin Allen", "text": "Biografia.\nNato in Galles, \u00e8 il fratello dell'attore Keith Allen, nonch\u00e9 lo zio della cantante Lily Allen e dell'attore Alfie Allen."}
{"id": "5299545", "revid": "121682363", "url": "https://it.wikipedia.org/wiki?curid=5299545", "title": "The Wonderful 101", "text": "The Wonderful 101 \u00e8 un videogioco di azione-avventura sviluppato da Platinum Games e pubblicato da Nintendo in esclusiva per Wii U. Il gioco \u00e8 stato diretto da Hideki Kamiya e prodotto da Atsushi Inaba, che gi\u00e0 lavorarono insieme per i titoli \"Viewtiful Joe\" e \"\u014ckami\". Nonostante fosse inizialmente prevista la sua uscita durante il periodo di lancio di Wii U (durato fino alle fine di marzo 2013) in Nord America e in Giappone, fu invece pubblicato a fine agosto 2013 in Europa, Giappone e Australia, mentre soltanto il 15 settembre 2013 fu distribuito in Nord America.\nIl 3 febbraio 2020, Platinum Games, ha annunciato e aperto la campagna Kickstarter per lo sviluppo della versione remastered del gioco. $50.000 per la versione Nintendo Switch, $250.000 per la versione PC Steam e $500.000 per la versione Playstation 4. In sole 6 ore, sono stati raggiunti circa $725.000.\nLa versione remastered arriva il 22 maggio 2020 in Europa.\nModalit\u00e0 di gioco.\nIn \"The Wonderful 101\" il giocatore pu\u00f2 controllare un'orda di supereroi da un punto di vista isometrico ed utilizzarli sotto forma di armi mediante le \"Morfo Unioni\". Man mano che si avanza nei livelli il giocatore pu\u00f2 reclutare dei cittadini per unirli alla propria armata di supereroi: maggiori saranno gli eroi radunati e pi\u00f9 forte sar\u00e0 il potere della Morfo Unione che potr\u00e0 essere usata per combattere i nemici, risolvere rompicapi ed attraversare le ambientazioni dei livelli al costo per\u00f2 di consumare le batterie del giocatore, il cui indicatore stabilisce la portata delle Morfo Unioni. Per ricaricare le batterie \u00e8 sufficiente compiere dei normali attacchi oppure raccoglierle dai nemici sconfitti. Per trasformare le orde di eroi in una Morfo Unione bisogna disegnarne la rispettiva forma sullo schermo del Wii U GamePad oppure disegnarla con lo stick analogico (ad esempio una \"L\" per la pistola o una linea sinuosa per la frusta). Il Wii U GamePad pu\u00f2 anche essere usato per osservare gli ambienti dal punto di vista della terza persona cos\u00ec come esplorare meglio luoghi angusti o gli interni degli edifici.\nOgni livello presenta diversi obiettivi intermedi alla fine dei quali il giocatore riceve una valutazione in base a diversi fattori come il tempo impiegato per completare la missione, la quantit\u00e0 di danni subiti, il numero di cittadini reclutati o il numero di oggetti raccolti. In aggiunta alla modalit\u00e0 single player vi \u00e8 anche la modalit\u00e0 cooperativa che supporta fino a un massimo di cinque giocatori: in tal caso, solo un giocatore utilizza il Wii U GamePad mentre gli altri quattro utilizzano il Wii U Pro Controller.\nTrama.\nIn \"The Wonderful 101\" la Terra \u00e8 sotto l'attacco di terroristi alieni chiamati \"Geathjerk\" e la sola cosa che pu\u00f2 proteggere il pianeta \u00e8 un gruppo di supereroi. Sfortunatamente gli alieni sono troppo forti da combattere individualmente e cos\u00ec gli eroi devono lavorare insieme: le abilit\u00e0 uniche dei singoli eroi possono essere unite per trasformarsi in armi potentissime da scagliare contro gli alieni invasori o per essere usate nei diversi ambienti dei livelli. I supereroi, provenienti da diverse nazioni, possiedono una propria abilit\u00e0 speciale e i loro nomi sono contraddistinti da un colore.\nSviluppo.\nLo sviluppo di quello che sarebbe diventato \"The Wonderful 101\" inizia durante l'esistenza di Wii. L'idea originale venne al presidente di Platinum Games, Tatsuya Minami, che voleva portare un gruppo di celebri personaggi dei videogiochi insieme in un unico titolo. Poich\u00e9 numerosi giocatori avrebbero preferito certi personaggi piuttosto che altri, l'intenzione di costringere il giocatore ad utilizzare un determinato personaggio in un determinato punto del gioco fu immediatamente scartata: fu invece scelta un'altra possibilit\u00e0, quella di radunare in una volta sola tutti i personaggi in modo da consentire al giocatore in ogni momento di scegliere il personaggio preferito. Platinum Games inizialmente pens\u00f2 di utilizzare i personaggi Nintendo pi\u00f9 famosi, i quali avrebbero lavorato insieme per superare diversi ostacoli, ma quando l'idea fu presentata ai dirigenti di Nintendo essi chiesero in che modo tale dinamica avrebbe potuto occupare l'intero svolgimento del gioco. Dato che anche il direttore del gioco Hideki Kamiya mise in dubbio che gli elementi conflittuali dei diversi personaggi Nintendo si sarebbero potuti inserire in una \"formula coerente\" di successo come accaduto con la serie di Super Smash Bros., la discussione sul gioco fu messa in attesa e fu ripresa soltanto un anno dopo. Kamya decise cos\u00ec di fare ricorso al tema giapponese dell\"'henshin\", ovvero le abilit\u00e0 di un personaggio di modificare il proprio corpo, concentrandosi su un gruppo di cinque supereroi che si potevano unire per trasformarsi in diverse armi; successivamente l'idea pass\u00f2 da cinque a cento supereroi e lo stile pass\u00f2 da quello giapponese all'atmosfera da fumetto americano. Sebbene gli sviluppatori si erano concentrati per la versione del gioco per Wii, quando Platinum Games e Nintendo conclusero il loro accordo il gioco divenne un'esclusiva per Wii U. Siccome gli sviluppatori volevano fare un uso efficace delle caratteristiche uniche della console, essi scelsero il disegno sul Wii U GamePad come modo per attivare le Morfo Unioni.\nColonna sonora.\nTutte le musiche del gioco sono state scritte da Hiroshi Yamaguchi, Akira Takizawa, Hitomi Kurokawa, Norihiko Hibino, Masato Kouda, e Rei Kondoh ed eseguite da un'orchestra. Le canzoni presenti sono due, \"The Won-Stoppable Wonderful 100\" e \"The Won-Stoppable Wonderful 101\" sono cantate da Foresta nella versione giapponese e da Jimmy Wilcox, Rob McElroy e Bruce Blanchard in quella inglese. La colonna sonora ufficiale del gioco \u00e8 stata distribuita in due volumi il 15 settembre 2014.\nAccoglienza.\n\"The Wonderful 101\" ha ricevuto dalla critica delle recensioni generalmente positive. Su GameRankings ha ottenuto un punteggio totale del 78,02% mentre su Metacritic ha raggiunto un punteggio di 78/100. Il gioco ha ricevuto alcuni commenti dai critici riguardanti una certa difficolt\u00e0 di apprendimento delle meccaniche di gioco mentre altri, come Michael Nelson, l'hanno elogiato poich\u00e9 richiede al giocatore una grande dose di abilit\u00e0.\nMolti critici hanno apprezzato la ridicola assurdit\u00e0 della storia, dei personaggi e dello humor mentre hanno trovato le poche battute sessuali fuori luogo in un gioco classificato per bambini. La lunghezza e il ritmo di \"The Wonderful 101\" sono sembrati un po' prolissi per alcuni critici, a causa della ripetitivit\u00e0 degli scontri con nemici e boss, mentre altri hanno invece pensato che fossero perfetti grazie anche alla distribuzione uniforme di nuove mosse e potenziamenti.\nCreare le armi disegnandole sul touchscreen ha ottenuto recensioni contrastanti. Alcuni critici hanno trovato che il GamePad lavori bene con linee dritte o circolari (come per la spada e il pugno) ma che talvolta interpreta in modo sbagliato i disegni dalle forme pi\u00f9 complesse. Altri ancora hanno pensato che il disegno di forme semplici fosse pi\u00f9 affidabile utilizzando lo stick analogico destro o che semplicemente si trattava di una questione pratica. La telecamera \u00e8 stata invece criticata per essere o troppo lontana per tenere traccia di tutti i personaggi durante le battaglie o troppo vicina per poter vedere eventuali nemici fuori dall'inquadratura.\nQuasi tutti i critici sono stati soddisfatti dell'uso creativo del secondo schermo del GamePad, sebbene alcuni hanno pensato che l'esplorazione all'interno degli edifici usando il giroscopio risulti un po' scomoda.\nI critici hanno lodato la grafica cartoon di \"The Wonderful 101\" cos\u00ec come gli effetti appariscenti nelle battaglie ma hanno ritenuto anche che il livello dei poligoni fosse troppo basso se la telecamera \u00e8 ravvicinata. Le tattiche di gioco e i boss giganteschi sono stati altres\u00ec ben accolti."}
{"id": "5299549", "revid": "1573940", "url": "https://it.wikipedia.org/wiki?curid=5299549", "title": "Tharrhalea", "text": "Tharrhalea \u00e8 un genere di ragni appartenente alla famiglia Thomisidae.\nDistribuzione.\nLe 11 specie note di questo genere sono state rinvenute in Australia (2 specie), Asia sudorientale (6 specie) e Madagascar (3 specie): la specie dall'areale pi\u00f9 vasto \u00e8 la \"T. albipes\", rinvenuta in Australia settentrionale e in Nuova Guinea\nTassonomia.\nNon sono stati esaminati esemplari di questo genere dal 1995.\nA gennaio 2015, si compone di 11 specie:"}
{"id": "5299555", "revid": "712828", "url": "https://it.wikipedia.org/wiki?curid=5299555", "title": "Yu Hazuki", "text": ""}
{"id": "5299558", "revid": "709565", "url": "https://it.wikipedia.org/wiki?curid=5299558", "title": "Morte di Wolverine", "text": "La Morte di Wolverine (\"Death of Wolverine\") \u00e8 un arco narrativo sviluppatosi per quattro numeri sulle pagine dell'omonima miniserie tra il settembre e l'ottobre 2014, pubblicata dalla Marvel Comics. Sceneggiato da Charles Soule per i disegni di Steve McNiven la trama si basa sugli ultimi giorni di vita dell'X-Man costretto a risolvere il mistero di chi ha messo una taglia sulla sua testa.\nStoria editoriale.\nSfruttando il conto alla rovescia dato dall'ultimo arco narrativo della testata \"Wolverine\" sceneggiato da Paul Cornell e intitolato \"Tre mesi per morire\", la Marvel annuncia al C2E2 del 2014 che l'evento che porter\u00e0 alla tomba uno degli X-Men pi\u00f9 conosciuti, sceneggiato da Soule per i disegni di McNiven, verr\u00e0 seguito da diverse miniserie ciascuna con il proprio focus: \"The Logan Legacy\" mostra come la morte dell'X-Man impatti nelle vite di amici e nemici; ciascuno dei sette numeri \u00e8 sceneggiato e disegnato da un diverso esponente della categoria. \"The Weapon X Program\", sceneggiato da Soule per i disegni di Salvador Larroca, riporta in vita l'omonimo programma che anni addietro fuse l'adamantio allo scheletro di Wolverine, stavolta impegnato nella creazione di nuove armi umane. A cadere ancora sotto il banner sono l'albo fuori collana \"Deadpool &amp; Captain America\" di Gerry Duggan e Scott Kolins e l'antologico \"Life After Logan\" sceneggiato e disegnato da vari autori, entrambi con lo scopo di mostrare al pubblico le reazioni dei pi\u00f9 cari alleati dell'artigliato canadese. Fra le testate regolari solamente \"Nightcrawler\" di Marguerite Bennett e Chris Claremont (testi) con Todd Nauck (disegni), \"Storm\" di Greg Pak (testi) con Victor Iba\u00f1ez (disegni) e \"Wolverine and the X-Men\" di Jason Latour (testi) affiancato da vari disegnatori, vengono coinvolte nel luttuoso evento."}
{"id": "5299561", "revid": "1652635", "url": "https://it.wikipedia.org/wiki?curid=5299561", "title": "Elise Stefanik", "text": "Biografia.\nNata ad Albany, la Stefanik si laure\u00f2 ad Harvard e successivamente entr\u00f2 a far parte dell'amministrazione Bush, lavorando anche per Joshua Bolten. Stefanik cur\u00f2 inoltre la preparazione ai dibattiti del candidato alla vicepresidenza Paul Ryan.\nNel 2014, quando il deputato democratico Bill Owens annunci\u00f2 il suo ritiro dalla Camera dei Rappresentanti, Stefanik annunci\u00f2 la propria candidatura per il seggio, come esponente del Partito Repubblicano. Dopo aver vinto le primarie riusc\u00ec ad aggiudicarsi anche le elezioni generali e venne eletta deputata a soli trent'anni, divenendo cos\u00ec la donna pi\u00f9 giovane mai eletta al Congresso; prima di lei questo record era appartenuto per oltre quarant'anni alla democratica Elizabeth Holtzman, eletta a trentun anni nel 1973.\nIdeologicamente Stefanik si \u00e8 schierata contro l'aborto e contro la riforma del sistema sanitario di Barack Obama.\nL'impeachment di Donald Trump.\nIl 25 settembre 2019 Stefanik ha annunciato che non avrebbe appoggiato la richiesta di impeachment contro Donald Trump. Durante l'udienza del novembre 2019 in cui il Congresso era impegnato ad ascoltare i testimoni in relazione all'inchiesta di impeachment nei confronti di Trump, Stefanik \u00e8 emersa come il difensore-chiave del presidente Trump.\nDopo che Joe Biden ha vinto le elezioni presidenziali del 2020 e Trump si \u00e8 rifiutato di concedere la vittoria pronunciando frasi di frode elettorale, Stefanik ha aiutato Trump negli sforzi per ribaltare i risultati delle votazioni. Ha detto tra l'altro che \"pi\u00f9 di 140.000 voti provenivano da elettori minorenni, deceduti e altrimenti non autorizzati\" nella contea di Fulton, in Georgia. Ha anche espresso \"preoccupazioni\" riguardo a Dominion Voting Systems, oggetto di numerose false teorie cospirative di destra. Nel dicembre 2020, Stefanik ha sostenuto la causa Texas contro Pennsylvania, un tentativo di invertire la sconfitta di Trump presentando una petizione alla Corte Suprema degli Stati Uniti per respingere i risultati certificati in Michigan, Pennsylvania, Wisconsin e Georgia. Dopo che una folla di sostenitori pro-Trump ha preso d'assalto il Campidoglio degli Stati Uniti il 6 gennaio 2021, Stefanik ha condannato la violenza ma ha respinto l'idea che Trump fosse responsabile di quel progetto. Ha promosso teorie considerate cospirative su una \"elezione rubata\", e poche ore dopo l'invasione del Campidoglio, ha votato contro l'accettazione dei voti elettorali della Pennsylvania alle elezioni del 2020. Pi\u00f9 tardi, a gennaio, ha espresso opposizione all'impeachment di Trump sul suo ruolo nell'incitare all'assalto del Campidoglio.\nIl 12 gennaio 2021, l'Universit\u00e0 di Harvard ha annunciato che stava rimuovendo Stefanik dal suo Institute of Politics per il suo ruolo nel promuovere false affermazioni di frodi diffuse nelle elezioni presidenziali. Doug Elmendorf, preside della Harvard Kennedy School, ha detto: \"Elise ha fatto affermazioni pubbliche sulla frode elettorale nelle elezioni presidenziali di novembre che non hanno alcun fondamento nelle prove, e ha rilasciato dichiarazioni pubbliche su azioni legali relative alle elezioni che non sono corrette\". Stefanik, che si era laureata ad Harvard, si \u00e8 rifiutata di dimettersi ed Elmendorf l'ha rimossa. In risposta Stefanik ha affermato che Harvard aveva \"ceduto alla sinistra risvegliata\".\nNel maggio 2021, Stefanik ha descritto Trump come \"il pi\u00f9 forte sostenitore di qualsiasi presidente quando si tratta di sostenere la Costituzione\". Il 14 maggio \u00e8 stata eletta presidente della Conferenza della Camera Repubblicana (la terza pi\u00f9 importante del partito) dopo la rimozione di Liz Cheney.\nVita privata.\nStefanik si \u00e8 sposata il 19 agosto 2017 con Matthew Manda, che lavora nel marketing e nella comunicazione a Saratoga Springs, New York. Dal dicembre 2018 la coppia abita a Schuylerville, New York."}
{"id": "5299572", "revid": "773636", "url": "https://it.wikipedia.org/wiki?curid=5299572", "title": "Ulma (disambigua)", "text": ""}
{"id": "5299575", "revid": "838137", "url": "https://it.wikipedia.org/wiki?curid=5299575", "title": "Ramin Rezaian", "text": "Carriera.\nNazionale.\nHa esordito in Nazionale il 4 gennaio 2015 nell'amichevole vinta contro l' per 1-0, e pochi giorni dopo \u00e8 stato convocato per la Coppa d'Asia, in cui lui non scende mai in campo e il \"Team Melli\" esce proprio contro l'Iraq ai quarti di finale dopo i calci di rigore.\nDiviene in poco tempo un punto fermo nella formazione allenata da Carlos Queiroz, venendo poi convocato per i Mondiali 2018, in cui (al contrario della Coppa d'Asia 2015) scende in campo in tutte e 3 le occasioni disponibili giocando tutti i 270 minuti della selezione persiana eliminata al primo turno."}
{"id": "5299576", "revid": "80750893", "url": "https://it.wikipedia.org/wiki?curid=5299576", "title": "Morso profondo", "text": "Il morso profondo \u00e8 una malformazione dei denti. Questa anomalia si sviluppa specialmente in et\u00e0 adolescenziale e comprende nel portare i denti superiori pi\u00f9 avanti dei denti inferiori.\nSintomi e cure.\nNell'adolescenza non si nota alcun sintomo. I sintomi pi\u00f9 gravi possono colpire in et\u00e0 adulta, quando \u00e8 possibile sentire i denti superiori pi\u00f9 avanti di quelli inferiori. L'unica cura adatta pu\u00f2 essere solo eseguita durante l'adolescenza, con un apparecchio ortodontico, precisamente per due anni. Pertanto si consiglia di farsi visitare con grande frequenza da un dentista."}
{"id": "5299578", "revid": "92723", "url": "https://it.wikipedia.org/wiki?curid=5299578", "title": "Mathieu Orfila", "text": "Figura di rilievo nel campo della tossicologia e nella politica per la gestione del sistema sanitario francese negli anni trenta dell'Ottocento.\nBiografia.\nOrfila nacque a Ma\u00f3, comune spagnolo situato sull'isola di Minorca, in una famiglia di mercanti di origine contadina, con un reddito per\u00f2 sufficiente a garantire una buona istruzione per i loro figli. Sin dai primi anni pot\u00e9 approfittare dell'ambiente cosmopolita di Minorca per imparare le lingue e le scienze moderne.\nDopo aver rinunciato ad una carriera in marina, Orfila decise nel settembre del 1804 di intraprendere gli studi di medicina all'Universit\u00e0 di Valencia, dove svilupp\u00f2 ben presto un particolare interesse per la chimica grazie alle lezioni di Pizcueta. Date per\u00f2 le carenze educative trovate, Orfila decise di imparare la chimica attraverso le opere di grandi autori francesi quali Lavoisier, Fourcroy e Berthollet.\nNon trovando l'ambiente stimolante per i suoi studi nell'estate del 1805 invi\u00f2 diverse lettere al padre, d'Antoni Orfila, descrivendo negativamente l'insegnamento di medicina, con l'obiettivo di avere il permesso di proseguire gli studi a Barcellona.\nSoggiorno a Barcellona.\nUn anno dopo si trasfer\u00ec dunque a Barcellona, dove rimase per due anni. Allora il suo insegnante di chimica era Francisco Carbonell, un discepolo di Fourcroy ed un grande promotore della chimica industriale. Grazie al supporto di Carbonell, ad Orfila fu concessa una borsa di studio dalla \"Junta de Comercio de Barcelona\", in modo da proseguire gli studi di chimica per altri quattro anni a Madrid e successivamente a Parigi, per ritornare poi a Barcellona dove lo aspettava una cattedra di chimica.\nParigi e la guerra d'indipendenza.\nMentre si trovava a Parigi, a causa dello scoppio della guerra d'indipendenza del 1808, la Junta de Comercio si vide costretta a ritirare la borsa di studio e non pot\u00e9 mantenere la promessa fatta riguardo alla cattedra di chimica. Di conseguenza per completare i suoi studi Orfila apr\u00ec una scuola privata, in cui teneva corsi di chimica e di altre scienze naturali che gli permisero di acquisire una certa fama e di guadagnare abbastanza da rifiutare altre offerte di lavoro provenienti dalla Spagna.\nSuccessivamente scopr\u00ec che la maggior parte dei veleni, se mescolati con fluido animale e vegetale, sfuggivano dall'identificazione con i mezzi che erano stati utilizzati fino a quel momento. Questo fatto rivoluzion\u00f2 le tecniche forensi e determin\u00f2 la nascita della tossicologia.\nTra il 1814 e il 1817 pubblic\u00f2 due grandi opere: \"\"Trait\u00e9 des poisons\u201d\" e \"\u201cEl\u00e9ments de chimie M\u00e9dicale\u201d\", grazie alle quali guadagn\u00f2 un grande riconoscimento fra la comunit\u00e0 scientifica francese. Nel 1815 si spos\u00f2 con Gabrielle Lesueur, una giovane della borghesia francese che lo introdusse nei gatherings e nei soir\u00e9es, in cui spiccava grazie al suo fascino e alle sue doti da cantante. Nel frattempo la fama di Orfila continu\u00f2 a salire.\nLe riviste scientifiche e gli ultimi anni.\nSempre nel 1815 il governo spagnolo gli offr\u00ec una cattedra di chimica a Madrid. Orfila present\u00f2 al Governo della Spagna un rapporto nel quale espose le condizioni grazie alle quali avrebbe accettato il lavoro (maggiori risorse per gli esperimenti, un piano di formazione per fornire a tutte le universit\u00e0 spagnole un docente di chimica entro i prossimi dieci anni). La sua proposta fu rifiutata e quindi egli rimase in Francia, dove fu designato medico di Luigi XVIII. Nel 1819 gli fu affidata la cattedra di medicina legale alla facolt\u00e0 di medicina di Parigi e nel 1823 gli venne concessa quella di chimica. Ha partecipato attivamente alla nascita e allo sviluppo di due importanti riviste scientifiche del tempo, dove pubblic\u00f2 una serie di documenti relativi alla tossicologia: \"Journal de chimie M\u00e9dicale, de Pharmacie et di Tossicologia'\", e \"Annales d'Igiene Publique et de Medicine Legale\". I suoi lavori sono stati stampati pi\u00f9 volte e tradotti in tutte le principali lingue europee.\nOltre a questi contributi, con i quali ha acquistato fama e riconoscimenti in vari circoli intellettuali, il suo coinvolgimento in tribunali ha dato risalto sociale alle sue attivit\u00e0 e naturalmente anche a se stesso. Infatti le sue opinioni in caso di avvelenamento erano considerate infallibili. Orfila viene inoltre ricordato per essere il politico che ha gestito il sistema sanitario francese negli anni '30. Durante il suo mandato si circond\u00f2 di collaboratori che si impegnarono in numerose iniziative riguardo alla sanit\u00e0 pubblica.\nIl 28 febbraio 1848 Orfila fu costretto a dimettersi da tutti i suoi impegni, ma continu\u00f2 a tenere la sua cattedra di chimica e rimase comunque membro dell'\"Accademia di Medicina\"\", della quale divent\u00f2 presidente nel 1851.\nMor\u00ec di polmonite all'et\u00e0 di sessantacinque anni il 12 marzo 1853 a Parigi."}
{"id": "5299579", "revid": "125739013", "url": "https://it.wikipedia.org/wiki?curid=5299579", "title": "Lysette Anthony", "text": "Biografia.\nNata a Marylebone, un'area di Westminster (Londra), figlia unica degli attori Michael Anthony (pseudonimo di Michael Chodzko), originario del Baliato di Jersey, e Bernadette Milnes, suo nonno paterno, Alexander Victor Chodzko, era un giornalista ed ex-lavoratore marittimo francese di origini polacche ed ucraine. Ebbe un'infanzia difficile, segnata dall'instabile salute mentale della madre, affetta dal disturbo bipolare e dalla schizofrenia, e, alla fine, abbandon\u00f2 il tetto famigliare all'et\u00e0 di 19 anni.\nDa giovane lavor\u00f2 anche come modella. Esord\u00ec nel 1982 nel film televisivo \"Ivanhoe\". Nel 1992 apparve nel film \"Mariti e mogli\" di Woody Allen. Tra gli altri film per cui \u00e8 maggiormente ricordata vi sono \"Dracula morto e contento\" (1995) di Mel Brooks, \"Senti chi parla adesso!\" (1993), \"Krull\" (1983) di Peter Yates e \"Senza indizio\" (1988). Prese parte a numerose produzioni teatrali e ad alcuni videoclip tra i quali \"Run to You\", \"Somebody\", \"Heaven\" e \"Summer of '69\" di Bryan Adams e \"I Feel You\" dei Depeche Mode.\nVita privata.\n\u00c8 stata sposata dal 1990 al 1995 con l'artista ed imprenditore olandese Luc Leestemaker, per poi risposarsi con il regista David Price, dal quale divorzia due anni dopo. Dal 2004 al 2010 ha avuto una relazione con il compositore Simon Boswell, dal quale ha avuto un figlio, al quale nel 2008, viene diagnosticata una forma di artrite idiopatica giovanile. Da allora, l'attrice \u00e8 impegnata nella promozione della ricerca medica.\nIl 15 ottobre del 2017, a seguito dello scoppio dello scandalo sessuale legato alla figura di Harvey Weinstein, l'attrice ha dichiarato, in un'intervista rilasciata per il quotidiano \"The Sunday Times\", di essera stata violentata dal produttore nella propria abitazione verso la fine degli anni ottanta.\nDoppiatrici italiane.\nNelle versioni in italiano dei suoi film, Lysette Anthony \u00e8 stata doppiata da:"}
{"id": "5299582", "revid": "205250", "url": "https://it.wikipedia.org/wiki?curid=5299582", "title": "V\u00edctor Israel", "text": "Biografia.\nIsrael inizi\u00f2 la sua carriera nel cinema dal 1961 e apparve in pi\u00f9 di 200 film, specializzandosi in ruoli in pellicole dell'orrore, in particolare in \"Gli orrori del liceo femminile\" (1969), diretto dal regista Narciso Ib\u00e1\u00f1ez Serrador. \nNel 2006 ricevette un Premio Nosferatu al Sitges - Festival internazionale del cinema fantastico della Catalogna. Partecip\u00f2 anche a diverse serie televisive e occasionalmente lavor\u00f2 in teatro."}
{"id": "5299591", "revid": "71433", "url": "https://it.wikipedia.org/wiki?curid=5299591", "title": "Fantastic 4 - I fantastici quattro", "text": ""}
{"id": "5299607", "revid": "1001457", "url": "https://it.wikipedia.org/wiki?curid=5299607", "title": "Kingsman - Secret service", "text": ""}
{"id": "5299609", "revid": "120797776", "url": "https://it.wikipedia.org/wiki?curid=5299609", "title": "Vendemmiatrice", "text": "La vendemmiatrice \u00e8 una macchina agricola, generalmente con motore proprio , destinata alla raccolta meccanica dell'uva. Essa compie in un solo passaggio \ntutte le fasi della vendemmia: gli acini vengono separati dai raspi per scuotimento e quindi per effetto della forza di inerzia, cadono quindi in un nastro trasportatore che li trasferisce previa pulizia in una o pi\u00f9 vasche di raccolta. \nPer meccanizzare la vendemmia attraverso l'impiego della vendemmiatrice \u00e8 necessario che i terreni siano disposti in modo tale da permettere l'accesso alla macchina e che le modalit\u00e0 di potatura e di palificazione siano conformi a determinati parametri. Inoltre, per un risultato migliore, \u00e8 necessario che i grappoli si sgranino facilmente nel momento in cui vengono scossi senza che gli acini esplodano e che il succo fuoriesca dal frutto. Gli inconvenienti maggiori della vendemmia meccanica sono \"in primis \" le perdite di prodotto, occulte od evidenti, che mai dovrebbero superare il 5-6 percento (e la presenza di materiale indesiderato come resti di foglie, tralci, ecc.).\nLa vendemmiatrice non \u00e8 utilizzabile in tutti i vigneti: ad esempio, per la produzione di alcuni vini DOC non ne \u00e8 consentito l'impiego. In questi casi, l'unica tipologia di vendemmia permessa \u00e8 quella manuale per evitare che i grappoli si frantumino durante le operazioni di vendemmia.\nPrincipio di funzionamento.\nLa vendemmiatrice si avvale di elementi detti \u201cbattitori\u201d che scuotono la pianta di vite fino a 600 volte al minuto provocando il distacco degli acini dal peduncolo e la caduta degli stessi nei nastri a tappeto o a cucchiaio. La vendemmiatrice \u00e8 dotata, inoltre, di un aspiratore che soffia sul raccolto per allontanare le foglie e i rami caduti durante lo scuotimento.\nLa vendemmiatrice \u00e8 costituita da:\nPer migliorare la qualit\u00e0 della vendemmia, alcuni costruttori propongono un sistema selettivo posizionato sopra ai battitori, che consente di separare tutti i componenti della pianta che vengono raccolti dalla vendemmiatrice: il succo, gli acini, le foglie, i piccioli e i tralci.\nLa testata di raccolta dispone di quattro principi successivi e complementari che permettono di evitare la fase di diraspatura e di selezione in cantina:\nLa meccanizzazione.\nA pi\u00f9 di trent'anni dopo la progettazione dei primi prototipi di vendemmiatrice, la meccanizzazione della vendemmia suscita ancora diffidenze e interrogativi riguardanti la preservazione della qualit\u00e0 del raccolto: si pensa, infatti, che la raccolta meccanica abbassi la qualit\u00e0 dell'uva raccolta e di conseguenza dei vini da essa derivati. Quest'attitudine \u00e8 dovuta al carattere tradizionale e culturale che ha assunto la vendemmia presso i paesi viticoli nel corso dei secoli.\nLa maggior parte delle vendemmiatrici operanti su scala mondiale sono concentrate in Francia. La prima regione che vide la meccanizzazione della vendemmia sui propri vitigni fu la regione di Bordeaux dove erano presenti le condizioni ottimali per l'impiego della vendemmiatrice: un terreno poco accidentato e uve con acini dalla buccia spessa che si staccano dal raspo facilmente. Nel 1980 si potevano contare 300 vendemmiatrici. In Italia, invece, prevale la vendemmia manuale. La scarsa diffusione della vendemmiatrice \u00e8 dovuta a problemi di natura strutturale (limitata superficie media delle aziende viticole, localizzazione di molti vigneti in terreni fortemente declivi, notevole diffusione di forme di allevamento non adatte alla meccanizzazione) e alle scarse conoscenze sulle tecniche di vendemmia meccanica.\nL'evolversi delle tecniche e la creazione di sistemi regolabili che permettono di adattare lo scuotimento della vegetazione alle proprie necessit\u00e0 consentono di conservare e di migliorare la qualit\u00e0 dell'uva e, di conseguenza, anche quella del vino. Inoltre, la rapidit\u00e0 della raccolta permette di vendemmiare nel periodo della maturazione ottimale dell'uva aumentando cos\u00ec l'omogeneit\u00e0 della vendemmia.\nLa condizione necessaria per l'utilizzo della vendemmiatrice risiede nella disposizione dei filari che devono essere posizionati in modo tale da permettere il passaggio della macchina. Tra i fattori che possono impedire la meccanizzazione della vendemmia vi sono: terreni troppo declivi, la larghezza ridotta di filari e i vigneti troppo piccoli.\nLa meccanizzazione della vendemmia, in generale, \u00e8 entrata nella mentalit\u00e0 dei viticoltori in quanto la vendemmiatrice \u00e8 uno strumento che permette loro di accrescere la rendita della loro attivit\u00e0. Le vendemmiatrici sono presenti attualmente in tutte le regioni e paesi produttori di vino (nel 2010, il 60% delle vendemmie in Francia fu effettuato per mezzo della vendemmiatrice ) e, nel mondo, se ne vendono mille ogni anno."}
{"id": "5299612", "revid": "767487", "url": "https://it.wikipedia.org/wiki?curid=5299612", "title": "Child 44 - Il bambino n. 44", "text": "Child 44 - Il bambino n. 44 (\"Child 44\") \u00e8 un film del 2015 diretto da Daniel Espinosa, con protagonisti Tom Hardy, Noomi Rapace e Gary Oldman.\nIspirato alle vicende del \"killer di Rostov\" Andrej Romanovi\u010d \u010cikatilo, pur ambientando la storia in anni antecedenti ai fatti reali e discostandosi nella trama, il film \u00e8 l'adattamento cinematografico del romanzo \"Bambino 44\" (\"Child 44\"), scritto nel 2008 da Tom Rob Smith e pubblicato in Italia da Sperling &amp; Kupfer.\nTrama.\nMosca, 1953. Leo Demidov, membro della polizia segreta sovietica dell'MGB, perde il proprio status quando rifiuta di denunciare come traditrice la moglie Raisa. Esiliati da Mosca e inviati in un gelido avamposto di provincia presso i monti Urali, Leo e Raisa aiutano il Generale Mikhail Nesterov ad indagare su una serie di delitti di bambini che avvengono lungo le ferrovie russe e che li porter\u00e0 a scontrarsi con il folle Vasili, rivale di Leo della polizia segreta.\nProduzione.\nIl film \u00e8 stato girato in Repubblica Ceca, in particolare a Praga, Ostrava e Kladno, tra l'estate e l'autunno del 2013.\nPromozione.\nIl primo trailer del film viene diffuso il 27 gennaio 2015.\nDistribuzione.\nLa pellicola \u00e8 stata distribuita nelle sale cinematografiche statunitensi a partire dal 17 aprile 2015 mentre in quelle italiane dal 30 aprile 2015.\nDivieti.\nIl film \u00e8 stato bandito in Russia con la motivazione, data dallo stesso Ministro della Cultura, che la pellicola \"dipinge i sovietici come una sottocategoria umana immorale, una massa di orchi assetati di sangue, una massa di spiriti malvagi e la pellicola rappresenta una distorsione storica dei fatti\"."}
{"id": "5299640", "revid": "1851848", "url": "https://it.wikipedia.org/wiki?curid=5299640", "title": "Claudia Ceccarelli", "text": ""}
{"id": "5299644", "revid": "773636", "url": "https://it.wikipedia.org/wiki?curid=5299644", "title": "Mykola Kudric'kyj", "text": "Carriera.\nClub.\nDurante la carriera ha vestito le maglie di Kolos Nikopol, Krivbass Krivoj, Dnepr, terminando la carriera in Israele. Ha giocato anche 11 incontri di Coppa UEFA e 6 di Coppa dei Campioni, segnando una doppietta il 12 settembre 1989 a Belfast, contro il Linfield (1-2). Dopo aver vinto una Coppa delle Federazioni sovietiche, il campionato 1988 e una Coppa dell'URSS, si fa notare nel torneo sovietico del 1989, piazzandosi quarto tra i marcatori con 10 reti in 29 giornate di campionato, miglior marcatore del Dnepr che termina l'annata al secondo posto due punti dietro lo Spartak Mosca. Nel 1991 si trasferisce in Israele, dove diviene subito protagonista: 14 gol in 26 giornate nella prima annata, durante la quale vince anche la Coppa nazionale, 17 reti in 32 incontri nella seconda stagione, 20 marcature in 27 sfide di campionato (quarto nella classifica capocannonieri) nella terza, che per Kudrickij sar\u00e0 tragicamente anche l'ultima: il 16 marzo del 1994, mentre stava tornando da un'amichevole, perisce in un incidente stradale, a soli 32 anni.\nTotalizza 293 presenze e 105 gol in tutti i campionati, alla media di 0,36 reti a partita."}
{"id": "5299645", "revid": "767487", "url": "https://it.wikipedia.org/wiki?curid=5299645", "title": "Eva Biasotto", "text": ""}
{"id": "5299651", "revid": "643662", "url": "https://it.wikipedia.org/wiki?curid=5299651", "title": "Nikolaj Kudrickij", "text": ""}
{"id": "5299664", "revid": "729019", "url": "https://it.wikipedia.org/wiki?curid=5299664", "title": "Autostrada A59", "text": "L'autostrada A59, o tangenziale di Como, \u00e8 un'autostrada italiana a pedaggio, tangenziale alla citt\u00e0 di Como nella sua zona sud. Il primo lotto di circa 3\u00a0km \u00e8 stato aperto al traffico il 23 maggio 2015.\nStoria.\nL'A59 insieme alla A36, alla tangenziale di Varese e a opere di raccordo alla viabilit\u00e0 locale \u00e8 parte integrante del progetto \"Autostrada Pedemontana Lombarda\". Il primo lotto dell'A59 \u00e8 stato inaugurato il 23 maggio 2015.\nLe societ\u00e0 coinvolte.\nLa societ\u00e0 Autostrada Pedemontana Lombarda S.p.A. (68% Milano Serravalle - Milano Tangenziali S.p.A., 20% Equiter S.p.A., 6% Banca Infrastrutture Innovazione Sviluppo S.p.A., 5% UBI Banca S.p.A., 1% Par. Cop. Soc. Cons. Ar. L.) ha per oggetto la promozione, lo studio, la progettazione, la costruzione e l'esercizio dell'autostrada mentre la societ\u00e0 Concessioni Autostradali Lombarde S.p.A (50% ANAS, 50% Infrastrutture Lombarde al 100% della regione Lombardia) ha per oggetto il \"monitoraggio dell'iter approvativo della Convenzione Unica di Concessione, coordinamento e supporto alla societ\u00e0 Pedemontana per la redazione degli atti di gara per l'individuazione del Contraente Generale (lotti CO1 e VA1) e per l'affidamento della progettazione definitiva (lotti A, B1, B2, C, D, CO2, VA2), attivit\u00e0 tecniche connesse all'accordo di Programma promosso dalla Regione Lombardia, rilascio/diniego attestazioni di compatibilit\u00e0 tecnica di interventi urbanistici in fascia di salvaguardia\".\nPedaggio.\nL'A59 \u00e8 soggetta a pedaggio in modalit\u00e0 elettronica free-flow.\nIl pedaggio fino al 31 ottobre 2015 non \u00e8 stato riscosso.\nPercorso.\nL'autostrada si sviluppa in direzione est-ovest ed \u00e8 tangenziale alla citt\u00e0 di Como nella sua zona sud. A ovest la tangenziale ha origine da Villa Guardia, interseca l'autostrada A9 presso Grandate e terminer\u00e0 quindi a est innestandosi nella SP ex SS 342 presso Albese con Cassano, per una lunghezza totale di circa 9 chilometri, 6 dei quali in galleria sotto le aree collinari che circondano la citt\u00e0 di Como.\nL'opera \u00e8 divisa in due lotti: il lotto 1 (aperto al traffico), lungo circa tre chilometri, va dall'origine (Villa Guardia) allo svincolo di Acquanegra; il lotto 2 (in progetto), di circa sei chilometri, va dallo svincolo di Acquanegra al termine.\nOpere principali.\nIl lotto dell'A59 aperto al traffico si caratterizza per la presenza della galleria artificiale e naturale di Grandate (600 metri), il viadotto Acquanegra (250 metri con sovrappasso di 2 linee ferroviarie), quattro ponti, tre viadotti, sette cavalcavia e quattro sottovia.\nAmpliamenti in progetto.\nL'A59 prevede un secondo lotto, il quale sar\u00e0 un prolungamento verso est, dal costo previsto di 450 milioni di euro."}
{"id": "5299667", "revid": "70536658", "url": "https://it.wikipedia.org/wiki?curid=5299667", "title": "Cagiva WSXT", "text": ""}
{"id": "5299674", "revid": "767487", "url": "https://it.wikipedia.org/wiki?curid=5299674", "title": "Oleksandr Sorokalet", "text": "Vantava 10 presenze e 1 gol in Coppa UEFA e 4 incontri di Coppa dei Campioni."}
{"id": "5299675", "revid": "643662", "url": "https://it.wikipedia.org/wiki?curid=5299675", "title": "Aleksandr Sorokalet", "text": ""}
{"id": "5299695", "revid": "547992", "url": "https://it.wikipedia.org/wiki?curid=5299695", "title": "Angelo Candolini", "text": "Biografia.\nNato a Udine nel 1928, consegu\u00ec la laurea in giurisprudenza all'Universit\u00e0 Cattolica di Milano nel 1951, il che gli permise iniziare la professione nello studio legale del padre Agostino nella capitale del Friuli. \nIl padre avv. Agostino Candolini fu il primo Presidente della Provincia di Udine e fondatore della distilleria Candolini di Tarcento (UD), poi trasferita in Gorizia, della quale ancora sopravvive il marchio, in quanto la fabbrica fu acquistata dalla bolognese Buton nel 1983 ed \u00e8 ancora simbolo di una produzione di grappa.\nNel 1964 fu eletto nel consiglio comunale, nel 1970 ne fu capogruppo per la Democrazia Cristiana per poi assumere, nel 1975, la carica di sindaco, sempre per la Democrazia Cristiana, restando primo cittadino sino alla morte, che lo colse dieci anni dopo, al termine delle trattative con l'allora P.S.I. per la formazione della nuova giunta, che avrebbe dovuto guidare lui. La causa del decesso fu un infarto.alle ore 06,15 del 02 ottobre 1985.\nAngelo Candolini fu sindaco \"manager\" che considerava l'amministrazione di un comune capoluogo di provincia alla stessa stregue della amministrazione di un'azienda ed in questo fu un precursore.\nSi segnalano come eventi significativi avvenuti durante il suo mandato il terremoto del Friuli del 1976, l'istituzione dell'universit\u00e0 e del conservatorio e la costruzione dello Stadio Friuli., Infine il progetto sviluppato insieme all'amico Giovanni Gasparini, politico udinese, di Udine citt\u00e0 metropolitana che, attraverso i servizi dell'AMGA (gas, acqua e pubblica illuminazione) e della ATM (trasporti urbani) avrebbe potuto servire un bacino di oltre 170.000 abitanti. Tale progetto, gi\u00e0 definito in tutti i suoi aspetti, ebbe fine con la repentina morte di Angelo Candolini. \nFu proprio lo stesso Gasparini ad essere incaricato dall'allora Presidente della Giunta Regionale del FVG ed a capo del gruppo moroteo in quella regione di individuare all'interno del gruppo moroteo in consiglio comunale il successore, compito molto arduo poich\u00e9 Angelo Candolini, sindaco imprenditore -sua la distilleria Candolini molto nota per la produzione di grappa ereditata dal padre Agostino- non amava circondarsi di collaboratori che potessero condizionare le sue scelte sul futuro del territorio del Comune di Udine, tant'\u00e9 che, nonostante la conclamata amicizia, nel corso della sua amministrazione di Udine vi furono molti diverbi con lo stesso Gasparini che aveva il compito di coordinare il gruppo motoreo in Uddine e provincia per le scelte di politica amministrativa. Infatti occorsero quasi due mesi per reperire un successore che avesse l'intelligenza politica e le capacit\u00e0 gestionali del Candolini e fu per nulla facile. Alla fine la scelta cadde sull'Onorevole avvocato Pier Giorgio Bressani, pi\u00f9 volte Sottosegretario di Stato in diversi governi e che, al momento, rivestiva proprio quella carica e quella di capogruppo DC in consiglio comunale. \nDovendo, per i noti motivi di incompatibilit\u00e0 tra la carica di parlamentare e quella di sindaco di capoluogo di provincia, il Bressani optare entro 90 giorni o per l'una carica o per l'altra, gli fu promesso un seggio al CSM alla scadenza del mandato, scelta congrua con le sue ottime capacit\u00e0 legislative che, nel tempo, lo avevano portato ad essere punto di riferimento per tutto il Parlamento. \nPurtroppo Pier Giorgio Bressani tanto era stato capace in Parlamento, quanto fu poco capace nelle vesti di Sindaco di Udine, citt\u00e0 che sub\u00ec uno spaventoso declino che continu\u00f2 anche sotto l'egida del suo successore, il socialista Zanfagnini e non ebbe pi\u00f9 termine, perdendo cos\u00ec il riferimento politico in periferia."}
{"id": "5299697", "revid": "1784492", "url": "https://it.wikipedia.org/wiki?curid=5299697", "title": "Dvorana Dra\u017een Petrovi\u0107", "text": "Il Dvorana Dra\u017een Petrovi\u0107 o Ko\u0161arka\u0161ki centar Dra\u017een Petrovi\u0107 \u00e8 una arena polivalente situata nella citt\u00e0 di Zagabria.\nCompletata nel 1987, nel 1993 venne intitolata al campione Dra\u017een Petrovi\u0107, scomparso prematuramente in un incidente stradale, e che con la maglia del aveva conquistato un campionato jugoslavo, 3 Coppe di Jugoslavia, 2 Coppe dei Campioni, e una Coppa delle Coppe.\nViene usato generalmente dal , mentre il vi gioca le partite di coppa europee."}
{"id": "5299702", "revid": "599013", "url": "https://it.wikipedia.org/wiki?curid=5299702", "title": "Vladimir Gera\u0161\u010denko", "text": ""}
{"id": "5299707", "revid": "123528504", "url": "https://it.wikipedia.org/wiki?curid=5299707", "title": "Castello di Sceaux", "text": "Il Castello di Sceaux , in francese Ch\u00e2teau de Sceaux sorge nel comune di Sceaux, a una quindicina di chilometri a sud di Parigi.\n\u00c8 iscritto nel mirabile \"Parco\" omonimo, il quale, disegnato da le N\u00f4tre alla fine del XVII secolo, ha un'estensione di ben 181 ettari.\nNel castello \u00e8 allestito il \"Mus\u00e9e de l'\u00cele-de-France\", che espone opere sulla storia dell'\u00cele-de-France.\nStoria e descrizione.\nIl primo Castello.\nNel XV secolo esisteva gi\u00e0 un maniero in questo luogo eretto dal primo Signore di Sceaux Pierre Baillet. Nel 1470 Giovanni II Baillet (1400-1477), Maestro delle \"richieste ordinarie del Re\", vi riceve in visita il re Luigi XI di Francia e la regina Carlotta di Savoia con tutta la Corte. La Signoria di Sceaux rester\u00e0 propriet\u00e0 della famiglia Baillet fino alla fine del XVI secolo, quando nel 1597 il marito dell'ultima ereditiera Luigi Potier, barone di Gesvres e consigliere del re, lo acquista. La propriet\u00e0 contava circa 50 ettari all'epoca.\nNel 1595 aveva gi\u00e0 comprato la \"Signoria di Bl\u00e9rancourt\".\nAll'inizio del XVII secolo i Potier de Gesvres, Signori di Sceaux, fecero costruire un nuovo castello rinascimentale. Sceaux nel 1612 fu elevato a \"Ch\u00e2tellenie\", la pi\u00f9 piccola unit\u00e0 amministrativa territoriale della Francia; poi in Baronia nel 1619-24. I nobili Potier divennero in seguito Duchi di Tresmes e poi Duchi di Gesvres.\nIl Castello di Colbert.\nLa sua interessante posizione, vicino a Parigi e non lontano da Versailles, mosse Colbert nel 1670 ad acquistare il dominio di Sceaux dai Tresmes-Gesvres, e numerosi terreni limitrofi per ampliarne la propriet\u00e0 (fino a circa 100 ettari). Colbert allora fece ingrandire l'edificio eretto dopo il 1597, e progettare il grande Giardino alla francese dal celebre architetto Andr\u00e9 Le N\u00f4tre.\nIl Castello, con pianta a ferro di cavallo, si componeva di un corpo centrale fiancheggiato da due padiglioni, e due ali simmetriche, perpendicolari, terminanti con due padiglioni quadrangolari. In quello di sinistra vi era ricreata una cappella a pianta circolare con cupola. L'architetto del castello non \u00e8 noto, probabilmente si tratta di Antoine Le Pautre, sovrintendente ai \"B\u00e2timents du Roi\". Claude Perrault costru\u00ec la Cappella che si trovava nell'ala sud del castello. Alla decorazione parteciparono grandi artisti dell'epoca: Charles Le Brun (cappella), Fran\u00e7ois Girardon, Jean-Baptiste Tuby, i fratelli Marsy, Jean-Baptiste Th\u00e9odon.\nNello Studio di Colbert la decorazione era ridondante; vi si trovavano: 24 busti marmorei di \"Imperatori, Imperatrici e Senatori romani\", medaglioni in marmo bianco di 12 \"Cesari\" incorniciati in legno dorato, un busto di Omero, un gruppo di \"Lottatori\" in marmo bianco, e due \"Sfingi\" in marmo rosso. L'insieme risultava volutamente assai d\u00e9mod\u00e9, viste le recenti vicende del suo predecessore Nicolas Fouquet a Vaux-le-Vicomte. Infatti come Colbert l'aveva considerevolmente ingrandito, rispetto al castello originale, il ministro voleva dare l'impressione che si trattasse dell'impianto anteriore al suo cantiere.\nIl Parco di Le N\u00f4tre.\nPer il parco, Le N\u00f4tre crea un asse prospettico, est-ovest, che sviluppa dalla facciata posteriore del castello attraversando i parterre e raggiungendo la foresta. E un secondo, trasversale nord-sud, parallelo alla facciata del castello, che parte dal bacino a semi-luna del lato villaggio e si sviluppa per circa un chilometro correndo parallelo alla facciata del castello e fiancheggiato da due viali scende per la grande cascata fino al vasto bacino de l\"'Octogone\".\nNella parte orientale del parco, vi era il \"Potager\", sorta di orto decorativo, dove ancora oggi domina il bel \"Pavillon de l'Aurore\", il \"Padiglione dell'Aurora\", opera di Perrault. Il Parco originariamente era ornato di numerose sculture, fra cui il celebre \"Hercule gaulois\" di Pierre Puget (oggi al Museo del Louvre). La \"Grande Cascade\", le cui acque sgorgano dalle urne delle due statue dei \"Fiumi\" dovute ad Antoine Coysevox, erano il fiore all'occhiello dell'epoca.\nNel 1675, Nicolas le Jongleur, mastro-fontaniere poco conosciuto, venne chiamato a Sceaux per collaborare con i giardinieri-paesaggisti con lo scopo di recuperare delle acque dai territori circostanti. La prima opera che realizza \u00e8 la condotta da \"Vaux-Robert\", verso Fontenay-aux-Roses. Nel 1680 realizza lo \"Stagno Colbert\" a Plessis-Piquet per la raccolta delle acque piovane. Una terza opera di canalizzazione recuperer\u00e0 le acque della Signoria di Aulnay atte ad alimentare la cascata e l'Octogone. Nel 1688 venne realizzato il \"Grand Canal\" dal figlio, il Marchese di Seignelay.\nLa visita del Re Sole.\nNell'agosto del 1673 Colbert riceve a Sceaux il principe Filippo d'Orl\u00e9ans, fratello di Luigi XIV di Francia, venuto in perlustrazione a seguito di un invito spiccato da Colbert al re per una festa nel parco. Nel giugno del 1675 fu la volta della visita perlustrativa della Regina, del Delfino e della Delfina.\nNel luglio del 1677, infine, il Re Sole viene in visita a Sceaux. Per Colbert fu una difficile prova ad alto rischio, vista la vicenda di Nicolas Fouquet a Vaux-le-Vicomte. Il ministro s'atteggia a perfetto cortigiano, accompagna le \"Altezze Reali\" alla visita degli appartamenti, prima di assistere alla messa in scena dell'opera Cadmus et Hermione di Jean-Baptiste Lully nei giardini.\nDopo la cena di gala, si tenne Fedra di Racine nella prima Orangerie, situata nell'ala destra del castello. All'uscita dallo spettacolo Luigi XIV venne acclamato dalla popolazione di Sceaux, riunita nei giardini illuminati da fiaccole. Il re era entusiasta, dicendo al suo ministro \"Le Roi ne s'est jamais si agr\u00e9ablement diverti\", che il Re non si era mai cos\u00ec ben divertito. Il Mercure Galant scrisse della festa \"qu'elle fut somptueuse sans faste, et abondante en toutes choses sans qu'il y e\u00fbt tien de superflu\" fu sontuosa senza fasto, e abbondante in tutto senza aver niente di superfluo.\nIl Marchese di Seignelay.\nAlla morte di Colbert, nel settembre 1683, il dominio diviene propriet\u00e0 del suo primogenito di nove figli, il Marchese di Seignelay. Egli erediter\u00e0 anche parte degli incarichi a corte del padre, \"Marina e Segreteria di Stato\". Intraprende la ristrutturazione degli interni, realizzando il sontuosissimo appartamento di gusto cinese, decorato con lacche e destinato a sua moglie.\nNel 1686 fece costruire dal grande architetto Jules Hardouin-Mansart l'Orangerie, lunga all'origine 80 metri (amputata durante la Guerra franco-prussiana del 1870, oggi ne resta una parte). Dest\u00f2 l'ammirazione dei contemporanei all'epoca, tanto che serv\u00ec subito come \"Galleria d'Arte\" gi\u00e0 visitata dagli ambasciatori reali del Siam.\nCon l'acquisto della signoria di Ch\u00e2tenay al Capitolo di Notre-Dame porter\u00e0 il parco all'estensione di 227 ettari.\nNel 1688 commissiona a Le N\u00f4tre un secondo asse trasversale al castello e parallelo alla \"Grande Cascade\". Dall'asse \"Verde\" nella prospettiva centrale, crea una terrazza detta \"Terrasse des Pintades\" (delle faraone), dalla quale fa scavare il \"Grand Canal\" di 1140 metri di lunghezza, che verr\u00e0 terminato solo nel 1691. L'insieme dei ferramenti dietro il castello creano quattro livelli di terrazze lievemente digradanti ornati di parterre, bacini d'acqua, prospettive, \"verdi\" e \"d'acqua\".\nLa seconda Festa del Re Sole.\nNel giugno del 1685, Seignelay, riceve di nuovo il Re Sole, in una festa rimasta celebre, organizzata dal decoratore Jean Berain. In quest'occasione la vecchia orangerie dell'ala sud del castello, viene allestita a sala da spettacolo, dove vi \u00e8 rappresentata \"L'Idylle de Sceaux\", o \"L'Idylle sur la paix\", di Lully e Racine, cantata dai membri dell\"'Acad\u00e9mie royale de musique\" fondata da Colbert nel 1669.\nLa Duchessa del Maine.\nIl Marchese di Seignelay muore nel 1690 e sua moglie nel 1699. Il dominio sar\u00e0 venduto nel 1700 dai tutori della discendenza a Luigi Augusto di Borbone Duca del Maine, figlio naturale legittimato e preferito di Luigi XIV e Madame de Montespan.\nLa duchessa del Maine, Luisa Benedetta di Borbone-Cond\u00e9, nipote del Gran Cond\u00e9, tenne a Sceaux un salotto brillante e di tendenza ove vi cre\u00f2 anche nel 1703 l\"'Ordine de la Mouche \u00e0 Miel\", ordine cavalleresco ironico creato in ispirazione all'Aminta di Torquato Tasso, al fine di stringere a s\u00e9 i suoi \"cortigiani\".\nLa duchessa fece costruire da Jacques de La Gu\u00e9pi\u00e8re il \"Pavillon de la M\u00e9nagerie\" (oggi distrutto) a nord del parco, contornato da un giardino.\nCelebre \u00e8 rimasta la festa sontuosa che diede nel 1703 in occasione della partenza del Duca d'Angi\u00f2, nipote di Luigi XV di Francia, alla volta della Spagna, dove sar\u00e0 incoronato re Filippo V.\nAlla sua morte, nel 1753, il castello passa ai suoi figli, il Principe di Dombes, nel 1755 il Conte d'Eu. Alla morte di quest'ultimo, nel 1775, il dominio passa a suo cugino, il Duca di Penthi\u00e8vre, il quale volle trasformare parte del parco in giardino all'inglese; nel 1791 lo doner\u00e0 a sua figlia, la Duchessa d'Orl\u00e9ans, che tuttavia vide confiscare il bene nell'aprile del 1793 dalla Rivoluzione francese.\nLa Rivoluzione.\nConfiscato nel 1793 come bene nazionale, viene trasformato in Scuola agraria. La maggior parte delle statue sono prelevate e portate da Alexandre Lenoir nel suo \"Mus\u00e9e des monuments fran\u00e7ais\" fondato nel 1795 nel Convento dei Petits-Augustins. Il castello venne comprato nel 1798 dal mercante affarista Jean Fran\u00e7ois Hippolyte Lecomte, che arricchitosi col commercio di vini, verso il 1803 inizia a smantellare gli edifici per venderne i materiali.\nIl Castello del Duca di Treviso.\nNel 1828 Anne-Marie Lecomte-Stuart (1808-1870), sposa Napol\u00e9on Mortier de Tr\u00e9vise (1804-1869), figlio del maresciallo Mortier, nominato da Napoleone duca di Treviso. Morto il padre nel 1835, Napol\u00e9on eredita il titolo ducale e fece costruire un nuovo castello sul posto di quello di Colbert, l'attuale, in mattoni e pietra, secondo il tipico stile Luigi XIII.\nIl progetto \u00e8 dell'architetto Auguste Th\u00e9ophile Quantinet e il cantiere, diretto dall'architetto Joseph-Michel Le Soufach\u00e9, si svolge fra il 1856 e il 1862. Il parco \u00e8 accuratamente ripiantato sui progetti di Le N\u00f4tre e durante il Secondo Impero il castello diviene teatro di fastose feste.\nMorto il secondo duca di Treviso nel 1869, l'anno seguente il castello \u00e8 occupato dalle truppe bavaresi durante la Guerra franco-prussiana, alla volta del saccheggio del villaggio di Sceaux. In seguito la propriet\u00e0 resta divisa fra gli eredi, fino a quando Hippolyte Mortier, marchese di Treviso, riacquista le parti dei fratelli. Manterr\u00e0 e curer\u00e0 il castello fino alla sua morte, nel 1892, quando diviene propriet\u00e0 di sua figlia, la principessa Marie L\u00e9onie de Faucigny-Lucinge-Cystria, che senza interesse per il castello lo d\u00e0 in usufrutto alla madre.\nTempi moderni e restauri.\nLe truppe francesi occupano il castello nel 1914, e nel 1923 l'ultima ereditiera del marchese di Treviso, sua figlia Marie L\u00e9onie, incapace di continuare la manutenzione del castello, lo mette in vendita. Jean-Baptiste Bergeret de Frouville, sindaco di Sceaux fra il 1919 e il 1925, salva il dominio riuscendo a convincere il Consiglio generale degli Hauts-de-Seine a comprarlo. Lavori di restauro sono intrapresi a partire dal 1928 (si concluderanno totalmente solo nel 1970) sotto la direzione dell'architetto L\u00e9on Az\u00e9ma, che ricostruir\u00e0 la \"Grande Cascade\" facendo aggiungere i celebri mascheroni scolpiti da Auguste Rodin.\nNel 1932, in fondo al parco, vi venne rimontata la facciata del \"Pavillon de Hanovre\", costruito nel 1758-60 dall'architetto Jean-Michel Chevotet nei giardini dell'\"H\u00f4tel d'Antin\" del Duca di Richelieu nella rue Neuve-Saint-Augustin (oggi Boulevard des Italiens). Venne smontato in occasione della costruzione dell'edificio per uffici detto \"Palais Berlitz\".\nIl Castello accoglie dal 1937 il \"Mus\u00e9e de l'\u00cele-de-France\", con varie opere che raccontano la storia della regione."}
{"id": "5299712", "revid": "344503", "url": "https://it.wikipedia.org/wiki?curid=5299712", "title": "Scott Free Productions", "text": ""}
{"id": "5299714", "revid": "1745361", "url": "https://it.wikipedia.org/wiki?curid=5299714", "title": "Cornovi di Cornovaglia", "text": "I Cornovi appartenevano ai Dumnoni, una trib\u00f9 celtica che visse nella penisola sud-occidentale della Gran Bretagna tra il IV secolo a.C. e la met\u00e0 del IV secolo d.C. I Cornovi sarebbero vissuti nell'area oggi conosciuta come Cornovaglia.\nDi questo gruppo, a differenza di altri, il geografo di II secolo Claudio Tolomeo non parla nella sua \"Geografia\", anche se il toponimo \"purocoronavis\", presente nella Cosmografia ravennate del 700 circa, \u00e8 visto come un errore di trascrizione che starebbe per \"durocornavis\" (o \"durocornovium\"), che significherebbe \"fortezza dei Cornovi\", localit\u00e0 che viene identificata con Tintagel o Carn Brea. Secondo Tolomeo, c'erano due altre trib\u00f9 con questo nome, una nelle Midland e una nel nord della Scozia."}
{"id": "5299717", "revid": "2130303", "url": "https://it.wikipedia.org/wiki?curid=5299717", "title": "Chiesa di Santa Caterina (Casale Monferrato)", "text": "La chiesa di Santa Caterina, o pi\u00f9 precisamente di Santa Maria delle Grazie, \u00e8 situata in Piazza Castello a Casale Monferrato.\nConsiderata uno dei capolavori barocchi del Piemonte, \u00e8 ufficialmente intitolata a Santa Maria delle Grazie, ma \u00e8 conosciuta come Santa Caterina dall'originaria appartenenza alle Monache Domenicane. \n\u00c8 composta da due aule: quella interna, che risulta gi\u00e0 conclusa nel 1715, luogo di preghiera privato delle religiose, detto anche Coro delle Monache, direttamente collegato al nucleo centrale del convento (Palazzo Trevisio), e quella esterna con affaccio su Piazza Castello, consacrata da Monsignor Radicati nel 1726. La storiografia classica attribuisce il progetto a Giovanni Battista Scapitta, nato a Moncalvo nel 1653 e morto tra il 1710 e il 1715, architetto per il ducato del Monferrato. Nell\u2019Archivio Capitolare di Casale \u00e8 conservato un atto in cui Donato Zanetti viene definito capomastro in un intervento in seguito ad un problema strutturale nel monastero.\n\u00c8 di propriet\u00e0 del Collegio Convitto Municipale Trevisio di Casale Monferrato.\nStoria.\nLe Domenicane di Santa Caterina erano state istituite quale comunit\u00e0 di Terziarie nel 1471, durante il governo di Guglielmo VIII, da Pometa de\u2019 Buzzelini, una ricca nobildonna rimasta vedova, coadiuvata dalle sorelle Ruffina e Nicoletta de\u2019 Salmazzi (Manuela Meni). Con atto notarile datato 6 luglio 1528, la Marchesa Anne D\u2019Alen\u00e7on, in qualit\u00e0 di tutore, governatore e amministratore dei beni del figlio Bonifacio, marchese del Monferrato allora ancora minorenne, dona alle religiose il palazzo marchionale situato in Cantone Montarone. La donazione si inserisce nel generale patrocinio dato dalla corte paleologa agli ordini religiosi. \nL\u2019originaria chiesa cinquecentesca viene ricavata al piano terra nell\u2019ala nord del palazzo, nell\u2019area che si affaccia su Via Trevigi (Antonella Perin). Era composta da una aula interna ad uso esclusivo delle monache, confinante con il Palazzo Natta-Vitta, e da una aula esterna riservata ai fedeli.\nGi\u00e0 nel corso del \u2018600, probabilmente per l\u2019aumento di numero delle monache, inizia un processo di ampliamento e riplasmazione degli spazi che porter\u00e0 all\u2019inizio del \u2018700 alla costruzione di una nuova chiesa interiore (inserita nell\u2019area conventuale di clausura) ed esteriore. Le caratteristiche architettoniche e decorative dovevano rispettare le rigide normative dei conventi di clausura dettate dal Concilio di Trento. La chiesa settecentesca risulta quindi, come quella precedente nella manica nord, divisa in due aule, ma presenta una risoluzione spaziale molto pi\u00f9 articolata. \nIn seguito all\u2019occupazione francese in Monferrato iniziata nel 1796 e alla successiva soppressione degli ordini religiosi, i beni delle monache vengono confiscati e municipalizzati e il convento, per concessione di Napoleone, diventa sede del Liceo Imperiale.\nAlla Restaurazione Vittorio Emanuele I vi istituisce il Reale Collegio di Educazione e lo affida ai Padri Somaschi, gi\u00e0 rettori del Collegio di San Clemente fondato dal medico monferrino Andrea Trevigi. Nel 1814 i padri Somaschi acquisiscono la chiesa e l\u2019ex convento, che prende il nome di \u201cReale Collegio di Santa Caterina\u201d.\nUn ulteriore decreto di soppressione degli ordini religiosi emesso nel 1866 estromette i Padri Somaschi e trasforma il Reale Collegio in \u201cEnte Morale Laicale\u201d, a cui viene assegnato il nome del fondatore Andrea Trevigi. Solo nel 1931, in seguito ai Patti Lateranensi, i Somaschi riprenderanno le attivit\u00e0 al Collegio Trevisio e officeranno la chiesa fino al 1973, anno in cui il loro ordine lascia definitivamente Casale.\nContinuando ad essere di propriet\u00e0 del Collegio Convitto Municipale Trevisio, la chiesa \u00e8 stata ancora officiata da un incaricato diocesano per una decina d\u2019anni, fino ad arrivare alla chiusura al pubblico per difficolt\u00e0 di gestione e manutenzione negli anni \u201990.\nDal 2010 L\u2019Associazione Santa Caterina Onlus si prende cura dell\u2019apertura e della manutenzione ordinaria e organizza iniziative di valorizzazione e raccolta fondi per il restauro.\nDescrizione.\nL'esterno \u00e8 caratterizzato da una grande cupola e dalla facciata a due ordini, con un leggero andamento curvilineo formato da lesene e colonne poste in avanti in prossimit\u00e0 del portale, scandita in piani da cornici aggettanti e culminante con un frontone modanato. Una decorazione in stucco con foglie d'acanto modella i due piani della facciata, dietro la quale si eleva il tamburo su cui posa la cupola con un lanternino.\nL'interno, a croce greca, \u00e8 caratterizzato dalla ricca decorazione a fresco che ricopre interamente le pareti. Sino al cornicione oper\u00f2 Giovanni Carlo Aliberti, che vi raffigur\u00f2 \"Santi\" e \"Allegorie delle Virt\u00f9\"; mentre il tamburo e la cupola furono affrescati dai pittori Benaschi e Vittore. L'altar maggiore in marmi policromi, e la statua della \"Vergine Assunta\", furono eseguiti nel 1780 dallo scultore Giovan Battista Bernero.\nNella chiesa trov\u00f2 sepoltura Isabella Gonzaga, morta nel 1579, che fu governatrice del Marchesato del Monferrato nel 1561."}
{"id": "5299718", "revid": "767487", "url": "https://it.wikipedia.org/wiki?curid=5299718", "title": "A Prince There Was (film 1921)", "text": "A Prince There Was \u00e8 un film muto del 1921 diretto da Tom Forman.\nTrama.\nIl padre di Katherine Woods \u00e8 stato rovinato finanziariamente da J. J. Stratton, un broker che lavora per il ricchissimo e sfaccendato Charles Edward Martin. Quest'ultimo incontra Katherine e si innamora di lei che sta cercando di emergere come scrittrice. Senza dirle niente della sua identit\u00e0, Martin finge di essere il redattore di una rivista ma poi compera il giornale per poterle far pubblicare i suoi racconti. Katherine \u00e8 felice fino a quando Stratton non le rivela la vera identit\u00e0 di Martin che lui accusa essere il responsabile della rovina del vecchio Woods. Alla fine, per\u00f2, le cose saranno chiarite e i due innamorati finalmente riuniti.\nProduzione.\nIl film fu prodotto dalla Famous Players-Lasky Corporation.\nDistribuzione.\nDistribuito dalla Famous Players-Lasky Corporation, il film - presentato da Adolph Zukor - usc\u00ec nelle sale cinematografiche USA il 15 gennaio 1922 dopo essere stato presentato in prima a New York il 13 novembre 1921.\nNon si conoscono copie ancora esistenti della pellicola che viene considerata presumibilmente perduta."}
{"id": "5299719", "revid": "1543377", "url": "https://it.wikipedia.org/wiki?curid=5299719", "title": "Pierre Picavet", "text": "\u00c8 stato l'inventore del sistema di sospensione comunemente usato nella fotografia aerea che porta il suo nome..\nBiografia.\nNel 1912 si laure\u00f2 presso presso l'\u00c9cole centrale di Lilla . Dal 1911 inizi\u00f2 a sperimentare diverse forme di aquiloni presso l'Aviator Club di Lilla, del quale nel 1912 fu segretario e vicepresidente. Nello stesso periodo fu anche corrispondente del mensile parigino \"Le cerf-volant\", e del \"La Revue du cerf-volant\". Nel numero del novembre 1912 pubblic\u00f2 un articolo con la descrizione di una nuova variante di sospensione del pendolo ellittica. Questo sistema, chiamato al giorno d'oggi \"Picavet\", \u00e8 comunemente usato per realizzare foto aeree con l'aquilone."}
{"id": "5299728", "revid": "70537331", "url": "https://it.wikipedia.org/wiki?curid=5299728", "title": "DIMAR", "text": ""}
{"id": "5299730", "revid": "49022", "url": "https://it.wikipedia.org/wiki?curid=5299730", "title": "Cornovi del Caithness", "text": ""}
{"id": "5299731", "revid": "858648", "url": "https://it.wikipedia.org/wiki?curid=5299731", "title": "Josh Trank", "text": "Carriera.\nFiglio del documentarista e produttore Richard Trank, Josh Trank comincia la sua carriera nel 2007 lavorando come regista, montatore e sceneggiatore della serie televisiva \"The Kill Point\" per il canale Spike. \nNel 2009 ha lavorato al montaggio del film indipendente \"Big Fan\", in cui ha anche una piccola parte. \nNel 2011 ha diretto il suo primo lungometraggio, \"Chronicle\". La pellicola \u00e8 una co-produzione tra Stati Uniti e Regno Unito, realizzata con un budget ridotto che si aggira attorno ai 15 milioni di dollari. Per la realizzazione di tale pellicola \u00e8 da notare la libera ispirazione del regista al manga e anime \"Akira\" ed al romanzo e film \"Carrie\", i cui temi toccati sono trattati nel film stesso. Il film, nato da una idea dello stesso Trank, \u00e8 stato un successo sia di critica e che di pubblico con pi\u00f9 di 120 milioni di dollari di incassi in tutto il mondo. Con l'uscita di \"Chronicle\" Trank \u00e8 diventato uno dei pi\u00f9 giovani registi ad avere un film al primo posto del box-office americano al pari di registi del calibro di Steven Spielberg (28 anni con \"Lo squalo\") e James Cameron (30 anni con \"Terminator\").\nL'11 luglio 2012 viene scelto come regista di \"Fantastic 4 - I Fantastici Quattro\", previsto per settembre 2015 con protagonisti Miles Teller, Kate Mara, Michael B. Jordan, Jamie Bell e Toby Kebbell. Trank per dirigere questo film ha citato come ispirazione personale David Cronenberg affermando che il \"look\" del film sarebbe stato ispirato a \"Scanners\" e \"La mosca\". \nNel maggio del 2012 Sony Pictures aveva annunciato che sarebbe stato Trank a dirigere l'adattamento cinematografico del famoso videogioco \"Shadow of the Colossus\". Nel settembre del 2014 per\u00f2 Trank abbandona il progetto venendo sostituito da Andr\u00e9s Muschietti, regista del film \"La madre\".\nIl 4 giugno 2014 \u00e8 stato annunciato che Trank avrebbe diretto uno degli spin-off della saga di \"Star Wars\", ruolo che per\u00f2 abbandoner\u00e0 il 1 maggio 2015 per divergenze creative con la casa di produzione e il team degli sceneggiatori."}
{"id": "5299733", "revid": "767487", "url": "https://it.wikipedia.org/wiki?curid=5299733", "title": "Vladimir Gre\u010dn\u00ebv", "text": "Carriera.\nClub.\nHa diviso la sua carriera tra Unione Sovietica e Israele, chiudendo la carriera in patria, nel 1998.\nSegna pi\u00f9 di 100 gol in tutte le competizioni, vantando 4 presenze e 1 gol in Coppa UEFA oltre a 7 incontri e 2 reti nella Coppa delle Coppe UEFA."}
{"id": "5299736", "revid": "15756", "url": "https://it.wikipedia.org/wiki?curid=5299736", "title": "Lotta libera ai Giochi della XV Olimpiade - Pesi leggeri", "text": "La competizione della categoria pesi leggeri (fino a 67\u00a0kg) di lotta libera dei Giochi della XV Olimpiade si \u00e8 svolta dal 20 al 23 luglio 1952 al \"T\u00f6\u00f6l\u00f6 Sports Hall\" di Helsinki.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nI tre lottatori rimasti disputavano un torneo finale con i risultati acquisiti nel precedenti turni.\nRisultati.\n1\u00ba Turno.\nSi \u00e8 disputato il 20 luglio.\n2\u00ba Turno.\nSi \u00e8 disputato il 21 luglio.\n3\u00ba Turno.\nSi \u00e8 disputato il 22 luglio.\n4\u00ba Turno.\nSi \u00e8 disputato il 22 luglio.\n5\u00ba Turno.\nSi \u00e8 disputato il 23 luglio.\nTurno finale.\nSi \u00e8 disputato il 23 luglio."}
{"id": "5299742", "revid": "110427860", "url": "https://it.wikipedia.org/wiki?curid=5299742", "title": "Corinium Dobunnorum", "text": "Corinium Dobunnorum fu la seconda pi\u00f9 grande citt\u00e0 della Britannia romana, oggi nota come Cirencester, ubicata nella contea inglese di Gloucestershire.\nUn castrum romano fu creato a Corinium, nel territorio della trib\u00f9 filo-romana dei Dobunni un anno dopo la conquista romana dell'isola. Il castrum fu abbandonato dalle truppe dopo il 70 e il luogo divenne \"civitas\" (capitale) dei Dobunni. Nei 20 anni successivi furono costruiti una strada e grandi edifici pubblici in pietra, due luoghi per il mercato e case private. Lo sviluppo continu\u00f2 fino al IV secolo. Tre principali strade romane si incrociavano a Corinium, cosa che sottolinea l'importanza della citt\u00e0. Queste erano la Fosse Way, l'Akeman Street e la Ermin Street. Nel IV secolo la citt\u00e0 divenne capitale della nuova provincia della Britannia Prima. Le mura cittadine erano ancora in riparazione nel V secolo e il foro continu\u00f2 a essere accudito fino all'abbandono, avvenuto attorno al 430. L'anfiteatro, per\u00f2, divenne il sito di un grande edificio in legno associato a ceramica dei secoli V e VI. Potrebbe essere stato il rifugio fortificato, noto come Caer Ceri, di re Cyndyddan, colui che combatt\u00e9 e trov\u00f2 la morte nella battaglia di Deorham, combattuta nel 577 contro i sassoni del Wessex"}
{"id": "5299743", "revid": "767487", "url": "https://it.wikipedia.org/wiki?curid=5299743", "title": "Ester Vigil", "text": "\u00c8 membro dell\"'Agrupaci\u00f3 Astron\u00f2mica de Sabadell\".\nIl Minor Planet Center le accredita la scoperta dell'asteroide 44216 Olivercabasa effettuata il 4 agosto 1998 in collaborazione con Ferr\u00e1n Casarramona."}
{"id": "5299745", "revid": "827882", "url": "https://it.wikipedia.org/wiki?curid=5299745", "title": "Algoritmo dell'ascensore", "text": "L'algoritmo dell'ascensore (anche detto SCAN) \u00e8 un algoritmo di disk scheduling per stabilire l'ordine in cui devono essere processate le richieste di lettura e richieste di scrittura su disco rigido.\nL'algoritmo funziona in maniera simile al shortest seek time first (SSTF) ma, a differenza di quest'ultimo, viene scelto il cilindro con il minore \"seek time\" solo nella direzione in cui si sta muovendo la testina, la quale si sposta continuamente avanti e indietro attraversando tutte le tracce del disco.\nIl nome dell'algoritmo (in inglese \"elevator algorithm\") deriva proprio da questo movimento bidirezionale.\nDescrizione.\nSe arriva una nuova richiesta mentre l'unit\u00e0 di I/O \u00e8 inattiva, il movimento iniziale della testina sar\u00e0 in direzione della traccia in cui i dati sono/saranno memorizzati. Appena arrivano ulteriori richieste, vengono elaborate solo se compatibili con la direzione corrente del movimento del braccio, fino a quando la testina non raggiunge il bordo (interno o esterno) del disco. Quando ci\u00f2 accade, la direzione del braccio viene invertita, e le richieste rimaste in attesa vengono servite.\nVarianti.\nUna variante di questo algoritmo garantisce che tutte le richieste vengano servite in una sola direzione. Ci\u00f2 \u00e8 implementabile, quando la testina giunge al bordo del disco, facendola ripartire dall'estremo opposto. Questo algoritmo \u00e8 l'\"algoritmo dell'ascensore circolare\" (\"circular elevator algorithm\"), meglio noto come C-SCAN (o \"circular SCAN\").\nDell'algoritmo SCAN sono state implementate anche altre varianti, fra cui:"}
{"id": "5299746", "revid": "438678", "url": "https://it.wikipedia.org/wiki?curid=5299746", "title": "SCAN", "text": ""}
{"id": "5299748", "revid": "438678", "url": "https://it.wikipedia.org/wiki?curid=5299748", "title": "C-SCAN", "text": ""}
{"id": "5299749", "revid": "1543377", "url": "https://it.wikipedia.org/wiki?curid=5299749", "title": "Jaak Panksepp", "text": "\u00c8 stato professore emerito del dipartimento di psicologia alla Bowling Green State University. Panksepp ha coniato il termine \"neuroscienze affettive\" e \"dolore sociale\" ,per indicare il campo delle neuroscienze che studia i meccanismi neurali dell'emozione. \u00c8 conosciuto pubblicamente soprattutto per la sua ricerca sulla risata negli animali non-umani.\nRicerca.\nPanksepp ha condotto molti esperimenti; in uno di essi ha dimostrato che i ratti mostrano segni di paura quando dei peli di gatto sono posizionati vicino a loro, anche se non hanno mai avuto esperienza di un gatto nella loro vita. Da questo esperimento Panksepp ha teorizzato la possibilit\u00e0 che molti esperimenti di laboratorio possano essere corrotti dalla presenza di ricercatori proprietari di gatti. Ha inoltre provato a replicare l'esperimento usando peli di cane ma i topi non mostravano segni di paura.\nNel documentario del 1999 \"Why Dogs Smile and Chimpanzees Cry\" (\"Perch\u00e9 i cani sorridono e gli scimpanz\u00e9 piangono\"), \u00e8 mostrato mentre commenta a proposito della ricerca sulla gioia nei topi: fare il solletico a topi addomesticati faceva loro produrre vocalizzazioni ultrasonoiche ad alta frequenza (50Hz), ipoteticamente correlati a ci\u00f2 che noi definiamo risata.\nPanksepp \u00e8 anche molto conosciuto per la pubblicazione di un paper nel 1979 che suggerisce un ruolo dei peptidi oppioidi nell'eziologia dell'autismo, e che propone una descrizione dell'autismo come 'un disturbo emotivo dovuto a un malfunzionamento del sistema degli oppioidi nel cervello'."}
{"id": "5299750", "revid": "287204", "url": "https://it.wikipedia.org/wiki?curid=5299750", "title": "249516 Aretha", "text": "249516 Aretha \u00e8 un asteroide della fascia principale. Scoperto nel 2010, presenta un'orbita caratterizzata da un semiasse maggiore pari a 3,1648357\u00a0UA e da un'eccentricit\u00e0 di 0,0567260, inclinata di 10,41981\u00b0 rispetto all'eclittica.\nL'asteroide \u00e8 dedicato alla cantautrice statunitense Aretha Franklin."}
{"id": "5299759", "revid": "486946", "url": "https://it.wikipedia.org/wiki?curid=5299759", "title": "Child 44", "text": ""}
{"id": "5299761", "revid": "1543377", "url": "https://it.wikipedia.org/wiki?curid=5299761", "title": "Hudson Jet", "text": "La Jet \u00e8 un'autovettura compact prodotta dalla Hudson dal 1953 al 1954.\nStoria.\nAll'inizio degli anni cinquanta la Hudson decise di progettare un nuovo modello da collocare nella fascia di mercato delle vetture economiche. Le finanze, che erano limitate, non consentirono infatti la progettazione di un modello di grandi dimensioni con motori V8. La Hudson Jet, questo il nome del nuovo modello, era un modello economico relativamente spazioso, dotato di un comfort sufficiente, con bassi costi di manutenzione e fornito di un motore dai bassi consumi. Il modello a cui si ispirarono gli ingegneri Hudson per progettare la Jet fu la Fiat 1400 versione berlina. La Jet fu presentata al pubblico nel dicembre del 1952 a New York.Al momento del debutto, la Jet era offerta in due allestimenti, quello standard ed il Super Jet. Erano disponibili due tipi di carrozzeria, berlina a due e quattro porte. Nel 1954 ne fu realizzato un esemplare cabriolet, che non entr\u00f2 mai in produzione di serie. La Jet fu in diretta concorrenza con la Henry J, la Nash Rambler, e la Willys Aero. In particolare, la Jet venne commercializzata solo in versione berlina, mentre la Nash Rambler fu disponibile anche in versione familiare, hardtop e cabriolet. Nel 1954 la Jet fu oggetto di un facelift.\nLa Jet venne dotata di un motore installato anteriormente a valvole laterali e sei cilindri in linea da 3,3 L di cilindrata che erogava 104 CV di potenza e 214 N\u2022m di coppia. Era presente sui listini anche una versione con un rapporto di compressione di 8:1 che erogava 114 CV. Il cambio era manuale a tre rapporti (con o senza overdrive) oppure automatico a quattro marce. La trazione era anteriore.\nLa Jet era ben accessoriata. Il modello era infatti dotato di impianto di riscaldamento, sistema di aerazione, doppio clacson e posacenere. In particolare, la presenza dell'impianto di riscaldamento tra l'equipaggiamento standard fu una rarit\u00e0: persino la Cadillac, che produceva modelli di alto livello, lo offriva tra gli optional. Da ci\u00f2 consegu\u00ec che la Jet era in commercio ad un prezzo superiore a quello dei modelli base Chevrolet, Ford e Plymouth. Nel 1953 alcuni esemplari di Jet parteciparono alla Carrera Panamericana, piazzandosi al 41\u00ba, al 42\u00ba ed al 53\u00ba posto su un totale di 182 vetture partecipanti.\nLa Jet non ebbe per\u00f2 il successo sperato, dato che rest\u00f2 lontana dai volumi di vendita dei modelli Nash. In seguito a questo fallimento, la Hudson fu obbligata nel 1954 a fondersi con la Nash a formare la American Motors. "}
{"id": "5299762", "revid": "287204", "url": "https://it.wikipedia.org/wiki?curid=5299762", "title": "Maria Sakkari", "text": ""}
{"id": "5299763", "revid": "1494169", "url": "https://it.wikipedia.org/wiki?curid=5299763", "title": "When My Ship Comes In", "text": ""}
{"id": "5299764", "revid": "339392", "url": "https://it.wikipedia.org/wiki?curid=5299764", "title": "Kono danshi, Ningyo hiroimashita", "text": ""}
{"id": "5299765", "revid": "712828", "url": "https://it.wikipedia.org/wiki?curid=5299765", "title": "Kono danshi, ningyo hiroimashita", "text": ""}
{"id": "5299766", "revid": "712828", "url": "https://it.wikipedia.org/wiki?curid=5299766", "title": "Kono Danshi, Uchu-jin to Tatakaemasu.", "text": ""}
{"id": "5299769", "revid": "47767", "url": "https://it.wikipedia.org/wiki?curid=5299769", "title": "Dimitra Theodossiou", "text": ""}
{"id": "5299770", "revid": "767487", "url": "https://it.wikipedia.org/wiki?curid=5299770", "title": "Lista di asteroidi (249001-250000)", "text": "Di seguito una lista di asteroidi dal numero 249001 al 250000 con data di scoperta e scopritore."}
{"id": "5299771", "revid": "287204", "url": "https://it.wikipedia.org/wiki?curid=5299771", "title": "Dimitra Theodosiou", "text": ""}
{"id": "5299772", "revid": "767487", "url": "https://it.wikipedia.org/wiki?curid=5299772", "title": "Mala, amore e morte", "text": "Mala, amore e morte \u00e8 un film del 1977, diretto da Tiziano Longo.\nTrama.\nLa giovane Marisa, dopo avere ereditato dalla zia (che, peraltro, \u00e8 stata assassinata) una pensione sita nella capitale, si trova invischiata, suo malgrado, in una squallida storia di ricatti, mafia e delitti.Ne uscir\u00e0 indenne quasi miracolosamente, grazie all'aiuto di Carlo Martini, un bel giovane che, alla fine della storia, diverr\u00e0 il suo nuovo uomo."}
{"id": "5299773", "revid": "599013", "url": "https://it.wikipedia.org/wiki?curid=5299773", "title": "Josselyn's Wife", "text": ""}
{"id": "5299774", "revid": "119492151", "url": "https://it.wikipedia.org/wiki?curid=5299774", "title": "Sonny (nome)", "text": "Origine e diffusione.\nRiprende il soprannome inglese \"sonny\", basato su \"son\" (\"figlio\"), usato tipicamente per indicare un giovane ragazzo (equivalente, in sostanza, all'italiano \"figliolo\").\nOnomastico.\nNessun santo ha mai portato il nome Sonny, che quindi \u00e8 adespota, e l'onomastico si pu\u00f2 festeggiare il 1\u00ba novembre, in occasione di Ognissanti."}
{"id": "5299775", "revid": "126257", "url": "https://it.wikipedia.org/wiki?curid=5299775", "title": "Hudson Metropolitan", "text": ""}
{"id": "5299776", "revid": "287204", "url": "https://it.wikipedia.org/wiki?curid=5299776", "title": "Spyridon Marinatos", "text": ""}
{"id": "5299778", "revid": "126257", "url": "https://it.wikipedia.org/wiki?curid=5299778", "title": "Hudson Rambler", "text": ""}
{"id": "5299779", "revid": "1305772", "url": "https://it.wikipedia.org/wiki?curid=5299779", "title": "Pastina (Santa Luce)", "text": "Pastina \u00e8 una frazione del comune italiano di Santa Luce, nella provincia di Pisa, in Toscana.\nGeografia fisica.\nIl borgo di Pastina \u00e8 situato nella cosiddetta Val di Fine, su di una collina da cui scaturisce il borro dei Rotini, uno dei tributari del fiume Fine. Pastina si sviluppa lungo la strada provinciale 13 del Commercio, a met\u00e0 strada tra Santa Luce e Pomaia.\nIl paese dista 2\u00a0km dal capoluogo comunale e circa 45\u00a0km da Pisa.\nStoria.\nIl paese risale probabilmente alla fine del XIII secolo, in quanto il 20 maggio 1301 viene fatta menzione della parrocchia di San Bartolomeo a Pastina, parrocchia per\u00f2 non inserita nel catalogo della diocesi di Pisa del 1271 e invece compresa in quello del 1377. Nel 1833 il borgo di Pastina contava 450 abitanti. Nel 1944 il paese fu pesantemente bombardato dagli Alleati."}
{"id": "5299782", "revid": "76963", "url": "https://it.wikipedia.org/wiki?curid=5299782", "title": "Donald Sinden", "text": "Biografia.\nLa prima apparizione sui palcoscenici di Donald Sinden, in sostituzione del cugino Frank appena richiamato alle armi, risale al 1941 al Brighton Little Theatre (di cui molti anni dopo diventer\u00e0 il presidente). L'impresario del teatro, Charles F. Smith, consent\u00ec poi a Sinden di fare il suo debutto come attore professionista nel gennaio 1942, con il ruolo di Dudley nella pi\u00e8ce \"George and Margaret\", cui fecero seguito numerose altre interpretazioni in commedie moderne, spesso rappresentate per le forze armate impegnate nel secondo conflitto mondiale, a cui l'attore non partecip\u00f2 in quanto inabile per problemi alla vista. Durante gli anni quaranta Sinden acquis\u00ec professionalit\u00e0 ed esperienza sul palcoscenico, affermandosi definitivamente nel 1949 con l'interpretazione del dramma \"The Heiress\", per la regia di John Gielgud, recitando accanto a Ralph Richardson e Peggy Ashcroft. L'attore apparve in tutte le 644 repliche della pi\u00e8ce che furono rappresentate in un periodo di 19 mesi al Theatre Royal a Haymarket (Londra).\nSe si escludono due precedenti apparizioni in parti minori, solo nel 1953 Sinden ebbe il suo primo ruolo importante sul grande schermo, quello del primo ufficiale Lockart nel dramma bellico \"Mare crudele\", incentrato sulle tragiche vicende di una nave britannica, la \"Compass Rose\", comandata dal colonnello Ericson (Jack Hawkins), durante la battaglia dell'Atlantico. Il film, diretto da Michael Balcon e girato presso gli Ealing Studios, consent\u00ec a Sinden di firmare un contratto di sette anni con la casa produttrice Rank Organisation e di acquisire la fama anche come interprete cinematografico. Negli anni successivi l'attore apparve in un gran numero di pellicole di successo, come \"Mogambo\" (1953), \"Sopra di noi il mare\" (1955), \"La tenda nera\" (1956), \"Tigre nella nebbia\" (1956), \"Whisky s\u00ec, missili no\" (1958), \"Sotto coperta con il capitano\" (1958), e in particolare le commedie \"Quattro in medicina\" (1954), e \"Dottore a spasso\" (1957), in entrambe le quali interpret\u00f2 il ruolo dell'affascinante Tony Benskin, studente di medicina con la vocazione del dongiovanni, e poi medico, accanto a Dirk Bogarde.\nIl teatro rimase tuttavia il primo amore di Sinden, che continu\u00f2 durante tutta la sua esistenza a esibirsi sul palcoscenico, sia nel repertorio shakespeariano che nelle rappresentazioni moderne. Tra i molti ruoli da lui interpretati, quello del Duca di York nel dramma \"The Wars of the Roses\", accanto a Peggy Ashcroft, in scena nel 1963 al West End, quello di Malvolio ne \"La dodicesima notte\" (1969) al fianco di Judi Dench, e quello di Arthur Wicksteed nella commedia \"Habeas Corpus\" di Alan Bennett, rappresentato a Broadway nel 1976, che consent\u00ec all'attore di ottenere una candidatura al Tony Award al miglior attore protagonista in uno spettacolo. Nel 1977 vinse il premio \"Evening Standard Award\" come miglior attore per il ruolo del protagonista nel \"Re Lear\", messo in scena all'Aldwych Theatre di Londra.\nSinden dedic\u00f2 gran parte della sua carriera anche al piccolo schermo, iniziando a frequentare i set televisivi alla fine degli anni cinquanta. Tra le sue interpretazioni, da ricordare quella del reverendo Stephen Young nella serie \"Our Man at St. Mark's\", andata in onda per 39 episodi dal 1964 al 1966, quella dell'inappuntabile maggiordomo Robert Hiller nel telefilm \"Two's Company\" (1975-1979), accanto a Elaine Stritch, e quella del commerciante di antichit\u00e0 Simon Peel nella sit com \"Nemici amici\", andata in onda con grande successo di pubblico dal 1981 al 1991 per un totale di 67 episodi. Ancora attivo negli anni duemila, interpret\u00f2 la parte dell'anziano giudice Sir Joseph Channing, suocero del protagonista (Martin Shaw) della serie \"Judge John Deed\", dal 2001 al 2007, e apparve nell'episodio \"Shot at Dawn\" (2008) della serie poliziesca \"L'ispettore Barnaby\", nel ruolo del colonnello Henry Hammond.\nRitiratosi dalle scene nel 2010, dopo una carriera durata sessant'anni, Donald Sinden mor\u00ec il 12 settembre 2014, all'et\u00e0 di 90 anni, dopo aver sofferto per anni di un cancro alla prostata. Dal matrimonio celebrato nel 1948 con l'attrice Diana Mahoney (morta nel 2004), Sinden ebbe due figli, Jeremy, nato nel 1950 e scomparso nel 1996, divenuto anch'egli attore sulle orme paterne, e Marc, nato nel 1954, affermatosi come regista cinematografico e produttore teatrale al West End."}
{"id": "5299783", "revid": "287204", "url": "https://it.wikipedia.org/wiki?curid=5299783", "title": "Lixouri", "text": ""}
{"id": "5299795", "revid": "228587", "url": "https://it.wikipedia.org/wiki?curid=5299795", "title": "Pastina", "text": ""}
{"id": "5299801", "revid": "698610", "url": "https://it.wikipedia.org/wiki?curid=5299801", "title": "Stadio Valentino Mazzola (Taranto)", "text": "Lo stadio Valentino Mazzola era un impianto sportivo di Taranto, ubicato in Via Cesare Battisti, dove attualmente sorge il PalaMazzola. Nello stadio furono disputati gli incontri interni calcistici di Taranto, Pro Italia, Audace ed S.S. Pietro Resta.\nStoria.\nNei primi decenni dalla sua diffusione in citt\u00e0 il calcio tarantino non ebbe mai una dimora fissa, le partite interne delle squadre cittadine si disputavano su campi senza spalti, talvolta in citt\u00e0 come il Monte delle Vacche, dove sorge attualmente il nosocomio SS. Annunziata, o sul Campo Allievi Operai del Regio Arsenale, ex Piazza D'Armi.\nLo stadio fu voluto e realizzato grazie al contributo di alcuni tra i pi\u00f9 importanti sostenitori della Pro Italia (Carano, D'Erasmo, Racugno, Calderazzo e Guardone) e per dotare la citt\u00e0 di un impianto moderno e polifunzionale.\nLa struttura fu concepita dall\u2019Ing. Geremia D\u2019Erasmo ed era costituita da un campo di calcio in terra battuta di 100 x 50 m, una pista podistica intorno a esso, pi\u00f9 esternamente una pista in cemento recintata che permetteva altissime velocit\u00e0 alle motociclette soprattutto grazie alle due curve inclinate, due comode ed eleganti tribune, di cui una coperta per le autorit\u00e0, un servizio di smaltimento delle acque pluviali, eleganti locali per gli spogliatoi, un pronto soccorso, docce, \"bouvettes\" per le tribune e per il prato, servizi igienici per gli uomini e per le donne, gli uffici della Direzione, le biglietterie, i locali per la guardiania, la palestra all\u2019aperto, un campo da tennis, una zona dedicata al tiro al volo ed infine luoghi per il gioco delle bocce. La capienza fu inizialmente di seimila spettatori.\nTutto questo faceva del mototovelodromo un modello di campo polisportivo che lo poneva fra i pi\u00f9 moderni ed efficienti del Regno d\u2019Italia, un vanto dell\u2019intera citt\u00e0 e soprattutto per la Pro Italia.\nL'impianto venne inaugurato il 14 ottobre 1923 col nome di \"Motovelodromo Corvisea\" e per l'occasione fu organizzata una sfarzosa cerimonia di apertura che vide la partecipazione delle pi\u00f9 alte cariche civili e militari dell\u2019epoca. Madrina della Cerimonia fu la Contessa Laura Carducci Artenisio Maccaroni. La cerimonia fu caratterizzata da manifestazioni ciclistiche (alle ore 14:40 inseguimento ciclistico professionistico a coppie con 2 batterie da 6 giri), podistiche (ore 15:00 gara di marcia), motoristiche (ore 15:15 eliminatorie gara di motociclette) e a terminare ginniche svolte dalla societ\u00e0 di ginnastica Angiulli di Bari. Per la giornata inaugurale fu istituito un servizio tramviario continuo e speciale a tariffa unica al costo di L. 0,60 con partenza da Corso Due Mari ed arrivo allo Stadio. I prezzi per assistere alla cerimonia inaugurale furono: Tribuna: L. 8, Soci L. 5,80; Prato: L. 4, Soci L. 2,40; militari bassa forza e ragazzi: L. 2; Per le Signore ingresso al Prato L. 2, alle Tribune L. 4.\nDati tecnici (all'inaugurazione).\nLo stadio, come detto, in origine era di propriet\u00e0 della Pro Italia, poi pass\u00f2 all'Audace e infine divenne di propriet\u00e0 del comune di Taranto. Nel periodo fascista, cio\u00e8 dal novembre 1928 al 1943, l'impianto fu denominato \"Stadio del Littorio\". Durante la seconda guerra mondiale l'impianto fu usato come deposito militare; finita la guerra, nel 1950, fu rinominato \"Stadio Valentino Mazzola\" in onore dell'omonimo calciatore, capitano del grande Torino morto nella strage di Superga.\nDal 16 febbraio 1922 e fino al 1950 fu servito dalla \"Linea 2\" della rete tranviaria cittadina che aveva il capolinea periferico posto in via Cesare Battisti, adiacente all'ingresso dello stadio.\nIl 5 dicembre 1965, il Taranto gioc\u00f2 la sua ultima partita nell'ormai vetusto impianto contro il Trapani vincendo per 1-0 di fronte a 9.000 spettatori, dopodich\u00e9 i \"rossobl\u00f9\" si trasferirono nel nuovo \"Salinella\" (poi rinominato stadio Erasmo Iacovone). dove da allora disputano le proprie gare interne.\nIl \"Mazzola\" continu\u00f2 a ospitare incontri di categorie giovanili e molteplici eventi musicali per tutti gli anni '70 e i primi anni '80:\nalcuni concerti dei Pooh che, nei primi anni '70, si esibivano quasi ogni anno a Taranto al teatro \"Alfieri\" e in un'occasione anche al \"Mazzola\" per un evento organizzato dall'emittente radiofonica Radio City One e di Pino Daniele che qui si esib\u00ec nell'agosto del 1979.\nIl 29 maggio 1980 si esibirono i Rockets.\nLa struttura cadde in disuso dalla seconda met\u00e0 degli anni '80. Nel 1986 l'amministrazione comunale approv\u00f2 il progetto preliminare per la realizzazione di nuovo impianto, un palazzetto polifunzionale che ancora mancava alla citt\u00e0 e che potesse ospitare le societ\u00e0 sportive di pallacanestro e pallavolo da sempre costrette a girovagare per palestre scolastiche e impianti privati. I lavori si bloccarono negli anni '90 in stato avanzato con entrambe le tribune gi\u00e0 innalzate e ripresero solamente nei primi anni del nuovo millennio fino al completamento del palazzetto.\nOggi del vecchio impianto \u00e8 rimasto soltanto l'ingresso monumentale, al suo posto sorge il PalaMazzola inaugurato il 18 settembre 2004.\nPalaMazzola.\nL'attuale impianto che ha sostituito il vecchio stadio \u00e8 una struttura polifunzionale che ospita le gare interne delle locali squadre di pallavolo e di basket ed \u00e8 spesso sede di concerti e fiere.\nOltre all'ingresso principale, che si trova in via Cesare Battisti di fronte alla strada che porta al ponte Punta Penna Pizzone, ha un altro ingresso dal lato opposto del palazzetto, ovvero in via Venezia.\nHa una capienza di 5000 spettatori."}
{"id": "5299814", "revid": "1494169", "url": "https://it.wikipedia.org/wiki?curid=5299814", "title": "Stadio Valentino Mazzola", "text": ""}
{"id": "5299816", "revid": "769945", "url": "https://it.wikipedia.org/wiki?curid=5299816", "title": "Motovelodromo Corvisea", "text": ""}
{"id": "5299819", "revid": "767487", "url": "https://it.wikipedia.org/wiki?curid=5299819", "title": "Josselyn's Wife (film 1919)", "text": "Josselyn's Wife \u00e8 un film muto del 1919 diretto da Howard C. Hickman (come Howard Hickman).\nTrama.\nLa giovane Ellen Latimer incontra a un party Gibbs Josselyn, un artista. I due si innamorano e, dopo essersi sposati, partono per l'Europa, dove Gibbs vuole continuare i suoi studi. Dopo essersi fatto un nome, Gibbs ritorna cinque anni pi\u00f9 tardi in patria con la moglie e il figlioletto Tommy, anche per far conoscere il bambino al nonno Thomas. La coppia va a vivere nella residenza di Long Island di Thomas e di sua moglie Lillian, una donna molto pi\u00f9 giovane del marito che aveva gi\u00e0 cercato di avere una relazione con Gibbs prima della sua partenza per l'Europa. Con sgomento di Ellen, Lillian flirta senza pudore con quello che dovrebbe essere il suo figliastro. Quando poi Ellen e Thomas vedono una mattina Lillian con indosso solo la vestaglia nello studio di Gibbs, nuora e suocero pensano ambedue a un rapporto adulterino. Gibbs, che si sente innocente, litiga violentemente con il padre, tanto da minacciarlo di morte e lascia la casa. Il giorno seguente, il vecchio Josselyn viene trovato morto e il figlio viene accusato dell'omicidio. Si scoprir\u00e0, invece, che l'involontario omicida \u00e8 stato il piccolo Tommy che, giocando ai soldati con il nonno, ha sparato senza volere il colpo che lo ha ucciso.\nProduzione.\nIl film fu prodotto dalla Bessie Barriscale Productions e venne girato negli studi losangelini di Robert Brunton.\nDistribuzione.\nDistribuito dalla Robertson-Cole Distributing Corporation, il film usc\u00ec nelle sale cinematografiche statunitensi il 5 maggio 1919.\nNel 1926, ne venne fatto un remake sempre dal titolo \"Josselyn's Wife\" diretto da Alfred Santell e interpretato da Pauline Frederick affiancata da Holmes Herbert."}
{"id": "5299834", "revid": "785863", "url": "https://it.wikipedia.org/wiki?curid=5299834", "title": "Pixie e Dixie", "text": ""}
{"id": "5299842", "revid": "1573940", "url": "https://it.wikipedia.org/wiki?curid=5299842", "title": "Giosi Roccamonte", "text": "Laureato in medicina e chirurgia, \u00e8 stato consigliere comunale di Polla dal 1970 al 1975 e senatore della repubblica per due legislature eletto nelle liste del Partito Socialista Democratico Italiano. Fu anche Sottosegretario di Stato ai Trasporti nel Governo Forlani, alle Poste e Telecomunicazioni nel Governo Cossiga e alla Sanit\u00e0 nel Governo Andreotti V. Nel corso della sua attivit\u00e0 parlamentare ha fatto parte della Commissione Igiene e Sanit\u00e0 del Senato."}
{"id": "5299847", "revid": "767487", "url": "https://it.wikipedia.org/wiki?curid=5299847", "title": "Hogan's Alley (film 1925)", "text": "Hogan's Alley \u00e8 un film muto del 1925 diretto da Roy Del Ruth.\nProduzione.\nIl film fu prodotto dalla Warner Bros.\nDistribuzione.\nDistribuito dalla Warner Bros., il film usc\u00ec nelle sale cinematografiche USA il 12 dicembre 1925 dopo essere stato presentato in prima a New York il 23 novembre 1925. In Francia, dove fu distribuito dalla Path\u00e9 Consortium Cin\u00e9ma con il titolo Pour les beaux yeux de Patsy, usc\u00ec nel giugno 1927. Nel Regno Unito, il film fu distribuito dalla Gaumont British Distributors.\nNon si conoscono copie ancora esistenti della pellicola che viene considerata presumibilmente perduta."}
{"id": "5299850", "revid": "767487", "url": "https://it.wikipedia.org/wiki?curid=5299850", "title": "Salvatore Ferrara", "text": "Biografia.\nDi origine siciliana, socialista demartiniano, \u00e8 stato sindaco di Cagliari dal '75 al '79, consigliere comunale a Iglesias nel '60 e pi\u00f9 volte consigliere comunale a Cagliari negli anni '70"}
{"id": "5299856", "revid": "72396", "url": "https://it.wikipedia.org/wiki?curid=5299856", "title": "Enn Kunila", "text": "Kunila \u00e8 membro del Consiglio d'amministrazione e comproprietario di NG Investeeringud, che \u00e8 una delle maggiori holding a capitale privato in Estonia. Il gruppo NG Investeeringud occupa oltre 4100 persone ed opera nel commercio, nell'industria e nel settore immobiliare.\nEnn Kunila \u00e8 stato insignito nel 2006 dell'Ordine della Stella Bianca di quarta classe dal Presidente della Repubblica di Estonia come riconoscimento del suo contributo all\u2019'imprenditoria estone.\nDal 2007 Enn Kunila \u00e8 presidente del consiglio direttivo dell'Associazione dell'Industria Alimentare Estone e membro dell'organo direttivo di diverse organizzazioni di imprese pubbliche. \nCome collezionista e promotore d'arte, Enn Kunila \u00e8 stato un importante sostenitore della vita artistica estone. Come riconoscimento per le sue attivit\u00e0, L'Associazione del Museo Estone ha conferito a Enn Kunila il titolo di \"Amico dei Musei dell'Estonia\" nel 2009, e nel 2010 \u00e8 stato premiato dall'U.S. Baltic Fondation Philantrophy Award of Baltic States. Nel 2012 il ministro della cultura estone lo ha insignito del titolo \"Amico della Cultura 2011\".\nEnn Kunila \u00e8 Presidente del Consiglio di gestione dell'Art Museum of Estonia Friends of Art Society sin dalla fondazione, nel 2007. \u00c8 anche il fondatore del Consiglio degli Sponsor dell'Arte, che \u00e8 stato un importante sponsor dell'Art Museum of Estonia Friends of Art Society."}
{"id": "5299859", "revid": "1305772", "url": "https://it.wikipedia.org/wiki?curid=5299859", "title": "Micro Machines 2", "text": "Micro Machines 2: Turbo Tournament \u00e8 un videogioco pubblicato nel 1994 da Codemasters. Se pur riprende le meccaniche del primo \"Micro Machines\", presenta delle novit\u00e0 tra le quali: nuovi percorsi, nuovi personaggi, una grafica migliorata e soprattutto la J-Cart, ovvero una cartuccia speciale sviluppata da Codemasters per il Sega Mega Drive che comprende due porte aggiuntive per il gamepad che permettono di giocare fino a quattro giocatori. \u00c8 stato inoltre, il primo titolo della serie in cui i veicoli hanno un approccio diverso a seconda dei percorsi selezionati e sono stati introdotti nuovi mezzi, quali: elicotteri e hovercraft.\nVeicoli.\nI veicoli presenti nel gioco, sono: auto da rally, camion, fuoristrada, buggy, dragster, decappottabili, elicotteri, hovercraft, auto sportive e moto a tre ruote.\nVersioni alternative.\nEsclusivamente in Europa per il Sega Mega Drive, uscirono: \"\" (che introduce veicoli bellici e la possibilit\u00e0 per la prima volta di sparare e colpire gli avversari) e \"Micro Machines: Turbo Tournament '96\", quest'ultimo introduce alcuni percorsi extra e un level editor che permette di creare percorsi personalizzati (il level editor \u00e8 presente anche nella versione per MS-DOS di )"}
{"id": "5299864", "revid": "1573940", "url": "https://it.wikipedia.org/wiki?curid=5299864", "title": "Nyk\u00f6pings Boll- och Idrotts\u00e4llskap", "text": "Il Nyk\u00f6pings Boll- och Idrotts\u00e4llskap, generalmente abbreviato in Nyk\u00f6pings BIS o semplicemente Nyk\u00f6ping, \u00e8 una societ\u00e0 calcistica svedese con sede a Nyk\u00f6ping. Milita attualmente in Division 1, la terza serie del campionato svedese. Disputa le proprie partite casalinghe al Rosvalla IP.\nStoria.\nLa nascita del club deriva dalla fusione di due societ\u00e0 preesistenti, il \"Nyk\u00f6pings SK\" e il \"Nyk\u00f6pings AIK\", che nel 1966 formarono un unico club.\nNel corso della sua esistenza, la squadra ha militato perlopi\u00f9 in terza e quarta serie nazionale. Tuttavia, nel periodo compreso fra il 1971 e il 1980, ha collezionato 10 partecipazioni consecutive al campionato di Division 2, che all'epoca corrispondeva alla seconda serie nazionale. Un'ulteriore apparizione nel torneo cadetto si \u00e8 registrata nel 1984, ma in quel caso la retrocessione fu immediata."}
{"id": "5299865", "revid": "1061635", "url": "https://it.wikipedia.org/wiki?curid=5299865", "title": "Nyk\u00f6pings BIS", "text": ""}
{"id": "5299866", "revid": "1061635", "url": "https://it.wikipedia.org/wiki?curid=5299866", "title": "Nyk\u00f6pings Boll-och Idrotts\u00e4llskap", "text": ""}
{"id": "5299876", "revid": "188116", "url": "https://it.wikipedia.org/wiki?curid=5299876", "title": "Reggimento logistico &quot;Julia&quot;", "text": "Il Reggimento logistico \"Julia\" \u00e8 un reparto dell'Esercito italiano che nasce nel 2015 dal cambio di denominazione del 24\u00ba Reggimento di Manovra Alpino, dall'ottobre 2013 nei ranghi della Brigata Alpina \"Julia\". \nSi tratta di un'unit\u00e0 logistica operativa in grado di fornire supporto logistico diretto ai reparti \"combat\" della Brigata Alpina \"Julia\", sia in Patria che in missioni fuori del territorio nazionale.\nStoria.\nIl reggimento di manovra.\nDall'accorpamento il 1\u00ba ottobre 1981, del 4\u00ba Reparto R.R.R. di Bolzano e il 4\u00b0 Autogruppo di C.A. \"Claudia\", in seguito alla riforma dell'Esercito, che prevedeva la creazione dei \"Battaglioni Logistici di Manovra\" nasce il 4\u00ba Battaglione Logistico di Manovra \"Dolomiti\", stanziato in parte presso la caserma \"Ottone Huber\" di Bolzano, gi\u00e0 sede del 4\u00ba Reparto R.R.R. e in parte presso la caserma \"Arturo Mercanti\" di Appiano sulla Strada del Vino (BZ), gi\u00e0 sede del 4\u00b0 Autogruppo. La nuova unit\u00e0, come le precedenti, \u00e8 posta sotto il comando del Comando Unit\u00e0 di Supporto (C.U.S) del 4\u00ba Corpo d'Armata Alpino.\nDal 1\u00ba novembre 1986 il battaglione, viene rinominato 24\u00ba Battaglione Logistico di Manovra \"Dolomiti\" e il 22 maggio del 1988 riceve la Bandiera di Guerra.\nNel 1994 viene elevato al rango di Reggimento, assumendo, quindi, la denominazione di 24\u00ba Reggimento Logistico di Manovra \"Dolomiti\", accorpando anche i reparti di sanit\u00e0 41\u00b0 e 42\u00b0.\nNel 2001 passa alle dipendenze della Brigata Logistica di Proiezione con sede in Treviso (in seguito Comando Logistico di Proiezione con sede in Roma) come 24\u00ba Reggimento di Manovra Alpino. Contemporaneamente nel 2002 viene disciolto il Battaglione Logistico \"Julia\", dislocato a Vacile di Spilimbergo (PN).\nNell'ottobre 2013 il Reggimento, con la denominazione di 24\u00ba Reggimento di Manovra Alpino, passa sotto il Comando Truppe Alpine, alle dipendenze della Brigata Alpina \"Julia\".\nReggimento logistico.\nIl Reggimento ha partecipato alle missioni \"Pellicano\" in Albania, \"Ibis\" in Somalia, \"Albatros\" in Mozambico, \"Joint Endeavor\" (KFOR) in Kosovo, nell'Operazione Leonte in Libano, nell'Operazione \"Althea\" in Bosnia e nelle missioni \"Isaf\" e \"Resolute Support Mission\" in Afghanistan.\nDal 1\u00ba gennaio 2015 assume la denominazione di Reggimento Logistico \"Julia\".\nIl reparto \u00e8 stato impegnato anche sul territorio nazionale nelle operazioni \"Domino\" e \"Strade Sicure\" nell'ambito di attivit\u00e0 di supporto alle Forze di Polizia nel controllo dell'ordine pubblico.\nIl Reggimento Logistico \"Julia\" \u00e8 attualmente stanziato in Merano (BZ) ed \u00e8 dislocato sulle caserme \"Cesare Battisti\", \"Ugo Polonio\" ed ha la gestione della caserma \"Francesco Rossi\" sede del disciolto 18\u00b0 R.A.R. \"Edolo\".\nLe infrastrutture sulle quali insiste rientrano in un protocollo di intesa tra il Ministero della Difesa e la Provincia autonoma di Bolzano in seguito al quale, tra il 2018 ed il 2021, le caserme \"Battisti\" e \"Rossi\" verranno cedute alla Provincia autonoma di Bolzano la quale, in cambio, sta procedendo alla ristrutturazione della caserma \"Polonio\" all'interno della quale il tutto reparto trover\u00e0 la sua definitiva collocazione.\nStemma araldico.\nLo stemma araldico viene consegnato ufficialmente al reparto nel 1993. Lo stemma \u00e8 uno scudo troncato, nella parte superiore \u00e8 presente una aquila d'argento su campo verde, colore che identifica l'appartenenza al corpo alpino. La met\u00e0 inferiore \u00e8 una tavola aspettativa, dove verranno inserite le future glorie del reparto. Lo scudo \u00e8 sovrastato dalla corona turrita. Sotto lo scudo vi \u00e8 una lista bifida svolazzante, riportante il motto del reparto \"Con tecnica e tenacia ovunque\".\nNappina.\nLa nappina del Reggimento \u00e8 di color viola (reparti Logistici), da non confondersi con quella color amaranto dei reparti alpini del genio.\nFregio.\nIl fregio usato \u00e8 quello dell'Arma dei trasporti e materiali, ingranaggio alato, sovrastato dall'aquila, che indica l'appartenenza alle unit\u00e0 alpine.\nDal 1976 questo fregio riconosce le unit\u00e0 dell'allora corpo automobilistico inquadrate nelle truppe alpine, e nello stesso anno furono autorizzate a indossare il cappello alpino, cos\u00ec come altri reparti che facevano sempre parte dell'allora Comando Unit\u00e0 di Supporto (C.U.S) del 4\u00ba Corpo d'Armata Alpino, come i trasmettitori e i genieri.\nMostrina.\nLa mostrina del reggimento \u00e8 quella dei reparti logistici alpini,\novvero fiamma nera a due punte ridotte su rettangolo azzurro e verde.\nFesta di corpo.\nLa festa del reggimento cade il 22 Maggio, come per tutte le unit\u00e0 appartenenti dell'Arma dei trasporti e materiali, anniversario dei primi grandi trasporti automobilistici, usati dall'allora Regio Esercito, durante la Battaglia degli Altipiani (1916).\nComandanti.\n24\u00ba Reggimento di Manovra Alpino\nReggimento Logistico \"Julia"}
{"id": "5299888", "revid": "767487", "url": "https://it.wikipedia.org/wiki?curid=5299888", "title": "Emily Nicosia Vinci", "text": "Carriera.\nClub.\nEmily Nicosia Vinci si avvicina al calcio giocato relativamente tardi rispetto alla media nel panorama del calcio femminile italiano, iniziando a giocare in Serie C nel Fiano Romano, societ\u00e0 dell'omonimo comune laziale, dal 2006.\nNell'estate 2008 trova un accordo con la Res Roma che le d\u00e0 l'opportunit\u00e0 di fare un salto di categoria debuttando in Serie B dalla stagione 2008-2009. Da allora veste i colori giallorossi contribuendo all'ascesa della societ\u00e0 con la doppia promozione, in Serie A2 al termine della stagione 2010-2011 e in Serie A a conclusione di quella 2012-2013.\nNel luglio 2019 passa alla Res Women, neopromossa in Serie C."}
{"id": "5299891", "revid": "729019", "url": "https://it.wikipedia.org/wiki?curid=5299891", "title": "Unione Sportiva Pistoiese 1948-1949", "text": "Questa voce raccoglie le informazioni riguardanti l'Unione Sportiva Pistoiese nelle competizioni ufficiali della stagione 1948-1949."}
{"id": "5299892", "revid": "124697081", "url": "https://it.wikipedia.org/wiki?curid=5299892", "title": "Ariane 6", "text": "Ariane 6 \u00e8 un lanciatore sviluppato da ArianeGroup, sotto l'autorit\u00e0 dell'Agenzia Spaziale Europea il cui lancio inaugurale, previsto per il 2020, slitta al 2022 anche a causa dei ritardi nello sviluppo a seguito della pandemia di coronavirus. Quando lo sviluppo verr\u00e0 completato, sar\u00e0 il vettore pi\u00f9 recente della famiglia di lanciatori Ariane. \nGli stati partecipanti sono: Austria, Belgio, Francia, Germania, Irlanda, Italia, Norvegia, Paesi Bassi, Repubblica Ceca, Romania, Spagna, Svezia e Svizzera.\nObiettivi.\nCon l'avvento dei lanci spaziali commerciali, l'ESA ha visto la necessit\u00e0 di aggiornare la flotta di lanciatori per fornire un'offerta pi\u00f9 ampia e competitiva.\nUno degli obiettivi \u00e8 la realizzazione di un lanciatore che consenta l'inserimento diretto in orbita geostazionaria, abbattendo i tempi di trasferimento orbitale, evitando orbite di trasferimento (GTO).\nTuttavia il lanciatore sar\u00e0 in grado di coprire anche altri tipi di missioni: come il lancio di satelliti in orbita LEO, in orbita polare, quindi elio-sincrona (SSO), e orbita terrestre media (MEO), garantendo l'inserimento in orbita di un payload dalla massa che pu\u00f2 spaziare tra le 4,5 tonnellate verso orbite GEO e le 20 tonnellate verso orbita LEO.\nPer garantire la competitivit\u00e0, soprattutto nei confronti della SpaceX la cui filosofia volta al riutilizzo sta lentamente rivoluzionando il concetto di lanciatore e potrebbe nel futuro abbattere i costi di messa in orbita, l'ArianeGroup ha deciso di puntare a un design non riutilizzabile ma di tipo modulare che permette di diminuire i costi operativi (basta pensare che il P120C oltre a essere il booster dell'Ariane 6, sar\u00e0 anche il primo stadio del Vega C). \nDescrizione.\nAriane 6 vanter\u00e0 due diverse configurazioni:\nQueste due varianti, che differiscono fondamentalmente per il numero di booster e sono facilmente riconoscibili anche dal numero che segue il 6, permetteranno di conseguire l'ampio ventaglio di missioni preposte come obiettivo dallo sviluppo del lanciatore.\nComponenti.\nLe componenti propulsive di Ariane 6 sono:\nDifferenze rispetto ad Ariane 5.\nAriane 6 nasce dal bisogno di andare a colmare alcuni dei maggiori difetti dell'Ariane 5 e dunque \u00e8 caratterizzato da alcune principali differenze rispetto al suo predecessore:\nTipico profilo di missione.\nIl tipico profilo di missione dell'Ariane 6 \u00e8 suddiviso in tre fasi distinte:\nFase di ascesa.\nQuando al decollo il Vulcain 2.1 viene acceso, i computer di bordo controllano lo stato del propulsore e autorizzano il decollo accendendo i due (o quattro) booster solidi.\nLa separazione dei razzi a propellente solido \u00e8 attivata non appena il loro combustibile viene esaurito e la copertura del payload viene rilasciata approssimativamente un minuto dopo, quando il flusso aerotermico diventa sufficientemente basso, in modo da non danneggiare il carico utile.\nLo spegnimento del Vulcain 2.1 con la separazione del primo stadio segna la fine della prima fase. \nFase dello stadio superiore.\nLo stadio superiore (ULPM) \u00e8 accendibile diverse volte, offrendo una grande flessibilit\u00e0 e permettendo la possibilit\u00e0 di posizionare carichi utili su orbite differenti in caso di un lancio condiviso. Questa fase consiste tipicamente in una, due o pi\u00f9 accensioni per raggiungere l'orbita obiettivo, dipendentemente dall'altitudine, eccentricit\u00e0 e inclinazione:\nIn seguito il carico utile viene separato.\nDeorbitazione dello stadio superiore.\nDopo la separazione del carico utile e in seguito a un tempo necessario per garantire una distanza di sicurezza tra lo stadio superiore e il carico pagante, lo stadio superiore tipicamente viene deorbitato oppure condotto verso un'orbita cimitero. Quest'ultima manovra pu\u00f2 essere effettuata tramite i propulsori dell'ACS o in alcuni casi direttamente tramite il propulsore principale.\nSviluppi futuri.\nLa forte concorrenza, specialmente determinata dai nuovi vettori riutilizzabili, comporter\u00e0 la necessit\u00e0 di proseguire lo sviluppo di nuove tecnologie che permettano il potenziamento o la sostituzione entro breve dell'Ariane 6 in un'ottica di riduzione sempre crescente dei costi di lancio.\nPrometheus.\nIl Prometheus \u00e8 un motore Lox/metano che permetter\u00e0 di ottenere spinte variabili in tutte le fasi di volo aumentando la flessibilit\u00e0 del lanciatore. La spinta variabile \u00e8 fondamentale per poter guidare il vettore in una fase di rientro ed \u00e8 pertanto una tecnologia necessaria se si vuole recuperare e riutilizzare gli stadi del razzo. Il motore avr\u00e0 una spinta da 100 tonnellate ad un costo 10 volte inferiore al motore utilizzato nelle versioni iniziali del Ariane 6 grazie all'utilizzo di tecnologie additive che permetteranno di ridurre il numero di componenti del motore riducendone anche il peso.\nIcarus.\nIl progetto Icarus ha lo scopo di sviluppare uno stadio superiore del lanciatore in composito, permettendo quindi di ridurne il peso ed aumentando pertanto il carico utile.\nThemis.\nIl progetto Themis ha lo scopo di sviluppare quello che sar\u00e0 uno stadio primario riutilizzabile. Questo progetto integrer\u00e0 mano a mano le varie tecnologie sviluppate per il progetto Prometheus"}
{"id": "5299897", "revid": "1305772", "url": "https://it.wikipedia.org/wiki?curid=5299897", "title": "Rita Cirio", "text": "Biografia.\nCritica teatrale de L'Espresso, fond\u00f2 nel 1974 a Genova, con Emanuele Luzzati e altri, il Teatro della Tosse. Fu autrice di diversi testi e riduzioni teatrali: \"Dodici Cenerentole in cerca di autore\", con illustrazioni di Emanuele Luzzati (Conegliano, Quadragono libri, 1976; poi Milano, Nuages, 1991); \"Frammenti di un discorso amoroso\" di Roland Barthes, messo in scena con la regia di Piero Maccarinelli con Massimo De Francovich. Fu autrice di numerosi saggi critici, tra cui \"Sentimental\" (con Pietro Favari), uscito come Almanacco Bompiani nel 1974, e considerato \"uno dei pochissimi testi italiani dedicati al teatro di rivista\". Nel 1991 ebbe una serie di conversazioni sul cinema con Federico Fellini, che portarono alla pubblicazione di \"Il mestiere del regista. Intervista con Federico Fellini\", Milano, Garzanti, 1995. Con Luzzati, con cui mantenne negli anni un solido rapporto di amicizia e collaborazione, ha realizzato \"Dipingere il teatro. Intervista su sessant'anni di scene, costumi, incontri\", Roma-Bari, Laterza, 2000."}
{"id": "5299898", "revid": "709565", "url": "https://it.wikipedia.org/wiki?curid=5299898", "title": "Episodi de Il laboratorio di Dexter (seconda stagione)", "text": "La seconda stagione della serie animata Il laboratorio di Dexter, composta da 39 episodi, \u00e8 stata trasmessa negli Stati Uniti su Cartoon Network dal 16 luglio 1997.\n\"Il robot\".\nTrama.\nDee Dee entra nel laboratorio di Dexter e fa amicizia con un robot del fratellino,ma questo non si rivela essere amichevole verso lei e cos\u00ec il povero Dexter riporter\u00e0 le cose a posto.\n\"L'amico immaginario\".\nTrama.\nDexter incontra l'amico immaginario di Dee Dee, Koosalagoopagoop, un buffo dinosauro parlante che gliene combiner\u00e0 di tutto i colori, cos\u00ec il ragazzo cercher\u00e0 di farlo scomparire con la forza dell'immaginazione, ma poi si render\u00e0 conto di aver commesso un terribile errore.\n\"Favole strampalate\".\nTrama.\nDexter deve raccontare controvoglia, le favole alla povera Dee Dee,che sta male.Quest' ultima si annoia e inventa un suo modo di raccontare le storie,a suo parere pi\u00f9 interessanti di quelle di Dexter.\n\"Impariamo un nuovo ballo\".\nTrama.\nDee Dee impara un nuovo ballo alla TV e cercher\u00e0 in tutto l'episodio di mostrarlo al fratello, anche se ci riuscir\u00e0 solo alla fine.\n\"Poveri stivali\".\nTrama.\nPer riparare i suoi stivali rotti, Dexter chiamer\u00e0 tramite un libro di Dee Dee, degli elfi calzolai che svolgeranno il compito ma che poi gli invaderanno il laboratorio, cos\u00ec il ragazzo far\u00e0 di tutto per scacciare gli intrusi,coadiuvato da sua sorella Dee Dee.\n\"Un laboratorio sconfinato\".\nTrama.\nDexter visita una area remota del suo laboratorio, dove ci sono i suoi vecchi robot. Questi per\u00f2 non sono lieti di vederlo e lo attaccano, ma Dee Dee, accorgendosi del fatto che il fratellino \u00e8 in pericolo, lo salver\u00e0 e gli dir\u00e0 di concentrarsi sulle sue passate invenzioni.\n\"Viaggiando nel corpo umano\".\nTrama.\nDee Dee ha preso il raffreddore. Dexter vorrebbe curarla, ma ottiene solo un rifiuto. Cos\u00ec il giovane tenta di rimpicciolirsi e di entrare nella pancia di sua sorella per curarle il raffreddore, ma finisce accidentalmente dentro il suo cane temendo che la ragazza abbia preso un virus canino.\n\"Il pesciolino\".\nTrama.\nDexter deve fare la parte di un provetto acchiappafantasmi per catturare lo spirito del suo defunto pesce rosso e si ritrover\u00e0 a salvare se stesso e Dee Dee grazie a una canna da pesca e un aspirapolvere di sua invenzione.\n\"Un concorso tutto d'oro\".\nTrama.\nDee Dee vince un concorso e insieme al fratello Dexter va a visitare la fabbrica laboratorio del prof. Hank.\n\"Questione di statura\".\nTrama.\nDexter \u00e8 troppo basso per andare sulle montagne russe, cos\u00ec decide di diventare pi\u00f9 alto di Dee Dee, ma alla fine andr\u00e0 a sbattere contro un tunnel.\n\"La bicicletta\".\nTrama.\nDexter riceve in regalo dai genitori una bici e con questa cerca di rincorrere Dee Dee sui pattini a rotelle, ma la sorella \u00e8 troppo veloce per lui.\n\"Codici segreti\".\nTrama.\nDee Dee e Dexter si scambiano i codici dei rispettivi club,ma Dee Dee finisce nel club di Action Hank e Dexter in quello di Pony Puff. Alla fine verr\u00e0 fuori l'equivoco.\n\"La tartaruga bionica\".\nTrama.\nPer salvare la sua famiglia, la tartaruga bionica di Dexter deve sconfiggere un terribile falco che, nonostante la sua sconfitta, da predatore diventa preda facile di Dee Dee.\n\"Dov'\u00e8 finito Charlie?\".\nTrama.\nDexter viaggia con Dee Dee in Sudamerica per ritrovare uno strano animaletto.\n\"Il bambino super elastico\".\nTrama.\nStanco di non riuscire a prendere le cose in alto per via della sua stazza, Dexter decide di prendere una gomma e di fondersi con essa usando una macchina da lui creata e subito il ragazzo diventa di gomma e con la capacit\u00e0 di allungarsi, ma Dee Dee vedendolo, decide di giocare con il fratello usandolo in diversi modi. Cos\u00ec il ragazzo per sfuggire alla sorella si trasforma nel padre e intima Dee Dee di stare lontana da lui, ma subito arriva la madre, che credendo che colui che sta parlando con Dee Dee sia veramente il marito, lo prende e gli obbliga di fare le faccende di casa.\n\"Una punizione molto cattiva\".\nTrama.\nPer evitare di compiere cattive azioni, di essersi trovato nel castigo sbagliato e di non essere un ignoto criminale, Dexter e i suoi compagni devono affrontare il truce Professore delle Punizioni Cattive, l'insegnante pi\u00f9 negativo e feroce di tutta la prigione della scuola. Dexter conosce il codice morse per fuggire dall'aula della Punizione Cattiva, ma i tentativi per lui, sono poco vani.\n\"Il pony\".\nTrama.\nDee Dee \u00e8 triste perch\u00e9 vuole essere un pony e va quindi a chiedere aiuto a Dexter.\n\"Troppo silenzio\".\nTrama.\nDexter caccia via Dee Dee perch\u00e9 lo disturba continuamente, ma alla fine se ne pentir\u00e0 dopo aver tentato di trovare qualcuno che la sostituisca.\n\"Un meritato riposo\".\nTrama.\nDexter vorrebbe dormire,ma Dee Dee lo disturba in continuazione. Alla fine \u00e8 Dee Dee ad avere la peggio e a sentirsi a disagio.\n\"La supercintura\".\nTrama.\nDexter deve impedire a Dee Dee di impadronirsi di una cintura che permette di camminare all'indietro. Alla fine ce la far\u00e0.\n\"Una sorella invadente\".\nTrama.\nDexter tenta inutilmente di tenere Dee Dee lontana dal laboratorio, ma finisce col chiudersi fuori.\n\"La gara di surf\".\nTrama.\nPer far colpo su Dee Dee, Mandark prende parte a una gara di surf.\n\"A che gioco giochiamo?\".\nTrama.\nDexter sfida Dee Dee in una serie di giochi. Vincer\u00e0, ma perder\u00e0 il laboratorio.\n\"Babbo Natale esiste\".\nTrama.\nDexter cerca in tutti i modi di convincere Dee Dee che Babbo Natale non esiste. Convinto che Babbo Natale sia suo pap\u00e0 travestito, Dexter finisce per tagliare accidentalmente la barba al vero Babbo Natale e di conseguenza col rovinare il Natale a tutta la sua famiglia, Dee Dee compresa.\n\"Operetta\".\nTrama.\nLa vita di Dexter e Dee Dee raccontata in versione canora."}
{"id": "5299899", "revid": "61051", "url": "https://it.wikipedia.org/wiki?curid=5299899", "title": "Emily Nicosia", "text": ""}
{"id": "5299903", "revid": "709565", "url": "https://it.wikipedia.org/wiki?curid=5299903", "title": "Episodi de Il laboratorio di Dexter (terza stagione)", "text": "La terza stagione della serie animata Il laboratorio di Dexter, composta da 13 episodi, \u00e8 stata trasmessa negli Stati Uniti su Cartoon Network dal 16 novembre 2001.\n\"Un fratello da piedi\".\nTrama.\nDexter, in seguito a un esperimento fallito, diventa accidentalmente il piede di Dee Dee e dovr\u00e0 aspettare circa 24 ore per annullare la scomoda fusione, ma per una notte dovr\u00e0 abituarsi a dormire con la sorella.\n\"Se la memoria non inganna\".\nTrama.\nDexter, dopo aver impedito alla sorella Dee Dee di manomettere un sistema per registrare i ricordi legati alla sua infanzia,deve affrontare il rivale Mandark,per salvare la sua invenzione e il laboratorio.\n\"La storia di Mandark\".\nTrama.\nIl genio Mandark ovvero Susan racconta la sua imbarazzante vita con i suoi genitori hippie\n\"Dee Dee e il suo mondo\".\nTrama.\nDee Dee usa la sua cameretta come laboratorio, in modo analogo a quello di Dexter.\n\"La magia di un momento\".\nTrama.\nL'irlandese Zio Fergie visita la famiglia d\u00ec Dexter. Ma quando questi fa sparire Dee Dee con un trucco magico, Dexter si irrita e dovr\u00e0 attendere un po' per riavere sua sorella indietro.\n\"Sfida a colori\".\nTrama.\nPrimo episodio muto della serie, in cui le azioni di Dexter e Dee Dee sono accompagnate dalla musica. Dexter vorrebbe dipingere il laboratorio di blu, Dee Dee in rosa.\n\"Gli opposti si attraggono\".\nTrama.\nDexter cerca di tenere la sorella Dee Dee distante da lui, ma non ci riesce, perch\u00e9 Dee Dee \u00e8 attirata da lui come una calamita.\n\"Avventura nei fumetti\".\nTrama.\nDexter tenta di creare un fumetto personale, con antagonista Deestructa, una donna la cui personalit\u00e0 assomiglia a quella di Dee Dee.\n\"Un piccolo equivoco\".\nTrama.\nDexter chiede alla sorella Dee Dee perch\u00e9 i loro genitori litighino durante una partita di scarabeo, ma lei non sa rispondergli. Alla fine i genitori spiegano loro che si tratta solo di una discussione circa la loro giovent\u00f9.\n\"Mentire non conviene\".\nTrama.\nDexter deve superare la sua insufficienza in ginnastica e per farlo \u00e8 anche disposto a imbrogliare. Dee Dee lo convince che pu\u00f2 ottenere buoni risultati impegnandosi per davvero.\n\"Avventura in un mondo immaginario\".\nTrama.\nSu richiesta di Dee Dee,Dexter parte con Koosie per salvare l'immaginario mondo di Kooz dalla distruzione.\n\"Una famiglia in azione\".\nTrama.\nDexter viene rapito dagli alieni e tutta la sua famiglia, compresa Dee Dee, deve unire le forze per riportarlo al presente."}
{"id": "5299907", "revid": "709565", "url": "https://it.wikipedia.org/wiki?curid=5299907", "title": "Episodi de Il laboratorio di Dexter (quarta stagione)", "text": "\"Tutti lo vogliono\".\nTrama.\nDee Dee si invaghisce di Beau, un ragazzo appassionato di scienze come suo fratello Dexter. Ma Dexter vorrebbe il giovane tutto per s\u00e9 ignorando i sentimenti di Dee Dee. Alla fine Dexter e Dee Dee resteranno delusi perch\u00e9 entrambi non tengono conto delle esigenze di Beau.\n\"Errore di sistema?\".\nTrama.\nDee Dee manomette accidentalmente il laboratorio di Dexter e cerca di nascondere al fratellino l'accaduto, travestendosi come Mandark.\n\"La veggente\".\nTrama.\nDee Dee impara un nuovo gioco improvvisandosi una zingara che predice il futuro al povero Dexter.\n\"Un dilemma piccolo piccolo\".\nTrama.\nDexter decide di rimpicciolire i suoi genitori per studiare le loro attitudini comportamentali, assistito da sua sorella Dee Dee. \n\"Ma che bel cappello!\".\nTrama.\nDee Dee sfrutta commercialmente un'invenzione di Dexter come se fosse un copricapo: inizialmente ci\u00f2 avr\u00e0 successo, alla fine si riveler\u00e0 un disastro, perch\u00e9 Dexter e Dee Dee devono vedersela con la clientela inferocita. \n\"D al quadrato\".\nTrama.\nDexter ha problemi a svolgere le cose da solo e forma un duo con sua sorella Dee Dee che per\u00f2 non dura molto.\n\"Peluche animati\".\nTrama.\nDee Dee usa una pozione per animare i suoi animali di peluche e cos\u00ec il povero Dexter \u00e8 costretto a recuperarli tutti in giro per la casa.\n\"Inchiostro ipnotico\".\nTrama.\nDexter inventa una penna ipnotica, ma deve guardarsi da Mandark e Dee Dee, che vogliono usarla per altri motivi. Alla fine Scimmia riesce a controllare Dexter, Mandark e Dee Dee in una sola volta. \n\"Un uomo di casa per caso\".\nTrama.\nIl pap\u00e0 di Dexter e Dee Dee decide di diventare un bravo uomo di casa mentre la moglie \u00e8 fuori, ma con risultati disastrosi.\n\"La baby sitter\".\nTrama.\nDee Dee diventa per una serata la babysitter del perfido Mandark e mander\u00e0 all'aria i piani di quest'ultimo. \n\"Bei vecchi tempi\".\nTrama.\nDexter e sua sorella Dee Dee, ormai due arzilli vecchietti, raccontano com'\u00e8 stata la loro vita da ragazzi.\n\"All'insegna del biondo\".\nTrama.\nDee Dee cerca di convincere Dexter a tingersi di biondo i capelli per farsi ammirare da tutti.La ragazza entra cos\u00ec in camera del fratellino e glieli tinge.Dexter alla fine ammetter\u00e0 che la sorella aveva ragione, perch\u00e9 ciascuno dei passanti ha reagito positivamente sul suo nuovo colore dei capelli.\n\"La folle corsa\".\nTrama.\nI personaggi della serie de \"Il laboratorio di Dexter\" al completo partecipano a una gara di corsa. Il perfido Mandark vorrebbe vincere barando,ma senza alcun successo.\n\"Lezione numero 5\".\nTrama.\nDexter tenta di praticare il judo per essere migliore di Dee Dee e alla fine riesce a battere la sorella dopo essere stato sconfitto da lei diverse volte.\n\"Ingiustizia poetica\".\nTrama.\nDexter ha una cotta per una compagna di classe e chiede a Dee Dee di conquistarla, ma senza successo."}
{"id": "5299911", "revid": "300067", "url": "https://it.wikipedia.org/wiki?curid=5299911", "title": "Kate Ashfield", "text": ""}
{"id": "5299914", "revid": "767487", "url": "https://it.wikipedia.org/wiki?curid=5299914", "title": "Societ\u00e0 Sportiva Ternana 1948-1949", "text": "Questa voce raccoglie le informazioni riguardanti la Societ\u00e0 Sportiva Ternana nelle competizioni ufficiali della stagione 1948-1949."}
{"id": "5299919", "revid": "767487", "url": "https://it.wikipedia.org/wiki?curid=5299919", "title": "Federica Marzi", "text": "Biografia.\nFederica Marzi nasce a Roma e cresce con la famiglia nel quartiere Donna Olimpia dove bench\u00e9 inizi l'attivit\u00e0 sportiva con il karate si appassiona al calcio decidendo di tesserarsi con la locale societ\u00e0 di calcio per approfondire la sua preparazione tecnica.\nCarriera.\nClub.\nA 10 anni Federica Marzi si iscrive alla scuola calcio dell'Olimpia venendo inserita nelle formazioni miste e giocando con i maschietti fino alla categoria Esordienti e fino al raggiungimento dell'et\u00e0 massima consentita dalla federazione.\nNotata dai selezionatori della Lazio viene contattata dalla societ\u00e0 biancazzurra che le offre l'opportunit\u00e0 di continuare a giocare in una formazione interamente femminile inserendola in rosa con le sue giovanili ma per i primi anni ha fatto la panchina giocando solamente pochi minuti a partita. A soli 14 anni riceve la sua prima convocazione con la prima squadra militante nel campionato nazionale di Serie A. Ha poi vestito le casacche del Civitavecchia, dell'Eurnova e della Roma dove ha avuto un peggioramento a livello calcistico.\nDal 2012 trova un accordo con la Res Roma, squadra allenata dal mister Melillo che punta alla promozione dalla Serie A2. Marzi fa il suo esordio con la maglia della Res durante la stagione 2012-2013, al termine della quale conquista la storica promozione in Serie A. Le stagioni si rivelano difficili e sfortunate a causa di numerosi infortuni che ne compromettono l'utilizzo sui campi di gioco, tuttavia la societ\u00e0 le rinnova la fiducia anche per la stagione 2015-2016 ma con esito purtroppo negativo.\nNazionale.\nMarzi vanta poche presenze nella Nazionale italiana Under-17."}
{"id": "5299923", "revid": "709406", "url": "https://it.wikipedia.org/wiki?curid=5299923", "title": "Sodio perborato", "text": ""}
{"id": "5299924", "revid": "709406", "url": "https://it.wikipedia.org/wiki?curid=5299924", "title": "Sodio citrato", "text": ""}
{"id": "5299925", "revid": "709406", "url": "https://it.wikipedia.org/wiki?curid=5299925", "title": "Sodio nitrato", "text": ""}
{"id": "5299926", "revid": "709406", "url": "https://it.wikipedia.org/wiki?curid=5299926", "title": "Sodio nitrito", "text": ""}
{"id": "5299927", "revid": "709406", "url": "https://it.wikipedia.org/wiki?curid=5299927", "title": "Sodio fosfato", "text": ""}
{"id": "5299930", "revid": "287204", "url": "https://it.wikipedia.org/wiki?curid=5299930", "title": "Bailando (singolo)", "text": ""}
{"id": "5299931", "revid": "709406", "url": "https://it.wikipedia.org/wiki?curid=5299931", "title": "Sodio ioduro", "text": ""}
{"id": "5299932", "revid": "709406", "url": "https://it.wikipedia.org/wiki?curid=5299932", "title": "Sodio bicarbonato", "text": ""}
{"id": "5299933", "revid": "709406", "url": "https://it.wikipedia.org/wiki?curid=5299933", "title": "Sodio stearato", "text": ""}
{"id": "5299940", "revid": "709406", "url": "https://it.wikipedia.org/wiki?curid=5299940", "title": "Sodio permanganato", "text": ""}
{"id": "5299942", "revid": "709406", "url": "https://it.wikipedia.org/wiki?curid=5299942", "title": "Calcio nitrato", "text": ""}
{"id": "5299943", "revid": "709406", "url": "https://it.wikipedia.org/wiki?curid=5299943", "title": "Calcio solfato", "text": ""}
{"id": "5299948", "revid": "686936", "url": "https://it.wikipedia.org/wiki?curid=5299948", "title": "Patrick Chung", "text": "Carriera professionistica.\nNew England Patriots.\nChung fu scelto dai New England Patriots nel secondo giro del draft 2009. Nella settimana 6 contro i Tennessee Titans mise a segno il suo primo intercetto, oltre a 8 tackle. Dopo avere iniziato come titolare una sola gara nella sua stagione da rookie, divenne la safety titolare a tempo pieno nel 2010. Nella prima settimana mise a segno un record personale di 16 tackle contro i Cincinnati Bengals. Nel secondo tempo della partita del 4 ottobre 2010, un Monday Night Football contro i Miami Dolphins, Chung blocc\u00f2 sia un punt che un field goal, che portarono in entrambi i casi a un touchdown per i Patriots. In seguito ritorn\u00f2 un intercetto per 51 yard in touchdown. La sua stagione si chiuse con 13 presenze su 14 come titolare. L'anno successivo giunse fino al Super Bowl XLVI con New England, dove fece registrare 6 tackle e un passaggio deviato nella sconfitta contro i New York Giants.\nPhiladelphia Eagles.\nIl 12 marzo 2013, Chung firm\u00f2 coi Philadelphia Eagles, dove pass\u00f2 una sola stagione prima di essere svincolato.\nRitorno ai Patriots.\nChung firm\u00f2 nuovamente con New England il 3 aprile 2014. Quell'anno part\u00ec come titolare in 15 partite su 16, con 85 tackle e un intercetto. Il 9 gennaio 2015 firm\u00f2 un rinnovo contrattuale triennale con la squadra.\nIl 5 febbraio 2017 part\u00ec come titolare nel Super Bowl LI, disputato dai Patriots contro gli Atlanta Falcons e vinto dai primi, ai tempi supplementari (prima volta nella storia del Super Bowl), con il punteggio di 34-28. Alla fine della stagione 2018 part\u00ec come nuovamente come titolare nel Super Bowl LIII vinto contro i Los Angeles Rams per 13-3, conquistando il suo terzo anello.\nNella stagione 2020 decise di non scendere in campo a causa della pandemia di COVID-19."}
{"id": "5299949", "revid": "76963", "url": "https://it.wikipedia.org/wiki?curid=5299949", "title": "Ronnie Barker", "text": ""}
{"id": "5299950", "revid": "110157", "url": "https://it.wikipedia.org/wiki?curid=5299950", "title": "Brannon", "text": "Origine e diffusione.\nRiprende il cognome irlandese \"Mc Brannan\", una forma anglicizzata di \"Mac Bran\u00e1in\", che ha il significato di \"discendente di Bran\". Quest'ultimo \u00e8 un antico nome irlandese che vuol dire \"corvo\".\nOnomastico.\nL'onomastico pu\u00f2 essere festeggiato il primo di novembre, festa di Ognissanti, non essendovi santi con questo nome che \u00e8 quindi adespota."}
{"id": "5299952", "revid": "709406", "url": "https://it.wikipedia.org/wiki?curid=5299952", "title": "Potassio nitrato", "text": ""}
{"id": "5299953", "revid": "709406", "url": "https://it.wikipedia.org/wiki?curid=5299953", "title": "Potassio nitrito", "text": ""}
{"id": "5299954", "revid": "709406", "url": "https://it.wikipedia.org/wiki?curid=5299954", "title": "Potassio solfato", "text": ""}
{"id": "5299955", "revid": "709406", "url": "https://it.wikipedia.org/wiki?curid=5299955", "title": "Potassio cloruro", "text": ""}
{"id": "5299956", "revid": "709406", "url": "https://it.wikipedia.org/wiki?curid=5299956", "title": "Potassio bromuro", "text": ""}
{"id": "5299957", "revid": "709406", "url": "https://it.wikipedia.org/wiki?curid=5299957", "title": "Potassio fluoruro", "text": ""}
{"id": "5299959", "revid": "709406", "url": "https://it.wikipedia.org/wiki?curid=5299959", "title": "Potassio ioduro", "text": ""}
{"id": "5299962", "revid": "33689", "url": "https://it.wikipedia.org/wiki?curid=5299962", "title": "Chris Barrie", "text": "Biografia.\nNato in Germania, \u00e8 cresciuto in Irlanda del Nord. Nei primi anni '80 ha lavorato con Rob Grant e Jasper Carrott, mentre nel 1984 ha avuto successo nel programma televisivo comico \"Spitting Image\", dove ha lavorato come imitatore. Con Rob Grant e Doug Naylor ha fatto parte del cast della serie di fantascienza \"Red Dwarf\" dal 1988. Ha recitato nelle serie di film di Lara Croft. \u00c8 stato sposato con Alecks dal 1987 al 1990. Vive nel Berkshire con la moglie Monica sposata nel 1997 e con due figli."}
{"id": "5299963", "revid": "1543377", "url": "https://it.wikipedia.org/wiki?curid=5299963", "title": "Impronte di dinosauri di Monte Pelmetto", "text": "Le impronte di dinosauri di Monte Pelmetto, si trovano sulla superficie di un grande masso (10 metri per 6), proveniente da una vecchia frana che aveva provocato il distacco di rocce triassiche dallo spigolo meridionale del Monte Pelmetto, a quota 2050, in alta Val Zoldana, vicino al Passo Staulanza.\nLa scoperta.\nLe tracce furono notate dal naturalista Vittorino Cazzetta nella prima met\u00e0 degli anni '80, che aveva osservato sulla superficie di strato di un blocco di dolomia principale esposto nel detrito di falda delle file di \"coppette incavate\" per le quali era difficile dare lor una spiegazione di origine non legata ad attivit\u00e0 animale, per quanto al quel tempo in Italia non erano ancora note tracce o resti fossili ascrivibili con certezza a dinosauri in Italia e quindi le loro prime interpretazioni come tracce fossili di dinosauri furono accolte con scetticismo e incredulit\u00e0. Il loro riconoscimento e conferma trattarsi di impronte di tracce di deambulazione di dinosauri avvenne dopo che fotografie della piastra furono sottoposte al giudizio degli studiosi della fondazione Ligabue e la scoperta fu ufficializzata nel 1984 con la pubblicazione nel volume \"Sulle orme dei dinosauri\"\nUn calco della superficie rocciosa con le tracce \u00e8 visibile nel museo civico di Selva di Cadore intitolato a Vittorino Cazzetta.\nDescrizione.\nLo studio, ad opera di Paolo Mietto, dell'universit\u00e0' di Padova, ha evidenziato la presenza di un centinaio di impronte; sono osservabili tracce riconducibili almeno a tre diversi dinosauri in movimento sulla piana di marea durante il triassico superiore, ritenuti appartenere al gruppo dei dinosauri carnivori celurosauri, a un primitivo ornitisco e a un grande saurisco erbivoro prosauropode."}
{"id": "5299965", "revid": "339392", "url": "https://it.wikipedia.org/wiki?curid=5299965", "title": "Crisi diplomatica tra India e Italia del 2012-2015", "text": ""}
{"id": "5299968", "revid": "709406", "url": "https://it.wikipedia.org/wiki?curid=5299968", "title": "Calcio gluconato", "text": ""}
{"id": "5299971", "revid": "709406", "url": "https://it.wikipedia.org/wiki?curid=5299971", "title": "Miorilassanti", "text": ""}
{"id": "5299972", "revid": "196390", "url": "https://it.wikipedia.org/wiki?curid=5299972", "title": "Procaina cloridrato", "text": ""}
{"id": "5299973", "revid": "1632387", "url": "https://it.wikipedia.org/wiki?curid=5299973", "title": "Riccardo Groppali", "text": "Biografia.\nConsegue la maturit\u00e0 al Liceo Classico Daniele Manin di Cremona e nel giugno 1975 si laurea in Scienze Biologiche presso l'Universit\u00e0 di Pavia, dove \u00e8 ricercatore dal 1984 e responsabile del Laboratorio di Conservazione della Natura e di Ecologia degli Invertebrati.\n\u00c8 stato docente presso il Politecnico di Milano e ha insegnato all'Universit\u00e0 di Pavia Conservazione della natura e delle sue risorse, Zoocenosi e conservazione della natura, Etologia applicata, Equilibri naturali e lotta biologica, Collezioni entomologiche, Elementi di botanica, Aracnologia, Fauna regionale, Ecologia ed Ecologia applicata.\nCollabora con il Museo Civico di Storia Naturale di Cremona, presso il quale \u00e8 stato anche Conservatore.\nHa una figlia di nome Vera, manager di primo piano, sposata con un importante dirigente di una nobile famiglia bergamasca.\nAltri incarichi.\nTra il 1995 e il 1999 \u00e8 stato assessore all'Ambiente ed Ecologia, alla Polizia Municipale, al Traffico e alla Mobilit\u00e0, all'Educazione Ambientale, al Verde e all'Impiantistica sportiva, alla Protezione Civile e ai rapporti coll'Azienda Energetica Municipale presso il Comune di Cremona.\nNel 2006 viene eletto presidente del Forum di Cremona per Agenda 21, \u00e8 membro di commissioni tecnico-scientifiche della Regione Lombardia, ha responsabilit\u00e0 di commissioni relative all'ambiente presso il Distretto 2050\u00b0 di Rotary International ed \u00e8 consigliere dell'Associazione Europea Rotariana per l'Ambiente.\n\u00c8 stato consigliere di Italia Nostra, del Gruppo di Ecologia di base Gadio, del Gruppo Ornitologico Lombardo e del Consorzio Forestale Padano.\nTra il 2003 e il 2013 \u00e8 stato direttore del Parco regionale dell\u2019Adda Sud, del quale \u00e8 diventato poi consulente scientifico.\nNel 1987 \u00e8 tra i fondatori della rivista Pianura: scienze e storia dell'ambiente padano, di cui dal 1987 \u00e8 membro del comitato scientifico e redazionale.\nRisultati scientifici.\nSi \u00e8 dedicato allo studio degli agroecosistemi planiziali con indagini riferite soprattutto all'avifauna, ideando e applicando un metodo di censimento lungo transetti che copre l'intero corso dell'anno; ha studiato il ruolo dell'avifauna negli equilibri ecologici, studiando in particolare l'alimentazione delle specie italiane; ha condotto analisi sulla fauna urbana e in particolare sull'avifauna, ideando e adottando - su un arco temporale di 20 anni - un metodo innovativo poi applicato in indagini simili in Italia; si \u00e8 occupato di controllo biologico di specie entomologiche potenzialmente dannose in ambienti forestali montani tramite l'introduzione di \"Formica lugubris\", effettuando indagini e censimenti delle popolazioni trapiantate in diverse regioni italiane; ha approfondito le attuali conoscenze eco-etologiche sui ragni, ideando e adottando un metodo speditivo di censimento dell'araneofauna. In suo onore \u00e8 stata denominata la \"Cyclosa groppalii\" Pesarini, 1998, ragno appartenente alla famiglia Araneidae.\nOpere principali.\n\"Aspetti della copertura forestale, della flora e della fauna nel paesaggio naturalistico dell'Italia\", R. Groppali, A. Fanfani, M. Pavan (Ministero Agricoltura e Foreste - Collana Verde, 1980 - Italia settentrionale, 1981 - Italia centrale, 1983 - Italia meridionale e insulare)\n\"Quarantacinque anni di protezione forestale con \"Formica lugubris\" Zett. (Hymenoptera Formicidae). L'esperienza di Monte d'Alpe (Appennino Ligure in provincia di Pavia)\",\" \"G. Ronchetti, R. Groppali (Istituto di Entomologia dell'Universit\u00e0 di Pavia, 1995)\n\"Animali alleati dell'uomo nella lotta contro insetti e roditori\", R. Groppali (Edagricole, 1987) ISBN 8820626640\n\"Uccelli predatori di insetti - indagini e considerazioni su circa 21.000 insetti e 1.000 invertebrati contenuti in 1.521 stomaci di 204 specie italiane\", R. Groppali (Perdisa, 2007) ISBN 9788883724077\n\"Uccelli e campagna - conservare la biodiversit\u00e0 di ecosistemi in mutamento\", R. Groppali, G. Camerini (Perdisa, 2006) ISBN 8883722841\n\"Conservazione della natura e campagna nel Parco Adda Sud\", R. Groppali (Parco Adda Sud, 2008)\n\"Etologia applicata - dagli invertebrati all'uomo\", R. Groppali (Calderini Edagricole, 2001) ISBN 8820646668\n\"Osservare gli insetti - farfalle e libellule del Parco Adda Sud\", R. Groppali, G. D'Amico, C. Riccardi (Parco Adda Sud, 2008)\n\"I ragni\", R. Groppali. In Atlante della biodiversit\u00e0 nel Parco Ticino, EdiNodo, 1999\n\"Aracnologia - classificazione e studio degli aracnidi, biologia, ecologia e rapporti con l'uomo dei ragni\", R. Groppali (CLU Pavia, 2013) ISBN 9788877910387\n\"Fauna regionale - studio, gestione e conservazione degli animali in Lombardia\", R. Groppali (CLU Pavia, 2012)\n\"Atlante della biodiversit\u00e0 del Parco Adda Sud - primo elenco delle specie viventi nell'area protetta\", R. Groppali (Parco Adda Sud, 2006)\n\"Ecologia applicata a gestione e conservazione della natura\", R. Groppali (CLUP Milano, 2004) ISBN 8870907554\n\"Gli uccelli nidificanti e svernanti nella citt\u00e0 di Cremona (1990-1993)\", R. Groppali (Museo Civico di Storia Naturale di Cremona, 1994)\n\"Nidificanti e svernanti a Cremona tra 1990-1993 e 2001-2004\", R. Groppali (Sistema Museale del Comune di Cremona, 2005)\n\"Atlante guida dell'avifauna del territorio cremonese\", R. Groppali (Comune e Sistema Museale di Cremona, 2002)\n\"Avifauna del Po cremonese\", R. Groppali (Comune di Cremona e Rotary per il Po, 2013)\n\"Uccelli e dialetti di Bergamo, Brescia, Cremona, Lodi, Mantova, Milano, Parma, Pavia, Piacenza e Varese - la natura osservata dal popolo\", R. Groppali (Cremonalibri, 2014) ISBN 9788883592003\n\"Gli uccelli dell'Isola del Garda e del Lago\", R. Groppali (Acherdo, 2006)\n\"Djoudj et ses oiseaux - l'avifaune du Parc National et du S\u00e9n\u00e9gal atlantique et Gambia\", R. Groppali (Parco Adda Sud, 2006)\n\"Entomologia applicata all'agroambiente\" , R. Groppali (CLU Pavia, 2016)"}
{"id": "5299974", "revid": "709406", "url": "https://it.wikipedia.org/wiki?curid=5299974", "title": "Zinco ossido", "text": ""}
{"id": "5299975", "revid": "709406", "url": "https://it.wikipedia.org/wiki?curid=5299975", "title": "Zinco stearato", "text": ""}
{"id": "5299977", "revid": "709406", "url": "https://it.wikipedia.org/wiki?curid=5299977", "title": "Argento nitrato", "text": ""}
{"id": "5299979", "revid": "709406", "url": "https://it.wikipedia.org/wiki?curid=5299979", "title": "Argento cloruro", "text": ""}
{"id": "5299982", "revid": "76963", "url": "https://it.wikipedia.org/wiki?curid=5299982", "title": "Helen Baxendale", "text": ""}
{"id": "5299985", "revid": "287204", "url": "https://it.wikipedia.org/wiki?curid=5299985", "title": "Metamorphosis (album)", "text": ""}
{"id": "5299986", "revid": "287204", "url": "https://it.wikipedia.org/wiki?curid=5299986", "title": "Metamorphosis (EP)", "text": ""}
{"id": "5299991", "revid": "767487", "url": "https://it.wikipedia.org/wiki?curid=5299991", "title": "Selwyn (nome)", "text": "Origine e diffusione.\nNome di scarsa diffusione, che riprende il cognome inglese \"Selwyn\", adottato prevalentemente nel tardo XIX secolo in onore di George Augustus Selwyn, primo vescovo anglicano di Nuova Zelanda, da cui prende il nome il Selwyn College.\nL'origine del cognome non \u00e8 del tutto certa; nella maggioranza dei casi, esso ha probabilmente origini normanne, da \"Seleuin\" (una forma francese antica del nome latino \"Silvanus\") o da \"salvagin\" (\"selvaggio\", \"feroce\" in francese antico). Alternativamente, potrebbe derivare da \"Selewine\", \"Selewyn\" o \"Selwine\", un nome medio inglese attestato solo dopo la conquista normanna: secondo alcune fonti, esso si sarebbe evoluto da un nome inglese antico non pervenutoci, composto da \"s\u0113le\" (\"prosperit\u00e0\") o \"sele\" (\"maniero\", \"residenza\", \"sala\") e \"wine\" (\"amico\", presente anche in Winston, Rowena ed Eowyn), con la possibile interpretazione di \"amico della sala\" o \"protettore della sala\". Non \u00e8 da escludere, per\u00f2, che anche \"Selewine\" derivi a sua volta da \"Silvanus\".\nOnomastico.\nNon esistono santi che portano questo nome, che quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "5299992", "revid": "36426", "url": "https://it.wikipedia.org/wiki?curid=5299992", "title": "Maniera greca", "text": ""}
{"id": "5299997", "revid": "484362", "url": "https://it.wikipedia.org/wiki?curid=5299997", "title": "Moschea Sokollu Mehmet Pasci\u00e0", "text": ""}
{"id": "5299998", "revid": "344503", "url": "https://it.wikipedia.org/wiki?curid=5299998", "title": "Max Beesley", "text": ""}
{"id": "5299999", "revid": "59785", "url": "https://it.wikipedia.org/wiki?curid=5299999", "title": "Moschea Mihrimah", "text": ""}
{"id": "5300001", "revid": "767487", "url": "https://it.wikipedia.org/wiki?curid=5300001", "title": "Kangaroo Jack - Prendi i soldi e salta", "text": "Kangaroo Jack - Prendi i soldi e salta (\"Kangaroo Jack\") \u00e8 un film del 2003 diretto da David McNally.\nTrama.\nCharlie e Louis sono amici da quando quest'ultimo ha salvato Charlie quando ha rischiato di affogare in mare. 20 anni dopo fanno scoprire per sbaglio alla polizia un magazzino di Sal, potente boss mafioso e patrigno di Charlie. Per ripagare il debito, devono portare una busta contenente 50.000 dollari a un criminale di Sydney, ma durante il tragitto la giacca di Louis, nella cui tasca vi era la busta, finisce indossata a un canguro. Cos\u00ec i due, assistiti dalla naturalista Jessie, partono alla ricerca del canguro e della busta.\nCritica.\nIl quotidiano australiano \"The Age\" ha inserito \"Kangaroo Jack\" nella lista dei peggiori film di tutti i tempi. Inoltre Christopher Walken ed Anthony Anderson sono stati candidati al Razzie Award al peggior attore non protagonista."}
{"id": "5300010", "revid": "36426", "url": "https://it.wikipedia.org/wiki?curid=5300010", "title": "Creazione e Cacciata", "text": ""}
{"id": "5300031", "revid": "300067", "url": "https://it.wikipedia.org/wiki?curid=5300031", "title": "Continental Basketball Association 1997-1998", "text": "La stagione CBA 1997-98 fu la 52\u00aa della Continental Basketball Association. Parteciparono 9 squadre divise in due gironi.\nRispetto alla stagione precedente si aggiunsero gli Idaho Stampede. I Florida Beachdogs, gli Oklahoma City Cavalry e gli Omaha Racers scomparvero."}
{"id": "5300032", "revid": "767487", "url": "https://it.wikipedia.org/wiki?curid=5300032", "title": "Campionato mondiale di baseball Under-18", "text": "Il Campionato mondiale di baseball Under-18 \u00e8 la massima competizione di baseball riservata agli atleti di et\u00e0 inferiore ai diciotto anni (Under-18) ed \u00e8 organizzato dalla IBAF."}
{"id": "5300048", "revid": "406085", "url": "https://it.wikipedia.org/wiki?curid=5300048", "title": "Aeroporto di Malm\u00f6", "text": ""}
{"id": "5300049", "revid": "287204", "url": "https://it.wikipedia.org/wiki?curid=5300049", "title": "Il sigillo maledetto dei templari", "text": "Il sigillo maledetto dei templari (\"Crusader Gold\") \u00e8 un romanzo scritto dall'archeologo e scrittore David Gibbins e narra il secondo capitolo delle vicende di Jack Howard.\nTrama.\nDopo un prologo ambientato nel 71 a.C., quando la Menorah viene trasportata dal tempio ebraico di Gerusalemme e rinchiusa a Roma, \nil romanzo inizia nel porto di Istanbul ai nostri giorni, dove Jack Howard (un archeologo marino) \u00e8 a caccia di tesori antichi. Tra i tesori gettati nelle acque del porto, ai tempi dei crociati, potrebbe trovarsi la Menorah, uno tra i pi\u00f9 importanti tesori dell'ebraismo. Jack impara presto dai colleghi Jeremy e Maria che il tesoro in questione potrebbe essere stato rubato da Costantinopoli dal guerriero norvegese Harald Hardrada, durante il suo servizio per l'imperatore di Costantinopoli. Jack, per avere ulteriori informazioni sulle eventuali tracce del tesoro, va al monastero di Iona in Scozia, per incontrare un sacerdote che lo informa sulla presenza dell'Ahnenerbe nazista (gi\u00e0 sulle tracce della menorah dal 1930). Dopo qualche tempo, il sacerdote viene trovato orribilmente ucciso, a dimostrazione che i nazisti di oggi li stanno seguendo nell'ombra. In Groenlandia, Jack e il suo amico Costas, durante l'immersione all'interno di un iceberg, trovano sepolta una nave vichinga perfettamente conservata che contiene uno dei guerrieri di Hardrada. Dopo tale ritrovamento, il gruppo decide di andare all'l'Anse aux Meadows in Canada, un sito vichingo in Groenlandia, dove ulteriori indizi li portano in Yucat\u00e1n, una regione del Messico, dove Hardrada e i suoi uomini combatterono un'ultima battaglia con i Maya. Dopo un pericoloso tuffo in un cenote, Jack scopre la verit\u00e0 ultima di Hardrada e il destino della Menorah. Dopo un braccio di ferro con i nazisti e i loro scagnozzi, decide di ripartire per nuove avventure."}
{"id": "5300050", "revid": "1782831", "url": "https://it.wikipedia.org/wiki?curid=5300050", "title": "Valentino Vago", "text": "Biografia.\nDopo essersi laureato all'Accademia di belle arti di Brera, nel 1955 espone alla VII Quadriennale nazionale d'arte di Roma mostra che frequenter\u00e0 altre 5 volte .\nLa sua prima personale \u00e8 nel 1960, a Milano, al Salone Annunciata. Nel suo lungo percorso artistico ha partecipato a numerose mostre personali e importanti collettive in Italia e all'estero. Si ricordano le partecipazioni a rassegne realizzate dalla Biennale di San Paolo, al Kunstmuseum di Colonia, alla Hayward Gallery di Londra, al Grand Palais di Parigi e, ancora, nei musei di Francoforte, Berlino, Hannover e Vienna.\nMilano gli ha dedicato importanti antologiche, tra cui quelle a Palazzo Reale, al Pac - Padiglione di arte contemporanea e al Museo diocesano. I suoi lavori sono presenti in importanti collezioni private e pubbliche italiane e straniere.\nDal 1979 si \u00e8 dedicato, con continuit\u00e0, alla pittura murale, dipingendo ambienti pubblici e privati in Italia e all'estero. Oltre una decina di opere abitabili sono all'interno di chiese. La prima, quella di San Giulio a Barlassina, \u00e8 del 1982, la pi\u00f9 vasta (12.000 m\u00b2), dedicata a Nostra Signora del Rosario, \u00e8 stata consacrata nel 2008 a Doha, Qatar.\nNel 2011 \u00e8 stato pubblicato il Catalogo Ragionato delle opere, edito da Skira. I testi in catalogo sono a cura del comitato scientifico presieduto da Flavio Caroli.\nIl 18 giugno 2013 il presidente della Repubblica, Giorgio Napolitano, nel corso di una solenne cerimonia svoltasi al Quirinale, ha conferito il premio nazionale \u201cPresidente della Repubblica\u201d dedicato alle personalit\u00e0 della cultura, dell\u2019arte e della scienza designati dalle Accademie di Santa Cecilia, dei Lincei e dall\u2019Accademia nazionale di San Luca. Per l\u2019edizione 2012 gli accademici di San Luca hanno segnalato il pittore Valentino Vago, al quale \u00e8 andato il prestigioso riconoscimento alla carriera. In tale circostanza il presidente dell\u2019Accademia nazionale di San Luca, Paolo Portoghesi, ha tenuto una \"laudatio\" dell\u2019artista."}
{"id": "5300052", "revid": "1516566", "url": "https://it.wikipedia.org/wiki?curid=5300052", "title": "Giuseppe Jona", "text": "Biografia.\nGiuseppe Jona nacque a Venezia il 28 ottobre 1866 da una famiglia ebraica. Quarto di cinque fratelli, studi\u00f2 al liceo Marco Foscarini e si iscrisse alla facolt\u00e0 di medicina dell'Universit\u00e0 di Padova, dove ebbe come maestri Luigi Paganuzzi, Achille De Giovanni e Augusto Bonome. Si laure\u00f2 con il massimo dei voti nel 1892 e rimase presso l'Istituto di Anatomia Patologica diretto dal Bonome.\nNel 1895, inizi\u00f2 la sua collaborazione all'Ospedale Civile di Venezia con Luigi Paganuzzi, che dal 1871 aveva ricoperto il posto di dissettore anatomico, passando poi, nel 1882, a dirigere il reparto di medicina II.\nAlla morte di Paganuzzi (1901), Jona lo sostitu\u00ec alla guida interinale della divisione e la direzione dell'Ospedale Civile gli affid\u00f2 anche il Gabinetto Batteriologico. In questo duplice ruolo il giovane medico seppe aggregare intorno a s\u00e9 un attivo gruppo di studiosi e aliment\u00f2 il dibattito scientifico con molteplici pubblicazioni specialistiche. Nel 1901 ottenne all'Universit\u00e0 di Padova la libera docenza e l'anno seguente vinse il concorso per il posto di primario dell'Ospedale Civile di Grosseto. Pochi mesi dopo fu tuttavia richiamato a Venezia al Santi Giovanni e Paolo per ricoprire il ruolo di primario dissettore lasciato dal Cavagnis; nel 1905 vinse il concorso che lo conferm\u00f2 in quel posto.\nFra il 1906 e il 1912 egli riusc\u00ec a trasformare la sala anatomica veneziana nell'Istituto Anatomo-Patologico dell'Ospedale Civile. Nel 1911, vinse il concorso a primario della divisione medica II.\nNel 1917, nei giorni che seguirono la battaglia di Caporetto, offr\u00ec la sua opera all'autorit\u00e0 militare in qualit\u00e0 di ispettore malariologo e consulente medico-legale di tutti gli ospedali militari. Si distinse come membro del Comitato di Assistenza Civile tanto che il Ministero dell'Interno lo riconobbe \"patriota entusiasta di fede incrollabile\" che aveva dato \"tutta la sua opera infaticabile di cittadino alla patria. Vero esempio di attivit\u00e0 e di altissimo valore civile\".\nTra 1921 al 1925 fu il ventisettesimo presidente dell'Ateneo Veneto, istituto nel quale era entrato a far parte fin dal 1901. Come presidente, avvalendosi della collaborazione di Giulio Lorenzetti, potenzi\u00f2 la diffusione della cultura e increment\u00f2 la biblioteca circolante. Promosse inoltre con gruppi di soci dell'Ateneo la conoscenza e l'approfondimento di temi veneziani di primaria importanza come le comunicazioni fra la citt\u00e0 e la Terraferma, il problema del porto e del suo entroterra, la valorizzazione degli istituti cittadini di alta cultura, la formazione professionale e la situazione delle case popolari. Egli cerc\u00f2 di favorire lo sviluppo di due istituti scientifici legati alla tradizione e alla specificit\u00e0 veneziane: la stazione idrobiologica del Lido, che avrebbe dovuto collocarsi accanto alla gi\u00e0 esistente stazione talassografica, e l'istituto di anatomia patologica dell'Ospedale Civile.\nNel 1931, in occasione del venticinquesimo anno del suo primariato, gli allievi gli dedicarono una pubblicazione celebrativa. Dal 1933 fu socio dell'Istituto Veneto di Scienze, Lettere ed Arti.\nNel 1936 dopo quarant'anni di servizio, Jona si conged\u00f2 dai suoi allievi. In pensione per i sopraggiunti limiti di et\u00e0, l'anziano maestro evit\u00f2 l'umiliazione di essere cacciato dal suo ospedale in seguito alle leggi razziali fasciste del 1938, ma perse la libera docenza e fu radiato dall'Istituto Veneto di Scienze, Lettere ed Arti e dall'Ateneo Veneto. Nel 1940 fu depennato dall'Albo dei Medici come gli altri suoi correligionari e fu privato della sua professione.\nIl 16 giugno 1940, anche se non era ebreo praticante, egli assunse il compito di guidare la comunit\u00e0 israelitica. Anche dopo l'8 settembre 1943 scelse di rimanere a Venezia come riferimento per chi non voleva o non poteva fuggire. Di fronte alla richiesta delle autorit\u00e0 tedesche di consegnare una lista aggiornata degli ebrei rimasti in citt\u00e0 e al timore che potessero costringerlo a collaborare, Jona il 14 settembre redasse accurato testamento, lasciando gran parte dei suoi beni ad opere sociali e caritatevoli, e tre giorni dopo pose termine alla sua vita, dopo aver distrutto ogni documento in suo possesso che potesse rivelare l'identit\u00e0 e il domicilio degli ebrei veneziani. Il suo atto ostacol\u00f2 l'attuazione dei piani di deportazione e lanci\u00f2 un segnale preciso alla comunit\u00e0 circa la drammaticit\u00e0 della situazione.\nGiuseppe Jona \u00e8 ricordato oggi in una targa del Campo del Ghetto di Venezia come \"maestro di rettitudine e bont\u00e0\" per aver aiutato la comunit\u00e0 ebraica \"nell'ora tristissima della persecuzione\", offrendo \"i tesori dell'anima sua grande\".\nA lui \u00e8 dedicato il padiglione \"Giuseppe Jona\" dell'Ospedale Civile di Venezia."}
{"id": "5300053", "revid": "70544455", "url": "https://it.wikipedia.org/wiki?curid=5300053", "title": "Odio razziale", "text": ""}
{"id": "5300059", "revid": "1543377", "url": "https://it.wikipedia.org/wiki?curid=5300059", "title": "Off-by-one error", "text": "Un off-by-one error (OBOE), detto anche OBOB (off-by-one bug), \u00e8 un errore logico di programmazione che avviene quando un ciclo iterativo viene ripetuto una volta di troppo o una volta di meno, a causa di un errore nella specifica della condizione di verit\u00e0: solitamente accade quando il programmatore mette erroneamente il simbolo di \"minore o uguale\" al posto del simbolo \"minore\", o il simbolo \"maggiore o uguale\" al posto di \"maggiore\", oppure quando commette un errore nell'inizializzazione della variabile testata, settandola a zero anzich\u00e9 a uno: questo causa problemi ad esempio se essa si riferisce all'indice di un array (il quale in molti linguaggi di programmazione comincia da zero); oppure nel caso in cui essa poi sia usata in una divisione (nel qual caso \u00e8 bene sia settata a valori diversi da zero, per evitare eccezioni del tipo \"divisione per zero\").\nIterazioni oltre il termine dell'array.\nConsideriamo un array di oggetti, dei quali processare quelli compresi da un certo valore \"m\" ad uno \"n\" (estremi inclusi). Quanti elementi si trovano in questo range? Una risposta intuitiva potrebbe essere \"n\" \u2013 \"m\", ma questo \u00e8 proprio un errore di off-by-one, pi\u00f9 precisamente del tipo fencepost; la risposta corretta \u00e8 infatti (\"n\" \u2013 \"m\") + 1.\nProprio per via di questa contro-intuitivit\u00e0, i range nell'informatica sono spesso rappresentati da intervalli semi-aperti; il range da \"m\" ad \"n\" inclusivo infatti, \u00e8 rappresentato dagli elementi che vanno da \"m\" (incluso) ad \"n\" + 1 (escluso), proprio per evitare errori di fancepost. Per esempio, un ciclo che itera cinque volte (da 0 a 4 incluso) pu\u00f2 essere scritto come un intervallo semi-aperto da 0 a 5:\nfor (i = 0; i &lt; 5; i++)\n //Corpo del ciclo\nIl corpo del ciclo \u00e8 eseguito prima di tutto quando i \u00e8 uguale a 0; successivamente i assume i valori 1,2,3, sino a raggiungere il valore finale 4 nel corso delle iterazioni. A questo punto, i assumer\u00e0 valore 5, e dato che i&lt;5 \u00e8 falso il loop termina. In ogni caso, se la comparazione usata fosse stata &lt;= (minore o uguale a), il ciclo sarebbe stato ripetuto 6 volte: i assumerebbe infatti i valori 0,1,2,3,4, e 5 (con un'ultima ripetizione all'assunzione del valore 5). Analogamente, se i fosse stato inizializzato ad 1 invece che a 0, si sarebbero verificate soltanto quattro iterazioni, relative ai valori 1,2,3, e 4 assunti da i.\nEntrambe queste situazioni causerebbero quindi errori di tipo off-by-one.\nUn altro tipo di errore pu\u00f2 verificarsi se un ciclo do-while viene utilizzato al posto di uno while (o vice versa), poich\u00e9 quello di tipo do-while \u00e8 per costruzione ripetuto per forza almeno una volta.\nErrori relativi agli array possono inoltre essere risultato di differenze concettuali tra i vari linguaggi di programmazione. La numerazione che fa riferimento alla prima cella come la cella 0 \u00e8 molto comune, ma alcuni linguaggi la numerano come la 1. Pascal utilizza gli array con indici definiti dagli utenti, rendendone possibile la modellazione successivamente al problema del dominio.\nErrore fencepost.\nUn errore fencepost (letteralmente \"staccionata\", chiamato anche telegraph pole, lamp-post o picket fence) \u00e8 un tipo specifico di errore di off-by-one. Una descrizione primitiva di questo errore apparve nei testi di Vitruvio. Il problema si pu\u00f2 illustrare nel modo seguente:\nLa risposta pi\u00f9 immediata, ovvero 10, \u00e8 sbagliata. La recinzione \u00e8 composta infatti da 10 sezioni ed 11 paletti.\nL\u2019errore inverso si verifica quando il numero di paletti \u00e8 noto e il numero di sezioni si assume essere lo stesso. Il numero di sezioni attuale deve sempre essere uno di meno rispetto al numero di paletti.\nPi\u00f9 in generale, il problema pu\u00f2 essere posto nel modo seguente:\nLa risposta corretta dovrebbe essere \"n\" \u2013 1 se la sequenza di paletti \u00e8 aperta alla fine, \"n\" se si chiudono a cerchio, o \"n\" + 1 se il lato aperto della sequenza di paletti \u00e8 considerato come una sezione. Bisogna prestare molta attenzione alla definizione precisa del problema, perch\u00e9 il setup di una certa configurazione potrebbe dare la risposta sbagliata per altre. Errori di fencepost derivano in sostanza dal contare gli elementi piuttosto che gli spazi che li separano e viceversa, o trascurando di considerare se l\u2019oggetto in esame dovrebbe essere contato soltanto in uno o in entrambi gli estremi della fila.\nErrori di fencepost possono inoltre verificarsi in unit\u00e0 di misura diverse dalle lunghezze. Ad esempio, la \u201cTime Pyramid\u201d \u00e8 una costruzione costituita da 120 blocchi da piazzarsi a distanza di 10 anni l\u2019uno dall\u2019altro. Saranno quindi necessari 1190 anni per la costruzione completa, dal piazzamento del primo blocco sino all\u2019ultimo, e non 1200. Uno dei primi errori di tipo fencepost vide coinvolta l\u2019unit\u00e0 di misura temporale, nel caso specifico del calendario Giuliano. Esso originariamente calcolava gli anni bisestili in maniera errata, considerandoli in maniera inclusiva invece che esclusiva, originandone quindi uno ogni 3 anni invece che quattro.\nUn errore di fencepost pu\u00f2, in rari casi, essere collegato ad un errore introdotto da regolarit\u00e0 inaspettate in valori di input, che possono (per esempio) contrastare completamente con un\u2019implementazione teoricamente efficiente di alberi binari o funzioni di hash. Questo errore pu\u00f2 implicare il verificarsi dei casi peggiori di un algoritmo, invece che quelli attesi.\nIn caso di utilizzo di numeri molto grandi, avere una ripetizione in pi\u00f9 pu\u00f2 non essere un problema cos\u00ec evidente. Avendo a che fare con numeri pi\u00f9 piccoli invece, soprattutto in casi specifici nei quali la precisione \u00e8 essenziale, commettere un errore off-by-one pu\u00f2 essere disastroso. A volte l\u2019errore potr\u00e0 essere inoltre ripetuto e anche peggiorato, nel caso in cui un susseguirsi di persone utilizzino uno stesso calcolo errato portandoselo dietro di volta in volta (ovviamente l\u2019errore potrebbe anche venire corretto).\nUn esempio di quando un errore di questo tipo si pu\u00f2 verificare coinvolge il linguaggio MATLAB, durante l\u2019utilizzo della funzione codice_1. I parametri di questa funzione sono (limite inferiore, limite superiore, numero di valori) e non (limite inferiore, limite superiore, numero di incrementi). Un programmatore che fraintende il terzo parametro, intendendolo come \u201cnumero di incrementi\u201d, potrebbe pensare che codice_2 genererebbe la sequenza codice_3, mentre in realt\u00e0 l\u2019output sarebbe codice_4.\nImplementazioni di sicurezza.\nUn errore di tipo off-by-one che pu\u00f2 minare la sicurezza di un sistema informatico pu\u00f2 derivare dall'errato utilizzo della funzione codice_5 , della libreria standard C. Fraintendimento comune con questo tipo di funzione riguarda il pensare che il terminatore di sicurezza non verr\u00e0 scritto oltre la lunghezza massima di una stringa. In realt\u00e0 ci\u00f2 accade, e il terminatore verr\u00e0 scritto esattamente un byte oltre la lunghezza massima consentita specificata. Il codice di seguito presenta un bug di questo tipo:\nvoid foo (char *s)\n char buf[15];\n memset(buf, 0, sizeof(buf));\n strncat(buf, s, sizeof(buf)); //Il parametro finale dovrebbe essere: sizeof(buf) - 1\nErrori di tipo off-by-one sono comuni nell'utilizzo delle librerie C, perch\u00e9 non coerenti tra loro in situazioni nelle quali, come nell\u2019esempio, ci si deve ricordare di sottrarre un byte: funzioni come codice_6 e codice_7 non scriveranno mai oltre la lunghezza della stringa a loro indicata (codice_6 sottrae 1 e restituisce soltanto (lenght \u2013 1) byte), mentre altre come la codice_5 lo fanno; per questo motivo chi programma deve ricordarsi per quali funzioni sar\u00e0 necessario sottrarre un byte, e per quali no.\nIn alcuni sistemi (in particolare architetture di tipo little endian) questa incoerenza pu\u00f2 causare una sovrascrittura dell\u2019ultimo byte significativo del frame pointer. Si crea cos\u00ec una condizione sfruttabile per un aggressore, che pu\u00f2 dirottare le variabile locale per la routine di chiamata.\nUn approccio utile per cercare di prevenire alcuni problemi \u00e8 usare varianti di queste funzioni, che calcolino quanto scrivere basandosi sulla lunghezza totale del buffer, piuttosto che sul massimo numero di caratteri da scrivere. Queste possono essere funzioni come la codice_10 e codice_11, spesso considerate pi\u00f9 sicure perch\u00e9 rendono pi\u00f9 facile prevenire scritture accidentali oltre la fine del buffer (nell'esempio di codice riportato sopra, chiamare codice_12 risolverebbe il problema)"}
{"id": "5300061", "revid": "773636", "url": "https://it.wikipedia.org/wiki?curid=5300061", "title": "Scapitta", "text": ""}
{"id": "5300066", "revid": "28592", "url": "https://it.wikipedia.org/wiki?curid=5300066", "title": "Scapitta (Montaldo Bormida)", "text": ""}
{"id": "5300067", "revid": "228587", "url": "https://it.wikipedia.org/wiki?curid=5300067", "title": "Scarpitta", "text": ""}
{"id": "5300069", "revid": "838137", "url": "https://it.wikipedia.org/wiki?curid=5300069", "title": "Sistema di classificazione biofarmaceutico", "text": "Il sistema di classificazione biofarmaceutico (in inglese: Biopharmaceutics Classification System: BCS) \u00e8 un metodo fornito ed approvato dalla Food and Drug Administration per la classificazione dei farmaci destinati all'assorbimento gastrointestinale. Il metodo \u00e8 stato ideato in supporto a studi di biodisponibilit\u00e0 e di bioequivalenza.\nClassificazione.\nI farmaci vengono suddivisi in quattro differenti classi in base alle propriet\u00e0 di solubilit\u00e0 e di permeabilit\u00e0 attraverso le membrane biologiche.\nSecondo le convenzioni del BCS, una sostanza viene definita \"ad alta solubilit\u00e0\" quando la dose singola a rilascio immediato pi\u00f9 alta \u00e8 solubile in 250 mL di acqua, in un range di pH da 1 a 7.5, mentre sono \"ad alta permeabilit\u00e0\" quelle sostanze per cui la quantit\u00e0 di farmaco assorbito \u00e8 maggiore del 90% della dose totale somministrata."}
{"id": "5300073", "revid": "121640914", "url": "https://it.wikipedia.org/wiki?curid=5300073", "title": "Emil Rathenau", "text": "\u00c8 stata una figura eminente nell'industria elettromeccanica europea, fondando fra l'altro le societ\u00e0 AEG e NAG.\nBiografia.\nEmil Moritz Rathenau nacque a Berlino, figlio di Moritz Rathenau, in una famiglia benestante di origine ebraica.\nNel 1881, durante l'Esposizione internazionale di Parigi vide per la prima volta la lampadina inventata da Thomas Edison e, comprendendone le potenzialit\u00e0, si accord\u00f2 per diffondere la nuova tecnologia in Europa.\nNel 1883 fonda la Deutsche Edison-Gesellschaft f\u00fcr angewandte Elektricit\u00e4t, che nel 1887 \u00e8 ribattezzata AEG (Allgemeine Elektricit\u00e4ts-Gesellschaft).\nNel 1903 viene nominato Amministratore Delegato della AEG. Lo stesso anno concorre alla creazione della Telefunken Gesellschaft mbH f\u00fcr drahtlose Telegraphie insieme all'altra grande azienda tedesca del settore, la Siemens fondata dall'uomo d'affari Werner von Siemens.\nDal 1866 \u00e8 sposato con Mathilde Nachmann, figlia di un banchiere di Francoforte sul Meno, dalla quale ha due figli maschi, Walther (uomo politico e industriale famoso assassinato da estremisti di destra nel 1922), Erich e una figlia di nome Edith."}
{"id": "5300076", "revid": "767487", "url": "https://it.wikipedia.org/wiki?curid=5300076", "title": "Maurizio Noci", "text": "Biografia.\nSindaco socialista di Crema dal 1975 al 1979, \u00e8 stato senatore della Repubblica per due legislature (VIII e IX), deputato alla Camera nella X legislatura e sottosegretario di Stato all'Agricoltura e Foreste nel Governo Andreotti VII. Sindacalista, \u00e8 stato anche assessore e consigliere comunale."}
{"id": "5300077", "revid": "1543377", "url": "https://it.wikipedia.org/wiki?curid=5300077", "title": "Maafa", "text": "Maafa (in lingua swahili: \u00abdisastro\u00bb, o \"avvenimento terribile\", \"grande tragedia\", detto anche Olocausto africano, Olocausto della schiavit\u00f9, o Black holocaust) \u00e8 un termine usato per descrivere la storia e gli effetti delle atrocit\u00e0 inflitte al popolo africano dal XVI secolo fino ad oggi. Secondo alcune stime, circa 500 milioni di africani neri, la maggioranza di etnia bant\u00f9, rimasero vittime della tratta degli schiavi o del colonialismo, in 500 anni di storia (1 milione all'anno, volendo suddividere annualmente le cifre).\nIl termine Maafa (nato sul modello della parola ebraica \"shoah\", cio\u00e8 \"catastrofe, distruzione\", indicando il genocidio ebraico durante la seconda guerra mondiale, ad opera della Germania nazista) include la tratta atlantica degli schiavi africani (che caus\u00f2 da sola circa 10 milioni di morti), la tratta dei neri nell'ambito islamico (in cui vennero coinvolti anche molti bianchi come schiavi), la schiavit\u00f9 negli Stati Uniti d'America, il colonialismo sul suolo africano, l'imperialismo e altre forme di oppressione e sfruttamento (apartheid, razzismo, ecc.) contro i neri in Africa e nel mondo, fino ad oggi.\nL'uso della parola \"Maafa\" in inglese venne introdotta da Marimba Ani\nImportanti per il riconoscimento del fenomeno, oltre ai movimenti di emancipazione in Africa (Nelson Mandela, Jomo Kenyatta, Patrice Lumumba) e nel mondo (Martin Luther King, Malcolm X) sono stati gli studi teorici di Owen 'Alik Shahadah, Maulana Karenga, Benjamin Quarles, Frantz Fanon, Domenico Losurdo."}
{"id": "5300092", "revid": "112451336", "url": "https://it.wikipedia.org/wiki?curid=5300092", "title": "Giovanni Battista Scapitta", "text": ""}
{"id": "5300093", "revid": "54476", "url": "https://it.wikipedia.org/wiki?curid=5300093", "title": "Parco nazionale Berchtesgaden", "text": ""}
{"id": "5300098", "revid": "28592", "url": "https://it.wikipedia.org/wiki?curid=5300098", "title": "Tesi di laurea", "text": ""}
{"id": "5300104", "revid": "1543377", "url": "https://it.wikipedia.org/wiki?curid=5300104", "title": "Gian\u012bs Varoufak\u012bs", "text": "Ricercatore eterodosso d'impostazione post-keynesiana, con il proprio ambito di studi incentrato sull'applicazione della teoria dei giochi nel campo della macroeconomia e soprattutto dell'economia politica, \u00e8 docente di teoria economica presso l'universit\u00e0 di Atene ed \u00e8 stato Ministro delle Finanze nel primo Governo Tsipras. A seguito poi dell'andamento farraginoso delle trattative tra il governo e l'Eurogruppo sulla negoziazione del debito pubblico greco, ha rassegnato le proprie dimissioni ed \u00e8 fuoriuscito pure da SYRIZA (presso cui era entrato a far parte dopo anni di militanza nelle file del PASOK), venendo perci\u00f2 sostituito da Eukleid\u012bs Tsakal\u014dtos quale nuovo Ministro delle Finanze.\nNel febbraio del 2016 ha poi lanciato un proprio movimento politico, il Movimento per la democrazia in Europa 2025 (DiEM25), atto a promuovere una riforma radicale della struttura politico-economica dell'Unione europea. Sempre nel 2016 si \u00e8 poi espresso a favore del \"remain\" nel referendum sulla uscita del Regno Unito dall'UE e col suo nuovo partito Fronte della Disobbedienza Realistica Europea (MeRA25), legato a livello europeo al suo stesso DiEM25, \u00e8 stato eletto deputato al Parlamento ellenico a seguito delle elezioni greche del 2019.\nCarriera accademica.\nDopo la laurea in Statistica Matematica consegue il dottorato in Economia all'Universit\u00e0 dell'Essex. Gi\u00e0 prima del dottorato aveva iniziato la sua attivit\u00e0 di insegnamento, in Economia ed Econometria, presso l'Universit\u00e0 dell'Essex e l'Universit\u00e0 dell'Anglia Orientale. Nel 1988 trascorre un anno come fellow all'Universit\u00e0 di Cambridge. Dal 1989 al 2000 \u00e8 \"Senior Lecturer\" in economia presso l'Universit\u00e0 di Sydney. Nel 2000 ritorna in Grecia come professore di Teoria Economica all'Universit\u00e0 di Atene, dove nel 2002 istituisce il \"The University of Athens Doctoral Program in Economics\" (UADPhilEcon) che dirige fino al 2008. Da gennaio 2013 a gennaio 2015 insegna alla Lyndon B. Johnson School of Public Affairs dell'Universit\u00e0 del Texas a Austin.\nIl 22 gennaio 2015, il Collegio Universitario Internazionale di Torino ha premiato Varoufak\u012bs con una cattedra onoraria in diritto economico comparato e finanza per il suo straordinario contributo teorico alla comprensione della crisi economica globale.\nIl Minotauro Globale.\nNel 2011 ha pubblicato il libro \"The Global Minotaur America, Europe and the Future of the Global Economy \"sul funzionamento dell'economia globale. Secondo Varoufakis dal 1970 fino alla crisi del 2008 l'economia del mondo si \u00e8 retta su un meccanismo di finanziamento simmetrico del doppio deficit USA, il deficit commerciale e il debito pubblico. L'enorme disavanzo commerciale americano ha prodotto un avanzo finanziario in altri paesi che \u00e8 stato reinvestito in titoli USA alimentando i periodici boom di borsa. Questo meccanismo globale trova le sue origini nella conferenza di Bretton Woods dove al posto dell'unione monetaria globale proposta dall'economista inglese Keynes venne varato il sistema a cambi fissi ancorati al dollaro (che a sua volta garantiva un rapporto di cambio fisso con l'oro di 35 dollari per oncia). Complementare a questo sistema di cambi fissi fu la ricostruzione dei sistemi economici delle potenze sconfitte Germania e Giappone grazie agli aiuti americani. La chiave del sistema di Bretton Woods era un sistema globale di riciclaggio dei surplus commerciali degli USA verso il resto del mondo. Questo sistema cess\u00f2 di funzionare nel 1971 quando in seguito alla guerra del Vietnam gli USA si trasformarono da paese in surplus a paese in deficit. E il mantenimento di questo deficit venne garantito dai flussi di capitale che dal resto del mondo affluivano a Wall Street. Il sistema del Minotauro Globale ebbe fine con la crisi del 2008 che rese evidente come Wall Street aveva tratto vantaggio dal meccanismo per generare colossali guadagni privati nel processo di finanziarizzazione. Questo ha fatto perdere attrattiva al sistema bancario americano nei confronti del resto del mondo.\nAttivit\u00e0 politica.\nAlle elezioni greche del 2015 si candida con SYRIZA, venendo dunque eletto al parlamento ellenico. Diventa Ministro delle finanze nel governo Tsipras.\nIn occasione del referendum consultivo del 2015, avente per oggetto le proposte dell'Unione europea per il rientro del debito greco, egli ha sostenuto \"il NO\", dichiarando in un'intervista al quotidiano spagnolo El Mundo:\nIl 6 luglio 2015, con un tweet su Twitter, annuncia le sue dimissioni da Ministro dell'Economia per favorire la trattativa con l'Eurogruppo.\nSecondo un articolo del Wall Street Journal a firma di Stelios Bouras e Nektaria Stamouli del 6 luglio 2015, le dimissioni volontarie di Varoufak\u012bs dall'incarico di Ministro dell'economia, sarebbero in realt\u00e0 dovute a una sua affermazione circa la possibilit\u00e0 di emettere IOU (I owe you), una specie di promessa scritta di pagamento del debito negoziabile; in pratica una forma di moneta parallela, che consentirebbe la sopravvivenza economica del mercato ellenico.\n\u00abSe necessario, pubblicheremo liquidit\u00e0 parallela e in stile californiano di IOU, in formato elettronico. Avremmo dovuto farlo una settimana fa.\u00bb\nIn data 13 luglio 2015 spiega le ragioni delle sue dimissioni, in una intervista al giornale australiano New Statesman; intervista nella quale sostiene che mettendo sotto pressione i partner europei si sarebbero potute ottenere migliori condizioni per la Grecia. \nIl suo piano, senza dichiarare apertamente una \"Grexit\", infatti prevedeva di:\nNella riunione tenutasi nella notte del 5 luglio 2015, tra un gruppo ristretto di ministri del gabinetto di governo, la sua proposta - messa a votazione - venne bocciata, rendendo pertanto le sue dimissioni inevitabili. Ci\u00f2 anche perch\u00e9, a suo dire, cos\u00ec facendo si sarebbe smesso di negoziare favorendo il gruppo dei paesi creditori.\nSecondo quanto riferito dal New York Times del 17 luglio 2015 Varoufakis si sarebbe fatto promotore fin dal dicembre 2014 di un \"Piano B\" per la creazione di un sistema bancario parallelo che rendesse possibile il ritorno della Grecia alla valuta nazionale (dracma), senza passare per la dolorosa transizione caratterizzata da un temporaneo blocco di tutte le transazioni finanziarie.\nNel febbraio 2016 ha fondato DiEM25, un movimento politico per la trasformazione in senso democratico dell'Unione europea.\nIl 20 agosto 2018, in un'intervista sul festival del libro sul palco a Edimburgo, Varoufakis ha spinto Jeremy Corbyn, capo del Partito Laburista britannico, a \"essere un po' pi\u00f9 ambizioso\" e a essere maggiormente coinvolto nel movimento progressista internazionale, dicendo \"Abbiamo bisogno di un'Internazionale progressista\". Il 13 settembre, Varoufakis ha scritto un articolo su The Guardian sulla necessit\u00e0 di un movimento progressista internazionale, insieme a un pezzo simile del senatore progressista americano Bernie Sanders. Il 26 ottobre a Roma, Varoufakis annuncia Progressive International, descritto come un \"progetto comune per un New Deal internazionale, una New Bretton Woods progressivo\". L'organizzazione \u00e8 stata lanciata ufficialmente il 30 novembre nella citt\u00e0 natale di Sanders, Burlington.\nIl 7 luglio 2019, il suo partito Fronte della Disobbedienza Realistica Europea ha superato la soglia necessaria per entrare nel parlamento greco e Varoufakis \u00e8 stato rieletto deputato. \nNel novembre 2019, insieme ad altri personaggi pubblici, Varoufakis ha firmato una lettera a sostegno del leader del partito laburista Jeremy Corbyn descrivendolo come \"un faro di speranza nella lotta contro l'emergente nazionalismo di estrema destra, la xenofobia e il razzismo in gran parte del mondo democratico\" e approvato lui alle elezioni generali del Regno Unito del 2019. Nel dicembre 2019, insieme ad altre 42 personalit\u00e0 di spicco della cultura, ha firmato una lettera che approva il Partito laburista sotto la guida di Corbyn nelle elezioni generali del 2019. La lettera affermava che \"Il manifesto elettorale di Labour sotto la guida di Jeremy Corbyn offre un piano trasformativo che d\u00e0 la priorit\u00e0 ai bisogni delle persone e del pianeta rispetto al profitto privato e agli interessi acquisiti di pochi\"."}
{"id": "5300108", "revid": "28592", "url": "https://it.wikipedia.org/wiki?curid=5300108", "title": "Vaime", "text": ""}
{"id": "5300109", "revid": "28592", "url": "https://it.wikipedia.org/wiki?curid=5300109", "title": "Terzoli", "text": ""}
{"id": "5300110", "revid": "438678", "url": "https://it.wikipedia.org/wiki?curid=5300110", "title": "Enrico Novellini", "text": "Laureato in economia e commercio e funzionario pubblico, segretario provinciale negli anni '70, nenniano e poi craxiano, \u00e8 stato eletto alla Camera dei deputati nel 1976 e al Senato della Repubblica nel 1979 e nel 1983 dove rimase fino al 1987. Segretario provvisorio della Presidenza del Senato nel 1979, fu anche sottosegretario di Stato all'Industria, commercio e artigianato nei due governi Spadolini (I e II) e nel governo Fanfani V.\nMuore all'et\u00e0 di 73 anni dopo una lunga malattia."}
{"id": "5300113", "revid": "120315513", "url": "https://it.wikipedia.org/wiki?curid=5300113", "title": "Viognier", "text": "Il Viognier \u00e8 un vitigno a bacca bianca.\nOriginariamente, era coltivato solo nella Valle del Rodano settentrionale. Per molto tempo dimenticato, \u00e8 diventato una delle variet\u00e0 di vite pi\u00f9 apprezzate a livello mondiale dopo l'ultimo quarto del XX secolo.\nOrigine.\nStoria.\nL'origine del vitigno \u00e8 oscura, ma si pensa che provenga dalle vigne selvatiche coltivate nella regione del Rodano. Secondo la leggenda il Viognier \u00e8 di origine dalmata e venne portato in Francia dall'imperatore Probo. L'etimologia del nome \u00e8 un po' meno incerta: Viognier deriva dal nome celtico vidu che significa \u201cbosco\u201d, lo stesso nome da cui deriva il toponimo savoiardo Vions divenuto Vione nel 1365. Nel 2004, un'analisi del suo DNA, effettuata dai ricercatori dell'Universit\u00e0 della California a Davis, ha dimostrato la sua origine alpina grazie ad una vicinanza genetica con un vitigno del Piemonte, il Freisa, a sua volta geneticamente apparentato con il Nebbiolo.\nIl disastro della fillossera, giunta in Europa alla fine del XIX secolo, e la Grande Guerra annientarono quasi completamente la coltivazione di questa variet\u00e0. A testimonianza di ci\u00f2, basta pensare che nel 1965 le coltivazioni di Viognier si estendevano solo su 8 ha di territorio e vennero prodotti meno di 1900 l di vino. Tuttavia, le sue qualit\u00e0 intrinseche, unite alla tenacia dei vignaioli produttori di condrieu hanno ristabilito la sua popolarit\u00e0 e il suo mercato anche a livello internazionale (oggi questa variet\u00e0 \u00e8 presente in tutti e cinque i continenti). Nel 1986, a Condrieu, sono stati piantatati vigneti su 20 ha di territorio che attualmente si \u00e8 esteso fino a 105 ettari. Nel 2000, dopo aver raggiunto anche la Valle del Rodano meridionale, le coltivazioni di Viognier occupavano un territorio di 2359 ha a sud della Francia.\nDistribuzione nel territorio.\nIn Francia, il Viognier \u00e8 il vitigno da cui provengono le uve con cui si ottengono due vini: il Condrieu, un vino raro costoso e ricercato dagli amatori, e lo Ch\u00e2teau-grillet, un vino AOC (DOC secondo la normativa italiana) francese vinificato da un solo produttore. Per la produzione di quest'ultimo vino, il Viognier viene coltivato su una superficie di 3,5 ha.\nDagli anni 90, il Viogner \u00e8 anche apprezzato nella Francia meridionale. Originariamente, veniva assemblato con altre uve per produrre vini sia bianchi che neri (il C\u00f4te R\u00f4tie, ad esempio). Da poco viene vinificato in purezza per la produzione di vini bianchi meno costosi, meno complessi, di minor qualit\u00e0 e meno minerali del Condrieu.\nIl Viognier viene coltivato anche in Italia, Spagna, Grecia, Svizzera e Austria. Tuttavia, non \u00e8 in Europa che riscuote il maggior successo: \u00e8, infatti, uno dei grandi vitigni bianchi americani, coltivato principalmente in California, dove viene vinificato in purezza o assemblato con lo Chardonnay, lo Chenin bianco o il Colombard. \u00c8 popolare anche in Australia dove rappresenta il 70 % della superficie coltivata di vitigni a bacca bianca e produce un vino piuttosto economico. Sembra promettere bene anche in Africa meridionale dove rappresenta lo 0,5 % della produzione vinicola.\nSinonimia.\nBarbin, Rebolot, Greffou, Picotin Blanc, Vionnier, Petit Vionnier, Viogne, Galopine, Vugava bijela.\nCaratteri ampelografici.\nLe giovani foglie della vite, dette pampini, sono verdi con riflessi dorati mentre quelle adulte sono verde chiaro, di piccola-media taglia, orbicolari, arricciate nei bordi, con tre o cinque lobi, un seno peziolare poco aperto, i seni laterali inferiori poco marcati, dei denti rettilinei di media taglia e un lembo fogliare bolloso. I suoi grappoli sono sia piccoli che medi, troncoconici, compatti e a volte alati. Gli acini sono piccoli, sferici, o leggermente ovoidali, di colore bianco ambrato, coperti da una buccia spessa e dal sapore leggermente moscato.\nAttitudini.\nCulturali.\nLa sua densit\u00e0 di piantagione dev'essere abbastanza elevata in terreni profondi e poco fertili.\nSensibilit\u00e0 alle malattie.\n\u00c8 sensibile all'oidio e, leggermente, anche al marciume grigio. Resiste bene alla siccit\u00e0. \u00c8 anche sensibile al vento, in particolare al maestrale della Valle del Rodano.\nEnologiche.\nCon le uve del Viognier, si producono vini di grande qualit\u00e0, grassi, molto profumati, dalle note floreali (violetta) o fruttate (mango, albicocca) molto pronunciate. Allo stadio di maturit\u00e0 ideale, esso libera dei tocchi di muschio, di pain d'\u00e9pice e di tabacco. Sensibile all'ossidazione, \u00e8 un vino che va bevuto giovane.\nGastronomia.\nTradizionalmente, i vini prodotti con le uve del Viogner si apprezzano in abbinamento con i pesci di fiume, i gamberetti \u00e0 la nage, le quenelle di lucciolo, e i crostacei (aragosta, conchiglie di San Giacomo in padella) o con la carne bianca. Sono indicati anche con un formaggio di capra, la Rigotte de Condrieu, o anche con gli asparagi.\nInoltre, per i loro aromi e le loro note fruttate, accompagnano i cibi speziati della cucina thailandese e vietnamita. \u00c8 possibile che le note floreali di alcuni di questi vini ricordino quelle del sak\u00e8, o vino di riso. Per questo motivo, sono consigliati con il sushi e il sashimi."}
{"id": "5300115", "revid": "110157", "url": "https://it.wikipedia.org/wiki?curid=5300115", "title": "Istituto degli studi dello sviluppo economico e sociale", "text": "L'Istituto degli studi dello sviluppo economico e sociale (IEDES) \u00e8 un istituto dell'Universit\u00e0 Paris I Panth\u00e9on-Sorbonne situato all'interno del Giardino tropicale di Parigi, a Nogent-sur-Marne.\nStoria.\nCreato nel 1957 dal Governo francese, lo IEDES si configura come uno dei centri di studio pi\u00f9 antichi sullo sviluppo socio-economico dei paesi del Terzo Mondo. Integrato dal 1969 all'interno dell'Universit\u00e0 Paris 1 Panth\u00e9on-Sorbonne, mantiene una certa autonomia organizzativa che lo distingue dalle altre facolt\u00e0. I suoi master articolati in due branche, una di analisi economica e l'altra pi\u00f9 improntata alle scienze sociali, preparano gli studenti a future professioni nell'ambito della cooperazione allo sviluppo nei paesi nel Sud del Mondo.\nPubblicazioni.\nLo IEDES \u00e8 parte integrante della rivista trimestrale Tiers Monde fondata da Henri Laugier. Caratterizzata da un approccio multidisciplinare, si occupa dell'analisi dei processi di sviluppo nei paesi del Terzo Mondo. Oltre che a numerosi insegnanti e ricercatori dell'Istituto, hanno pubblicato nella rivista diverse personalit\u00e0 di rilievo come i Nobel per l'economia Jan Tinbergen e Gunnar Myrdal, Ra\u00fal Prebisch, Albert Hirschman, Paul Sweezy."}
{"id": "5300118", "revid": "287204", "url": "https://it.wikipedia.org/wiki?curid=5300118", "title": "Associa\u00e7\u00e3o de Jovens da Fonte do Bastardo", "text": "L'Associa\u00e7\u00e3o de Jovens da Fonte do Bastardo \u00e8 una societ\u00e0 pallavolistica maschile portoghese con sede a Praia da Vit\u00f3ria: milita nel campionato di Primeira Divis\u00e3o.\nStoria.\nL'Associa\u00e7\u00e3o de Jovens da Fonte do Bastardo nasce il 21 ottobre 1975 come associazione sportiva, affiancando alla pratica della pallavolo anche quella del calcio a 5. Dopo diversi anni nelle divisioni inferiori, con la conquista di alcuni trofei a carattere regionale e dilettantistico, la squadra raggiunge la Primeira Divis\u00e3o nell'annata 2005-06, concludendola al quinto posto; nello stesso periodo viene completato il \"Pavilh\u00e3o Municipal Vitalino Fagundes\", palazzetto dello sport dove vengono disputati gli incontri casalinghi.\nIn pochi anni i risultati migliorano costantemente: dopo il terzo posto del stagione 2007-08 arriva il primo trofeo nazionale, la vittoria del campionato 2010-11; grazie questo successo il club esordisce nelle competizioni europee, qualificandosi per la Challenge Cup e arrivando fino ai sedicesimi di finale. Dopo due anni al palmar\u00e8s si aggiunge anche la Coppa di Portogallo."}
{"id": "5300143", "revid": "287204", "url": "https://it.wikipedia.org/wiki?curid=5300143", "title": "USS Cairo", "text": "La USS \"Cairo\" fu una cannoniera corazzata, capoclasse della classe City, in servizio con l'Union Army prima e la Union Navy poi durante la guerra di secessione americana. Fu la prima nave corazzata costruita dagli Stati Uniti d'America.\nPrese il nome dalla citt\u00e0 di Cairo, Illinois. Affondata da una mina navale nel 1862, nel 1964 il suo relitto \u00e8 stato recuperato e trasformato in nave museo.\nCaratteristiche tecniche.\nEvoluzione dell'armamento.\nCome molte delle navi corazzate impiegate nel teatro del Mississippi, la \"Cairo\" vide il proprio armamento cambiare nel corso della sua seppur breve storia operativa. Per accelerare il suo ingresso in servizio, come per le altre cannoniere classe City la \"Cairo\" fu dotata di qualunque arma fosse in quel momento a portata di mano, e col progredire della guerra l'armamento fu aggiornato a seconda dei nuovi pezzi che si rendevano disponibili.\nL'armamento al varo comprendeva dei moderni cannoni Dahlgren a canna liscia da 8\", ma in numero limitato. I restanti pezzi erano un mix di antiquati 32 libbre a canna liscia e di altrettanto antiquati 42 libbre modificati a canna rigata. Il che li rendeva decisamente deboli e soggetti con pi\u00f9 frequenza alle esplosioni. L'obice da 12 libbre non era impiegato per il combattimento regolare ma in caso di abbordaggio, situazione frequente alle corte distanze tipiche del combattimento fluviale.\nServizio.\nLa \"Cairo\" fu costruita nel 1861 dalla James Eads e Co. a Mound City, Illinois, sotto contratto del Dipartimento della Guerra degli Stati Uniti. Entro in servizio come parte dell'Union Army, inquadrata nella Western Gunboat Flotilla ai comandi del tenente della Union Navy James M. Prichett.\nLa \"Cairo\" serv\u00ec nella flottiglia, quest'ultima sotto ai comandi Andrew Hull Foote, lungo il Mississippi, l'Ohio ed i loro affluenti fino al 1\u00ba ottobre 1862, quando assieme alle altre cannoniere fluviali pass\u00f2 sotto la Marina.\nFu attiva durante le occupazioni di Clarksville, Tennessee, il 17 febbraio 1862, e di Nashville, sempre in Tennessee, il 25 febbraio dello stesso anno. Il 12 aprile scort\u00f2 le bombarde, che diedero il via alle operazioni contro Fort Pillow. Un primo combattimento contro cannoniere confederate alla battaglia di Plum Point Bend, segn\u00f2 l'inizio di una serie di blocchi e bombardamenti che culminarono con l'abbandono del forte da parte dei suoi difensori, il 4 giugno.\nDue giorni dopo, il 6 giugno 1862, la \"Cairo\" era parte della forza di sette navi, ed un rimorchiatore che, alla battaglia di Memphis, affrontarono otto cannoniere confederate, affondandone o facendone incagliare cinque, danneggiandone gravemente due e lasciando fuggire solo una. Durante la notte, le forze dell'Unione occuparono la citt\u00e0 di Memphis. La \"Cairo\" torn\u00f2 a pattugliare il Mississippi fino al 21 novembre, quando si un\u00ec alla spedizione di Yazoo Pass.\nIl 12 dicembre 1862, mentre stava sminando un tratto dello Yazoo in preparazione all'attacco a Haines Bluff, Mississippi, la \"Cairo\" urt\u00f2 una mina navale. Si trattava di una mina a detonazione elettrica, che fu attivata manualmente da due marinai confederati, Zedekiah McDaniel e Francis M. Ewing, nascosti sulla riva del fiume. Squarciata da due esplosioni, \"Cairo\" affond\u00f2 in soli 12 minuti, senza vittime tra l'equipaggio. Fu la prima nave nella storia ad essere affondata da una mina elettroattuata.\nRitrovamento del relitto.\nCol passare degli anni la cannoniera fu dimenticata e la sua tomba d'acqua fu lentamente coperta da un sudario di limo e sabbia. Affondata su un fondale fangoso, la \"Cairo\" divenne una capsula del tempo, i cui manufatti rimasti al suo interno furono preservati dalla corrosione e dalla degradazione biologica. Il luogo esatto in cui riposava il relitto divenne fonte di speculazioni, in quanto nessuno dei membri dell'equipaggio era ancora in vita e tra gli abitanti del luogo si era perso il ricordo della posizione esatta.\nStudiando le mappe della guerra di secessione, Edwin Bearss del Vicksburg National Military Park decise di mettersi alla ricerca della nave perduta con l'ausilio di metal detector.\nCon l'aiuto di Don Jack e Warren Grabau, il relitto fu infine ritrovato nel 1956. Nel 1960, numerosi reperti furono recuperati dalla nave, compresa la casamatta del pilota e uno dei cannoni Dahlgren da 8\", preservati nel fango dello Yazoo. Col sostegno dello Stato del Mississippi e delle autorit\u00e0 locali, fu deciso di recuperare quanto rimaneva della \"Cairo\" dal fondo del fiume.\nRecupero e musealizzazione.\nLe speranze di sollevare la nave e il suo carico di reperti intatti svanirono nell'ottobre 1964, quando i cavi da 3\" (7,62 cm) impiegati per sollevare la \"Cairo\" tagliarono profondamente il suo scafo ligneo. Si trattava quindi da salvare il possibile, e si decise cos\u00ec di tagliare la \"Cairo\" in tre sezioni. Entro la fine di dicembre, i resti malconci della nave furono posizionati su chiatte e trainati fino a Vicksburg, Mississippi. Nell'estate del 1965 le chiatte che trasportavano la \"Cairo\" furono trainate fino ai cantieri di Ingalls sulla costa del golfo di Pascagoula. La corazzatura fu rimossa, ripulita e restaurata. I motori furono smontati, ripuliti, restaurati ed infine riassemblati. Le sezioni dello scafo furono rinforzate internamente, fu poi affrontato un sistema di ugelli che mantenessero umida la struttura in quercia bianca in modo da preservarla da fenomeni di imbarcamento e fessuraggio. Il 3 settembre 1971, la \"Cairo\" entr\u00f2 nel National Register of Historic Places. Nel 1972 il Congresso degli Stati Uniti autorizz\u00f2 il National Park Service a ricostruire la cannoniera per metterla in esposizione al Vicksburg National Military Park. Ritardi nei finanziamenti bloccarono il progetto fino al giugno 1977, quando la nave fu trasportata al parco ed in parte ricostruita su una base in cemento vicino al Vicksburg National Cemetery. Una tettoia a copertura della nave fu completata nell'ottobre 1980, e nel novembre dello stesso anno il sito fu aperto al pubblico. L'originale copertura reticolare fu in seguito sostituita da una tensostruttura. Il carico recuperato dalla \"Cairo\" si rivel\u00f2 un tesoro di armi, munizioni, equipaggiamenti di supporto ed effetti personali dei membri dell'equipaggio. I reperti e la stessa \"Cairo\" fanno ora parte del \"USS Cairo Museum\". Dal salvataggio, la \"Cairo\" ha subito un progressivo degrado, causato dagli agenti atmosferici, da escrementi d'uccello e da atti di vandalismo. Delle numerose navi corazzate che hanno combattuto nella guerra di secessione, solo quattro sono giunte fino a giorni nostri, tutte recuperate dal fondo dei fiumi ove erano affondate: la USS \"Cairo\", la USS \"Monitor\", la CSS \"Neusee\" e la CSS \"Muscogee\". Di queste, la \"Cairo\" \u00e8 l'unica esposta all'aperto nel clima del Profondo Sud."}
{"id": "5300146", "revid": "92723", "url": "https://it.wikipedia.org/wiki?curid=5300146", "title": "Verband Freier Radios \u00d6sterreich", "text": "Il Verband Freier Radios \u00d6sterreich (VFR\u00d6, \"Unione delle radio libere Austriache\") \u00e8 l'associazione delle radio non commerciali austriache. \u00c8 stata fondata nel 1993 e conta attualmente 15 membri.\nMembri.\nMembri ordinari:\nMembri straordinari:"}
{"id": "5300148", "revid": "416175", "url": "https://it.wikipedia.org/wiki?curid=5300148", "title": "Chiesa di San Genesio (Thiers)", "text": "La chiesa di San Genesio di Thiers (\"\u00c9glise Saint-Gen\u00e8s de Thiers\" in lingua francese) \u00e8 una chiesa cattolica francese situata a Thiers, nel dipartimento del Puy-de-D\u00f4me. \u00c8 dedicata a san Genesio di Thiers (detto anche San Genesio di Micene). Dal 1846 \u00e8 Monumento storico di Francia.\nStoria.\nLe origini.\nL'edificio \u00e8 dedicato al martire Genesio, un discepolo di san Sirenato, compagno di sant'Austremonio ed evangelizzatore della regione. L'Ufficio del Santo lo dichiara originario di Micene, ma altre fonti lo ritengono nativo della regione. Secondo la tradizione, riconosciuto come cristiano, sarebbe stato decapitato da un soldato romano su una roccia (oggi chiamata \"roccia di san Genesio\"), situata nell'attuale cimitero cittadino di San Giovanni.\nNel 575 (o nel 576), Avitius, vescovo di Clermont, fece erigere una Chiesa allora all'esterno dell'agglomerato cittadino. Essa sarebbe stata distrutta come la prima chiesa di Mo\u00fbtier, durante l'invasione saracena. Secondo Gregorio di Tours si trattava di un edificio molto bello. Frammenti di pavimenti in mosaico, rinvenuti durante i lavori del 1863, avrebbero potuto essere dei reliquari.\nL'edificio attuale.\nGuido II, signore di Thiers, dopo aver reso all'Abbazia di Mo\u00fbtier la maggior parte dei beni sottratti dai suoi predecessori, fece erigere una nuova chiesa nella parte alta della citt\u00e0. Istitu\u00ec quindi il capitolo di San Genesio nel 1016, che s'install\u00f2 nell'edificio posto a sud della nuova chiesa.\nLa chiesa attuale risale ai secoli XI e XII. Di stile romanico, i rimaneggiamenti dal XIII al XIX secolo ne hanno alterato profondamente l'aspetto. La facciata occidentale, che il visitatore si trova staccarsi di fronte al centro delle case disposte sul fianco della colina, \u00e8 stata interamente ricostruita tra il 1860 e il 1863, al momento della installazione dei grandi organi Il portico, che conteneva anche l'ingresso principale, \u00e8 stato distrutto. Ne \u00e8 stato ricostruito un altro in pietra di Volvic, a nord, ed \u00e8 stato costruito un campanile nuovo. La facciata meridionale \u00e8 invece molto ben conservata, con il suo bell'aspetto di architettura romanica. \nArchitettura.\nSan Genesio \u00e8 costruita sostanzialmente in arcosa. L'edificio \u00e8 soprattutto rimarchevole per alcune audacie architettoniche. La cupola ottagonale, che ricopre la crociera del transetto, \u00e8 la pi\u00f9 grande dell'Alvernia, e le volte d'ogiva sostengono una navata della larghezza inusuale di 9,50\u00a0metri.. \nL'interno.\nI capitelli, di fattura simile a quelli di Mo\u00fbtier, sono del tutto decorativi. Nella cappella del Santissimo Sacramento, un'edicola \u00e8 dedicata a sant'Eligio di Noyon, patrono dei metallurgici. Vi si vede un retablo eseguito da Gilles Bouchot nel 1686, su commissione della Confraternita dei coltellinai. Nella cappella dei Defunti, uno stemma indica la sovranit\u00e0 del casato dei Borbone e nella cappella della Vergine, un'iscrizione ricorda il saccheggio della chiesa da parte degli ugonotti del gennaio 1568.\nI restauri eseguiti nei secoli XIX e XX hanno consentito di mettere in luce interessanti affreschi murali, fra i quali quello di un Cristo benedicente del XII secolo."}
{"id": "5300152", "revid": "124754918", "url": "https://it.wikipedia.org/wiki?curid=5300152", "title": "Cattedrale di San Pietro (Rabat)", "text": "La cattedrale di San Pietro a Rabat \u00e8 una cattedrale della Chiesa cattolica in Marocco, situata nel centro della capitale Rabat, nella piazza di Golan. \u00c8 costruita in stile Art d\u00e9co ed \u00e8 la sede dell'Arcidiocesi di Rabat.\nLa costruzione della cattedrale inizi\u00f2 nel 1919. L'architetto capo era Adrien Laforgue, fratello del poeta Jules Laforgue. La cerimonia inaugurale fu presieduta nel 1921 dal ministro generale residente di Francia in Marocco, il maresciallo di Francia Louis Hubert Gonzalve Lyautey e la cattedrale inizi\u00f2 ad essere utilizzata dal novembre dello stesso anno. I due campanili della cattedrale, ormai caratteristici dello skyline cittadino, furono aggiunti nel 1930.\nLa cattedrale \u00e8 del tutto operativa e la messa vi \u00e8 celebrata quasi quotidianamente."}
{"id": "5300153", "revid": "94647", "url": "https://it.wikipedia.org/wiki?curid=5300153", "title": "Restavecs", "text": ""}
{"id": "5300156", "revid": "47767", "url": "https://it.wikipedia.org/wiki?curid=5300156", "title": "San Valerico", "text": ""}
{"id": "5300168", "revid": "70545655", "url": "https://it.wikipedia.org/wiki?curid=5300168", "title": "Marcus Vanderloo", "text": ""}
{"id": "5300169", "revid": "1782831", "url": "https://it.wikipedia.org/wiki?curid=5300169", "title": "Ralph Brown", "text": "\u00c8 sposato dal 1992 con l'attrice Jenny Jules.\nDoppiatori italiani.\nNelle versioni in italiano dei suoi film, \u00e8 stato doppiato da:"}
{"id": "5300171", "revid": "47767", "url": "https://it.wikipedia.org/wiki?curid=5300171", "title": "Valerio Laccetti", "text": ""}
{"id": "5300173", "revid": "119159", "url": "https://it.wikipedia.org/wiki?curid=5300173", "title": "Saliera di Benvenuto Cellini", "text": ""}
{"id": "5300175", "revid": "767487", "url": "https://it.wikipedia.org/wiki?curid=5300175", "title": "Neottolemo II", "text": "Biografia.\nNeottolemo II prese il potere dalla morte del padre Alessandro I, avvenuta nel 326 a.C., fino al 317 sotto la tutela di Olimpiade. Dal 317 a.C. si impose come re d'Epiro e regn\u00f2 da solo sino al 312 a.C., quando sopraggiunse insieme a lui Alceta II, con cui mantenne il potere fino al 307 a.C.\nIn quell'anno gli abitanti dell'Epiro si ribellarono al suo dominio e Pirro, figlio di Eacide, ne approfitt\u00f2 per salire al trono. Riusc\u00ec ad imporsi nuovamente nel 302 a.C., quando cacci\u00f2 Pirro e govern\u00f2 l'Epiro in modo dispotico e tirannico. Per quattro anni si mantenne al potere fino al 298 a.C. quando Pirro sopraggiunse e lo fece assassinare."}
{"id": "5300177", "revid": "287204", "url": "https://it.wikipedia.org/wiki?curid=5300177", "title": "Valerico", "text": "Origine e diffusione.\nRiprende il nome germanico \"Walherich\", che \u00e8 composto dalle radici \"valah\" (\"viaggiatore\", \"straniero\") e \"ric\" (\"capo\", \"signore\", \"governare\"). Viene comunque spesso accostato o confuso con Valerio, tanto che alcune fonti lo considerano un suo adattamento germanico.\nIn Italia gode di scarsa diffusione.\nOnomastico.\nL'onomastico ricorre il 1\u00ba aprile (o il 12 dicembre) in memoria di san Valerico (o Valerio), abate presso Leuconay"}
{"id": "5300179", "revid": "648716", "url": "https://it.wikipedia.org/wiki?curid=5300179", "title": "Kapteyn b", "text": "Kapteyn b \u00e8 un pianeta extrasolare che orbita attorno alla Stella di Kapteyn, una nana rossa distante 12,8 anni luce dal sistema solare situata nella costellazione australe del Pittore. Si tratta probabilmente di una super Terra e si trova nella zona abitabile della propria stella. Al 2014, \u00e8 il pi\u00f9 vecchio pianeta potenzialmente abitabile e uno dei pi\u00f9 vicini al Sole conosciuti.\nScoperto con il metodo della velocit\u00e0 radiale da un gruppo di astronomi tramite osservazioni compiute con lo spettrografo HARPS dell'ESO, situato all'Osservatorio di La Silla in Cile, non sono al momento conosciute le dimensioni precise ma solo la sua massa minima pari a , non \u00e8 quindi possibile affermare con certezza che sia un pianeta roccioso.\nIl Planetary Habitability Laboratory di Arecibo stima che la temperatura di equilibrio del pianeta sia attorno ai , tuttavia data la sua massa il pianeta potrebbe essere dotato di un'atmosfera pi\u00f9 densa di quella terrestre, con un effetto serra che alzando sensibilmente la temperatura superficiale, consentirebbe l'esistenza di acqua liquida sulla sua superficie."}
{"id": "5300180", "revid": "1305772", "url": "https://it.wikipedia.org/wiki?curid=5300180", "title": "Woodstock (brano musicale)", "text": "Woodstock \u00e8 un brano musicale scritto dalla cantautrice statunitense Joni Mitchell ed incluso nel suo album del 1970 \"Ladies of the Canyon\". La canzone venne notoriamente reinterpretata da Crosby, Stills, Nash &amp; Young e divenne un inno della controcultura degli anni settanta.\nIl brano.\nJoni Mitchell scrisse la canzone traendo spunto da quanto aveva sentito raccontare dal suo fidanzato dell'epoca, Graham Nash, circa il Festival di Woodstock del '69. Lei non aveva potuto partecipare all'evento, poich\u00e9 il suo manager aveva voluto che apparisse invece nel programma \"The Dick Cavett Show\". La Mitchell compose il pezzo nella sua stanza di hotel a New York City, mentre guardava in tv dei servizi sul festival.\nIl testo racconta la storia di un viaggio spirituale alla fattoria di Max Yasgur, luogo dove si era tenuto il festival, facendo uso prominente di immagini religiose, paragonando il sito al Giardino dell'Eden \"(\u00ab ...and we've got to get ourselves back to the garden\u00bb)\". Il racconto inizia con il narratore che incontra sulla strada un compagno di viaggio verso Woodstock \"(\u00abWell, I came upon a child of God, he was walking along the road\u00bb)\" e si conclude al loro arrivo a destinazione \"(\u00abby the time we got to Woodstock, we were half a million strong... \u00bb)\".\nNel testo sono inoltre presenti riferimenti alla guerra del Vietnam \"(\u00abbomber death planes flying shotgun in the sky\u00bb)\", contro la quale \"Woodstock\" diventa un vero e proprio simbolo con le immagini di amore a pace, e di \"aerei da guerra che si trasformano in farfalle\".\nPubblicazione.\nPrima di pubblicarla su disco, la Mitchell esegu\u00ec \"Woodstock\" nel corso del Big Sur Folk Festival del 1969, svoltosi un mese dopo Woodstock.\nIl pezzo venne inserito nel suo terzo album, \"Ladies of the Canyon\" nel marzo 1970.\nVersione di Crosby, Stills, Nash &amp; Young.\nCirca nello stesso periodo della pubblicazione di \"Ladies of the Canyon\", Crosby, Stills, Nash &amp; Young incisero e pubblicarono su singolo un arrangiamento hard rock della canzone che poi conflu\u00ec nel loro album di studio \"D\u00e9j\u00e0 Vu\" del '70. Questa divenne ben presto la versione pi\u00f9 celebre e conosciuta della canzone, raggiungendo la posizione numero 11 in classifica nella \"Billboard\" Hot 100. La traccia si apre con un caratteristico riff chitarristico suonato da Stephen Stills. Stills si occup\u00f2 anche di cantare la parte solista accompagnato dalle armonie vocali di David Crosby e Graham Nash.\nDavid Crosby, in un'intervista concessa per il documentario \"Joni Mitchell: Woman of Heart and Mind\", disse che secondo lui la Mitchell aveva catturato lo spirito di Woodstock meglio di chiunque altro.\nAltre cover.\nI Matthews Southern Comfort, raggiunsero la vetta della classifica dei singoli in Gran Bretagna per tre settimane nell'ottobre 1970 con la loro reinterpretazione di \"Woodstock\".\nUna versione solo strumentale della canzone opera dei The Assembled Multitude raggiunse la posizione numero 79 in classifica negli Stati Uniti nel 1970.\nI Led Zeppelin incorporarono estratti dal testo di \"Woodstock\" e parte della sua struttura in alcune esecuzioni dal vivo del loro brano \"Dazed and Confused\" nel periodo 1973-1975.\nNel 1997 James Taylor esegu\u00ec \"Woodstock\" dal vivo durante la cerimonia di introduzione nella Rock and Roll Hall of Fame di Crosby, Stills, Nash &amp; Young."}
{"id": "5300188", "revid": "599013", "url": "https://it.wikipedia.org/wiki?curid=5300188", "title": "Matteo Schiavone", "text": "Biografia.\nMatteo Schiavone \u00e8 stato il principale dei promotori della rinascita del calcio a Salerno dopo la prima guerra mondiale, e uno dei 10 soci fondatori della Salernitana. Schiavone era stato anche un calciatore, e giocava come portiere nell'FBC Campania nel 1915, squadra di calcio di Salerno che si sciolse per via della guerra.\nQuando, nel 1919, la Salernitana fu fondata, venne designato come allenatore Vincenzo Giordano. Alla sua morte, avvenuta nell'agosto del 1919, l'incarico venne assunto da Schiavone, che riusc\u00ec a vincere il campionato di Promozione 1919-1920 e a portare la Salernitana in massima serie.\nCaratteristiche tecniche.\nGiocatore.\nGiocava come portiere.\nCarriera.\n\u00c8 stato il primo allenatore della Salernitana, alla sua guida fino al 1921 vincendo il campionato di Promozione 1919-1920 primo campionato vinto dal club.\nGiocatore.\nClub.\nEra il portiere dell'FBC Campania nel 1915."}
{"id": "5300189", "revid": "1982", "url": "https://it.wikipedia.org/wiki?curid=5300189", "title": "Soprastampa", "text": ""}
{"id": "5300190", "revid": "1847417", "url": "https://it.wikipedia.org/wiki?curid=5300190", "title": "Yves Pag\u00e8s", "text": "\u00c8 romanziere, saggista e editore.\nBiografia.\nMentre lavorava alla sua tesi di dottorato su Louis-Ferdinand C\u00e9line (opera monografica pi\u00f9 volte ristampata), Yves Pag\u00e8s ha fatto il magazziniere, il libraio in nero e il bidello. Nel 1996 \u00e8 stato borsista a Villa Medici, a Roma. Ora \u00e8 il direttore editoriale della casa editrice letteraria parigina Verticales ; \u00e8 anche drammaturgo teatrale e animatore militante del dibattito culturale d'Oltralpe. \nDal 1990 a oggi ha pubblicato decine di opere di narrativa (tra le quali, in italiano, \"Piccole nature morte al lavoro\" e \"Ricordarmi di\") e ha partecipato a numerosi progetti di scrittura collettiva. \nBibliografia.\nLa bibliografia riporta il titolo originale. A seguire, tra parentesi, l'edizione italiana, dove presente."}
{"id": "5300193", "revid": "247222", "url": "https://it.wikipedia.org/wiki?curid=5300193", "title": "Zona Cesarini (disambigua)", "text": ""}
{"id": "5300207", "revid": "287204", "url": "https://it.wikipedia.org/wiki?curid=5300207", "title": "Guzzafame", "text": "Guzzafame \u00e8 una frazione del comune lombardo di Senna Lodigiana.\nAl censimento del 21 ottobre 2001 contava abitanti.\nGeografia fisica.\nLa localit\u00e0 \u00e8 sita a 48 metri sul livello del mare. Dista circa 3 km a sud rispetto al capoluogo comunale, nei pressi dell'argine del fiume Po.\nMonumenti e luoghi d'interesse.\nVi \u00e8 presente la chiesa parrocchiale dei Santi Pietro e Andrea Apostoli. Della suddetta parrocchia \u00e8 oggi parte anche la chiesa di Sant'Andrea del borgo di Corte Sant'Andrea."}
{"id": "5300214", "revid": "22475", "url": "https://it.wikipedia.org/wiki?curid=5300214", "title": "Ignazio La Russa (1869)", "text": "Biografia.\nConte, era figlio del senatore Leonardo e della marchesa Rachele De Riso. Discendente da una famiglia da sempre attiva nella vita pubblica di Catanzaro, fu consigliere comunale e assessore della citt\u00e0, membro della Giunta provinciale amministrativa e consigliere del locale ordine degli avvocati.\nFu eletto deputato alla Camera nel 1913, e rest\u00f2 a Montecitorio fino al 1919..\nFu rieletto deputato nel 1921 con la Democrazia liberale.\nAder\u00ec al PNF e fu eletto nella lista nazionale alle elezioni del 1924, fino al 1929.\nFu sottosegretario all'Economia nazionale nel governo Mussolini dal 3 luglio 1924 al 14 luglio 1925.\nFu nominato senatore nel 1929."}
{"id": "5300216", "revid": "179784", "url": "https://it.wikipedia.org/wiki?curid=5300216", "title": "Gianni Tommasini", "text": ""}
{"id": "5300221", "revid": "22475", "url": "https://it.wikipedia.org/wiki?curid=5300221", "title": "Paronychia echinulata", "text": "La paronichia istrice (Paronychia echinulata ) \u00e8 una pianta annuale appartenente alla famiglia delle Caryophyllaceae.\nDescrizione.\nPu\u00f2 raggiungere i 20\u00a0cm di altezza. Il fusto, molto ramoso, \u00e8 solitamente prostrato. Le foglie hanno forma ovata od oblungo-lanceolata e sono opposte e dotate di stipole scariose. Presentano inoltre margini denticolati e sono brevemente aristate all'apice. I fiori sono piccoli e di colore verdastro, raccolti in glomeruli ascellari del diametro di circa 3\u20138\u00a0mm. Il calice presenta 5 sepali brevemente scariosi al margine, con un apice a cappuccio dotato di una corta resta. I frutti sono piccole capsule. Il periodo di fioritura va da aprile a maggio.\nDistribuzione e habitat.\n\u00c8 diffusa lungo le coste di tutta l'area mediterranea, lungo le spiagge e nelle aree costiere sabbiose. \u00c8 localmente frequente ma non comune e le sue popolazioni sono distribuite a macchia di leopardo."}
{"id": "5300224", "revid": "70546767", "url": "https://it.wikipedia.org/wiki?curid=5300224", "title": "San Settimio di Jesi", "text": ""}
{"id": "5300227", "revid": "339392", "url": "https://it.wikipedia.org/wiki?curid=5300227", "title": "Sant'Elpidio abate", "text": ""}
{"id": "5300244", "revid": "478814", "url": "https://it.wikipedia.org/wiki?curid=5300244", "title": "Guia (disambigua)", "text": ""}
{"id": "5300245", "revid": "70546883", "url": "https://it.wikipedia.org/wiki?curid=5300245", "title": "San Vittore di Marsiglia", "text": ""}
{"id": "5300248", "revid": "38120", "url": "https://it.wikipedia.org/wiki?curid=5300248", "title": "Power Rangers in space", "text": ""}
{"id": "5300254", "revid": "709565", "url": "https://it.wikipedia.org/wiki?curid=5300254", "title": "Lettera dominicale", "text": "La lettera dominicale \u00e8 una lettera che indica in quale giorno cade la prima domenica dell'anno e perci\u00f2 caratterizza la disposizione dei giorni della settimana nel corso dell'anno. Viene utilizzata per identificare la cadenza delle celebrazioni settimanali nel calendario ecclesiastico e anche, assieme all'epatta, nel calcolo della data mobile della Pasqua.\nIl ciclo delle lettere dominicali.\nI giorni dell'anno vengono caratterizzati con una delle prime sette lettere dell'alfabeto. Il primo giorno (1 gennaio) di ogni anno \u00e8 sempre \"A\", il secondo \u00e8 \"B\", ecc. fino al settimo identificato con la lettera \"G\", per poi ripetersi indefinitamente nel corso dell'anno fino all'ultimo giorno (31 gennaio).\nQuesto ciclo \u00e8 stato creato ad imitazione delle lettere nundinali romane, che per\u00f2 adottavano una scansione di otto giorni.\nDato che una sequenza completa di 52 settimane si compie in 364 giorni, l'ultimo giorno (31 gennaio) di un anno ordinario (di 365 giorni, i.e. non bisestile) \u00e8 caratterizzato con la lettera \"A\" mentre quello di un anno bisestile (366 giorni) con la lettera \"B\". Ogni giorno della settimana (in particolare la domenica) \u00e8 caratterizzato dalla stessa lettera per tutto l'anno, se l'anno \u00e8 ordinario; ogni anno, per\u00f2, questa lettera cambia.\nLa lettera identificativa dell'anno.\nPer indicare la distribuzione dei giorni della settimana nel corso dell'anno viene utilizza la lettera corrispondente alle domeniche, detta appunto \"lettera dominicale dell'anno\".\nAd esempio un anno ordinario (non bisestile) viene indicato con la lettera A se le domeniche cadono tutte nella posizione A del ciclo settimanale (1 gennaio, 8 gennaio, 15 gennaio ...). Il 2021 (anno non bisestile) ha come lettera identificativa C, dal momento che il 1\u00ba gennaio \u00e8 stato venerd\u00ec e la prima domenica \u00e8 stata il 3 gennaio (terzo giorno dell'anno, identificato appunto dalla lettera C).\nOvviamente \u00e8 necessario fare una distinzione fra anni ordinari (non-bisestili) e anni bisestili, dal momento che l'interposizione (negli anni bisestili) del giorno intercalare (29 febbraio.) altera non tanto la scansione settimanale (che rimane immutata, con una domenica ogni sette giorni), ma le corrispondenze giorno della settimana-giorno del mese a partire dal mese di marzo. Pertanto gli anni bisestili vengono contraddistinti con una denominazione composta da due lettere domenicali. In particolare vale la pena notare che in un anno bisestile nell'intervallo di tempo fra il 1\u00ba febbraio ed il 1\u00ba marzo intercorrono 29 giorni (in pratica quattro settimane + un giorno) facendo s\u00ec che tutti i giorni a partire dal 1\u00ba marzo si trovino sfalsati di una posizione rispetto a quella che avrebbero avuta in un anno ordinario. Dal momento che il giorno intercalare rappresenta, nel contesto del calendario ordinario su cui \u00e8 riferito il ciclo delle lettere domenicali, una aggiunta spuria (nel calendario romano il giorno bisestile assumeva la lettera novediale del giorno che lo precedeva), la sua intercalazione comporta che le domeniche successive cadano un giorno prima di quel che avverrebbe negli anni ordinari. In pratica, la lettera domenicale della porzione d\u2019anno successiva all'intercalazione (da marzo a dicembre) \u00e8 quella immediatamente precedente alla lettera valevole a gennaio e febbraio. \nQuesto spiega perch\u00e9 gli anni bisestili sono caratterizzati da una coppia di lettere: AG, BA, CB, DC, ED, FE, GF (in cui la seconda occupa sempre il posto precedente della prima nel ciclo settimanale).\nIl 2020 (anno bisestile) ha come lettera identificativa ED, dal momento che il 1\u00ba gennaio \u00e8 stato mercoled\u00ec e la prima domenica \u00e8 stata il 5 gennaio (quinto giorno dell'anno, identificato appunto dalla lettera E), mentre da marzo in poi la lettera D.\nPertanto sono possibili le seguenti 14 lettere identificative dell'anno:\nIl ciclo delle lettere dominicali.\nNel calendario giuliano le lettere dominicali si ripetono secondo un ciclo solare di 28 anni, in cui ogni tipo di anno non bisestile si presenta tre volte (una subito dopo un bisestile, una intermedia e la terza subito prima di un bisestile) e ogni tipo di anno bisestile si presenta una sola volta.\nLo schema di ripetizione \u00e8 il seguente:\nA, G, F, ED, C, B, A, GF, E, D, C, BA, G, F, E, DC, B, A, G, FE, D, C, B, AG, F, E, D, CB.\nNel calendario gregoriano le lettere domenicali si ripetono secondo un ciclo di 400 anni (quattro secoli).\nVoci correlate.\nCiclo solare (calendario)"}
{"id": "5300264", "revid": "173006", "url": "https://it.wikipedia.org/wiki?curid=5300264", "title": "Lettera domenicale", "text": ""}
{"id": "5300267", "revid": "1001457", "url": "https://it.wikipedia.org/wiki?curid=5300267", "title": "Run All Night", "text": ""}
{"id": "5300278", "revid": "691922", "url": "https://it.wikipedia.org/wiki?curid=5300278", "title": "Inter Zapre\u0161i\u0107", "text": ""}
{"id": "5300279", "revid": "70547267", "url": "https://it.wikipedia.org/wiki?curid=5300279", "title": "San Silverio", "text": ""}
{"id": "5300308", "revid": "52953", "url": "https://it.wikipedia.org/wiki?curid=5300308", "title": "Spazio tra le cosce", "text": "Per spazio tra le cosce, chiamato anche \"thigh gap\" (neologismo derivante dall'inglese, con \"thigh\" che significa \"coscia\" e \"gap\" che significa \"vuoto, varco\"), s'intende lo spazio che si crea in alcune donne all'interno dei muscoli delle cosce stando in piedi con i piedi attaccati. \u00c8 una moda estetica che richiede molto esercizio, diete estreme o interventi di chirurgia estetica. Questa forma delle gambe non \u00e8 una caratteristica peculiare che appartiene a tutte le donne in maniera naturale e fisiologica e talvolta comporta, nonostante i numerosi sacrifici per ottenere lo spazio tra le cosce, il fallimento nell'ottenimento di tale caratteristica fisica."}
{"id": "5300312", "revid": "113205532", "url": "https://it.wikipedia.org/wiki?curid=5300312", "title": "Poho\u0159\u00ed na \u0160umav\u011b", "text": "Poho\u0159\u00ed na \u0160umav\u011b (\"Buchers Bucherwald\", \"Buchers bei Kaplitz\" o \"Buchers im B\u00f6hmerwald\" in tedesco, \"Bucho\u0159\", \"Puch\u00e9\u0159\" o \"P\u016fcho\u0159\u00ed\" in ceco) \u00e8 un ex comune della Repubblica Ceca facente parte del distretto di \u010cesk\u00fd Krumlov, in Boemia Meridionale. \u00c8 situato sulle montagne di \"Novohradsk\u00e9 hory\" nel territorio omonimo. Il nome \"Poho\u0159\u00ed na \u0160umav\u011b\" venne assegnato al paese nel 1923. \nStoria.\nNel Medioevo Poho\u0159\u00ed na \u0160umav\u011b faceva la parte del territorio di \"Vele\u0161\u00ednsk\u00fd statek\", un bosco ricco di faggi. Nell'anno 1525 al fosso che lo attraversava venne dato il nome di \"Pohorzie\". Il primo insediamento nei pressi di Poho\u0159\u00ed na \u0160umav\u011b era una vetreria in \u0160ance, creata dal conte Filip Emanuel Buquoy. \nNascita del comune.\nIl comune ufficialmente nacque nel 1758 lungo la strada di Freistadt, anno in cui vennero costruiti i primi edifici. Lo sviluppo dell'insediamento fu abbastanza veloce, dopo 40 anni contava gi\u00e0 68 case e 116 famiglie. Tra il 1793 ed il 1796 venne organizzata la sistematica divisione dei terreni. Gli abitanti chiamavano il loro paese \u201cla citt\u00e0\u201d anche se non aveva lo status e ogni settimana si organizzava il mercato. Dal 1802 Poho\u0159\u00ed na \u0160umav\u011b divenne una parrocchia autonoma. Dopo il 1848 il paese raggiunse la dimensione di 2.636 ettari, un territorio all'interno del quale erano comprese le localit\u00e0 di: Berau (Stadlberg), \u0160ance (Schanz), Kaplucken, Janovy Hut\u011b (Johanesthal), Sklen\u011bn\u00e9 Hut\u011b (Bonaventura), St\u0159\u00edbrn\u00e9 Hut\u011b (Silberberg), Ji\u0159ice (Georgendorf) e Pavl\u00edna (Paulina). Secondo il censimento del 1890 nel comune erano presenti 186 case e 1.323 abitanti, di cui 1.088 tedeschi e 246 cechi. Gli abitanti vivevano di agricoltura e lavori domestici. \nAttivit\u00e0 culturali e i mestieri.\nL'attivit\u00e0 pi\u00f9 importante dal punto di vista culturale era la pittura delle immagini sacre sotto il vetro, che venivano esportate in tutta Europa. Questo modo di dipingere si \u00e8 esteso nei territori circostanti, in entrambe le parti dei confini austriaco e boemo. Nel corso degli anni Poho\u0159\u00ed na \u0160umav\u011b diventava sempre pi\u00f9 importante, nascevano nuovi mestieri ed attivit\u00e0 commerciali, tra cui, dal 1791, la birreria, dal 1789 al 1860 l'enoteca, dal 1835 il mulino, dal 1848 la posta. Dal 1888 venne istituito il corpo dei vigili del fuoco ed il corpo locale della \"Deutscher B\u00f6hmerwaldbund\" (Dipartimento forestale tedesco-boemo). Nel 1923 nel paese vi erano: il panificio, la pasticceria, due commercianti di bovini, un trasporto persone, due negozi di merceria, l'orologiaio, due alimentari, otto locande, il negozio di giocattoli, il carraio, il fabbro, il sarto, la taverna di liquori, il mugnaio, il calzolaio, l'assistenza al parto, due macellai, due tabaccherie, due falegnami, il muratore, la comunit\u00e0 di credito per i dintorni.\nIl dopoguerra.\nDopo la seconda guerra mondiale, la maggior parte della popolazione, formata da tedeschi, venne deportata e sostituita con famiglie provenienti dalla Romania e dall'Ungheria. Queste famiglie si erano specializzate nel taglio della legna, nella manutenzione dei boschi, nell'allevamento delle pecore e nella produzione dei formaggi. Nel corso degli anni sessanta nel borgo vi erano 35 abitanti e la strada carrozzabile portava le famiglie a Trhov\u00e9 Sviny. Dopo il 1955 vi erano 23 case e 72 abitanti. Nel 1978 nell'insediamento non vi era nessun abitante con residenza fissa e la maggior parte delle case fu distrutta dall'esercito. A poca distanza dalla chiesa si trova il cimitero, in parte conservato, in parte successivamente restaurato. Nei pressi della strada principale e della chiesa si trova il monumento alle vittime della prima guerra mondiale con la scritta \u201c\"Nie wieder Krieg!\"\u201c(\"mai pi\u00f9 la guerra\"). \nDinamiche amministrative.\nTra il 1848 ed il 1938 Poho\u0159\u00ed na \u0160umav\u011b era amministrativamente situata nella regione di Nov\u00e9 hrady, oggi confinante con il distretto di Kaplice. Tra il 1938 ed il 1945 venne a trovarsi nel comune di Kaplice, della regione imperiale di Horn\u00ed Dunaj. Tra il 1949 ed il 1960 fece sempre parte della regione amministrativa di Kaplice, e dal 1960 del comune di \u010cesk\u00fd Krumlov. Dal 1961 perse la propria autonomia amministrativa, e, fino al 1980, face parte del comune di Pohorsk\u00e1 Ves. Dal 1\u00ba gennaio 1981 al 30 giugno 1990 fece parte di Bene\u0161ov nad \u010cernou. Dal 1\u00ba luglio 1990 \u00e8 nuovamente parte del comune di Pohorsk\u00e1 Ves.\nLa restaurazione del comune.\nNell'estate 2006 venne costruito un nuovo edificio. Nel 2009 il comune contava tre nuovi edifici e due case pi\u00f9 vecchie. Degli edifici originali sono rimasti una parte della chiesa e il cimitero. Il collegamento pi\u00f9 vicino con l'autobus \u00e8 a Leopoldov o a \"B\u011bl\u00e1 u Malont\" o a Pohorsk\u00e1 Ves. Dall'entrata della Repubblica Ceca nell'area di Schengen venne tolta la sbarra al valico di frontiera di \"Poho\u0159\u00ed na \u0160umav\u011b \u2013 Stadlberg\". Ora su questa strada possono transitare mezzi fino a 10 tonnellate. Venne poi ricostruita la chiesa, aggiunto un muro protettivo, e rinnovati gli intonaci esterni. La ricostruzione della chiesa fu finanziata dall'associazione austriaca \"Bucherser-Heimat-Verein\" e da donatori volontari. Anche la strada che giunge da \"Leopodov\" venne ricostruita, mentre le strade nel paese, asfaltate. Nel 2012 fu costruita la nuova casa parrocchiale, simile alla precedente. Nel cimitero si sta procedendo ad un graduale restauro delle scritte delle pietre tombali."}
{"id": "5300315", "revid": "438678", "url": "https://it.wikipedia.org/wiki?curid=5300315", "title": "Signoria di Utrecht", "text": "La Signoria di Utrecht (in olandese \"Heerlijkheid Utrecht\") \u00e8 stata una signoria storica all'interno del Sacro Romano Impero, con capitale a Utrecht. La Signoria di Utrecht nasce nel 1528 come divisione del Principato vescovile di Utrecht tra la stessa signoria e la Signoria di Overijssel in seguito alla conquista di Carlo V d'Asburgo del Principato durante le guerre di Gheldria.\nCon l'atto di abiura del 1581, Filippo II di Spagna dovette concedere l'autonomia alla Repubblica delle Sette Province Unite e la Signoria di Utrecht, che ne faceva parte in qualit\u00e0 di provincia, cess\u00f2 di esistere come stato autonomo. Da allora la Signoria di Utrecht fu governata da uno Statolder (\"Stadhouder\") nominato dagli Stati Generali della Repubblica.\nFormalmente la Signoria di Utrecht continu\u00f2 ad esistere fino al 1795, quando con la rivoluzione batava la Repubblica delle Sette Province Unite, rimpiazzata dalla Repubblica Batava, cess\u00f2 di esistere."}
{"id": "5300316", "revid": "110157", "url": "https://it.wikipedia.org/wiki?curid=5300316", "title": "Moschea Yamma", "text": "La moschea Yaama \u00e8 una moschea costruita nell'indigena architettura del Sahel, nel 1962 a Yaama, un villaggio nella regione semi-deserta del Niger. Il Niger \u00e8 un paese dell'area sub-sahariana, privo di sbocchi sul mare, nell'Africa occidentale.\nCostruzione.\nDopo i 60 anni di colonizzazione francese, conclusa nel 1960, la zona ha risentito significativamente delle influenze straniere. Cos\u00ec, quando la citt\u00e0 decise di costruire una moschea del venerd\u00ec, dove permettere le riunioni per la preghiera, fu scelto di utilizzare i metodi tradizionali. I lavori iniziarono nel 1962 e terminarono nel 1982. L'edificio \u00e8 stato costruito con mattoni di fango, le successive modifiche hanno incluso la costruzione di una cupola centrale, circondata da quattro torri. Ogni abitante del villaggio ha contribuito; dal proprietario terriero che ha donato il sito, alle persone che hanno creato i mattoni di fango, portato l'acqua, raccolto il legno, ecc.\nLa moschea \u00e8 stata destinataria del Premio Aga Khan per l'Architettura nel 1986."}
{"id": "5300318", "revid": "767487", "url": "https://it.wikipedia.org/wiki?curid=5300318", "title": "Giuseppe Bergamino", "text": "Nato nel quartiere di Marassi, proprio a fianco del campo del Genoa, era noto come Bergamino III, per distinguerlo dai fratelli Augusto e Giacomo, anch'essi calciatori."}
{"id": "5300319", "revid": "112837391", "url": "https://it.wikipedia.org/wiki?curid=5300319", "title": "Mario Cergol", "text": "Biografia.\nGiocatore grintoso, inizi\u00f2 a praticare l'hockey su pista nel 1924 in una squadra minore di Trieste.\nU.S. Triestina Hockey.\nDal 1926 gioc\u00f2 nella Triestina (dal 1934 al 1942 rinominata Dopolavoro Pubblico Impiego Trieste) vincendo 11 scudetti.\nIl 9 settembre 1950 la partita Triestina-Monza (3-2) fu l'ultima davanti al suo pubblico, mentre l'addio all'hockey giocato fu nel recupero di campionato del 15 ottobre 1950 a Schio in occasione di Marzotto Valdagno-Triestina (1-0).\nFu Responsabile Tecnico della sezione rotellistica della Triestina dal 1951 al 1967, vincendo altri 7 scudetti come allenatore della squadra rossoalabardata.\nLa nazionale italiana.\n Nel 1935 a Trieste fece il suo esordio in Nazionale B segnando 7 reti nella vittoria italiana per 13-1 contro una rappresentativa della Svizzera tedesca. Il debutto nella Nazionale maggiore fu ai Mondiali di Stoccarda del 1936, dove segn\u00f2 5 reti giocando con Grassi, Ciocala, Rasponi, Zorloni, Zavattaro, Kullmann. \nLa sua ultima partita in azzurro fu Italia-Spagna (4-2) ai Mondiali di Lisbona del 1949, giocando con Grassi, Mazzoni, Emilio Bertuzzi, Panagini, Torre, Poser e Tamaro."}
{"id": "5300339", "revid": "300067", "url": "https://it.wikipedia.org/wiki?curid=5300339", "title": "Continental Basketball Association 1998-1999", "text": "La stagione CBA 1998-99 fu la 53\u00aa della Continental Basketball Association. Parteciparono 9 squadre divise in due gironi, le stesse della stagione precedente."}
{"id": "5300340", "revid": "123601339", "url": "https://it.wikipedia.org/wiki?curid=5300340", "title": "Signoria di Overijssel", "text": "La Signoria di Overijssel (in olandese \"heerlijkheid Overijssel\") \u00e8 stata una signoria storica all'interno del Sacro Romano Impero. La Signoria di Overijssel nasce nel 1528 come divisione del Principato vescovile di Utrecht tra la stessa signoria, la Signoria di Utrecht e la Contea di Drenthe in seguito alla conquista di Carlo V d'Asburgo del Principato durante le guerre di Gheldria. Carlo V istitu\u00ec la carica di statolder quale governatore della signoria in sua vece.\nCon l'atto di abiura del 1581, Filippo II di Spagna dovette concedere l'autonomia alla Repubblica delle Sette Province Unite e la Signoria di Overijssel, che ne faceva parte in qualit\u00e0 di provincia, cess\u00f2 di esistere come stato autonomo. Da allora la Signoria di Overijssel fu governata da uno Statolder nominato dagli Stati Generali.\nFormalmente la Signoria di Overijssel continu\u00f2 ad esistere fino al 1795, quando con la rivoluzione batava la Repubblica delle Sette Province Unite, rimpiazzata dalla Repubblica Batava, cess\u00f2 di esistere."}
{"id": "5300348", "revid": "767487", "url": "https://it.wikipedia.org/wiki?curid=5300348", "title": "Campionato mondiale di baseball Under-15", "text": "Il Campionato mondiale di baseball Under-15 \u00e8 la massima competizione di baseball riservata agli atleti di et\u00e0 inferiore ai quindici anni (Under-15) ed \u00e8 organizzato dalla IBAF."}
{"id": "5300352", "revid": "2134764", "url": "https://it.wikipedia.org/wiki?curid=5300352", "title": "Brian Savoy", "text": ""}
{"id": "5300353", "revid": "106908", "url": "https://it.wikipedia.org/wiki?curid=5300353", "title": "Vincenzo Morani", "text": "Biografia.\nFiglio di Fortunato Morano, il quale apparteneva a una famiglia di decoratori originaria di San Pietro di Carid\u00e0, ebbe la sua prima formazione a Polistena nella bottega paterna detta dei Morani insieme ai fratelli Giovanni, Francesco e Domenico.\nAvendo mostrato buona predisposizione per l'arte, intorno ai diciotto anni fu mandato a studiare a Napoli con un modesto contributo del Comune. Ottenuto poi, grazie ai buoni uffici del generale Vito Nunziante, un sussidio di nove ducati al mese, nel 1827 pot\u00e9 iscriversi alla Reale accademia del disegno di Napoli, dove ebbe come maestri Costanzo Angelini, Joseph-Boniface Franque e Camillo Guerra.\nNel 1830 partecip\u00f2 alla Biennale borbonica con una tempera, la \"Veduta di un tempio\". Nello stesso anno i benedettini lo incaricarono di dipingere un affresco nel refettorio dell'abbazia della Santissima Trinit\u00e0 di Cava de' Tirreni e nel 1832, mentre concludeva l'opera, incontr\u00f2 sir Walter Scott, lo scrittore inglese, che ammirava le miniature dei manoscritti custoditi nell'abbazia e ne fece il ritratto. A seguito di questo incontro fortuito, fu presentato nell'aristocratico ambiente degli inglesi residenti a Napoli che gli commissionarono alcuni ritratti.\nNel 1834 vinse la borsa di studio per il pensionato nella capitale pontificia dove si trasfer\u00ec e dove, pur continuando a partecipare alle Biennali borboniche e a mantenere profittevoli rapporti con la nobilt\u00e0 napoletana, frequent\u00f2 Tommaso Minardi e il circolo dei puristi, raffinando la sua arte e divenendo docente di belle arti.\nNel 1840 complet\u00f2 un dipinto di soggetto biblico per il principe Vincenzo Ruffo duca di Antimo e, in seguito all'apprezzamento della critica per questo suo lavoro, fu chiamato dal duca Marino Torlonia ad affrescare la cappella del palazzo di piazza Venezia, e poi dal conte Alessandro, fratello di Marino, per un'altra pittura nella medesima residenza dei Torlonia.\nNel 1847 esegu\u00ec una tela commissionatagli da Ferdinando II per la chiesa del cimitero di Poggioreale raffigurante \"La Crocifissione\".\nNel 1852 assunse un nuovo incarico per la chiesa abbaziale di Cava de' Tirreni. Prima del 1856 invi\u00f2 da Roma tre tele e dal 1857 e fino al 1863 lavor\u00f2 al ciclo di affreschi sulle pareti e sulle volte della chiesa. Il suo capolavoro, in questo contesto, \u00e8 la tela della \"Deposizione\", che si trova sull'altare del transetto a sinistra.\nNegli stessi anni i suoi dipinti di soggetto religioso trovarono collocazione in varie chiese, tra cui il duomo di Capua, la chiesa di San Francesco a Gaeta, la basilica di San Paolo fuori le Mura a Roma e perfino la nuova chiesa dell'Assunzione a Costantinopoli.\nA tale produzione affianc\u00f2, con successo, la ritrattistica, quadri di genere e opere di soggetto storico e letterario. Nel 1862 invi\u00f2, per l'Esposizione universale di Londra il dipinto di un episodio tratto dalla terza cantica della Divina Commedia insieme a una \"Scena con costumi romani\".\nNel 1870 present\u00f2 due tele alla mostra d'Arte Cristiana a Roma e il 15 giugno mor\u00ec all'et\u00e0 di sessantuno anni."}
{"id": "5300358", "revid": "406085", "url": "https://it.wikipedia.org/wiki?curid=5300358", "title": "Odra", "text": ""}
{"id": "5300364", "revid": "1861754", "url": "https://it.wikipedia.org/wiki?curid=5300364", "title": "Magma Geopark", "text": "Magma Geopark \u00e8 il secondo geoparco che \u00e8 stato nominato in Norvegia, nel 2010 ha ottenuto l'ingresso tra i Geoparchi mondiali UNESCO, uno dei tre Programmi ufficiali riconosciuti . I Geoparchi dell'UNESCO sono territori di riconosciuto interesse scientifico- geologico internazionale, sono impegnati per uno sviluppo sostenibile delle comunit\u00e0 che abitano il territorio attraverso azioni di educazione e turismo \"verde\" e sono impegnati nella diffusione di buone pratiche per mitigare i cambiamenti climatici ed accrescere resilienza verso i fenomeni di dissesto idrogeologico. Magma Geopark copre un'area di ed \u00e8 caratterizzato dalla pi\u00f9 grande intrusione stratigrafica individuate in Europa, \u00e8 situato a sud ovest della Norvegia e comprende i comuni di Bjerkreim, Eigersund, Flekkefjord, Lund and Sokndal.\n1,5 miliardi di anni fa, la regione del Magma Geopark era caratterizzata da magma bollente e montagne molto elevate, che si sono erose e poi modellate durante le differenti ere glaciali lasciando il tipico paesaggio post-glaciale che caratterizza oggi il territorio. Nell'area la tipologia di roccia pi\u00f9 diffusa \u00e8 l'anortosite: pietra pi\u00f9 comune sulla luna che sulla superficie terrestre, per questo visitare Magma \u00e8 un po' come camminare sulla luna. \nNumerose attrazioni sono presenti nel territorio del Magma Geopark dal punto di vista naturalistico e culturale. L'area \u00e8 caratterizzata da un'ampia rete di percorsi e attrezzature per le attivit\u00e0 outdoor come: hiking, percorsi ciclabili, climbing e kayaking. Info: www.magmageopark.com \nBibliografia: \nUrs Sch\u00e4rer, Edith Wilmart, Jean-Clair Duchesne,The short duration and anorogenic character of anorthosite magmatism: UPb dating of the Rogaland complex, Norway, \nEarth and Planetary Science Letters, Volume 139, Issues 3\u20134, 1996, Pages 335-350.\nB. Charlier, J.-C. Duchesne, J. Vander Auwera,Magma chamber processes in the Tellnes ilmenite deposit (Rogaland Anorthosite Province, SW Norway) and the formation of Fe\u2013Ti ores in massif-type anorthosites,Chemical Geology,Volume 234, Issues 3\u20134,2006, Pages 264-290,"}
{"id": "5300374", "revid": "599013", "url": "https://it.wikipedia.org/wiki?curid=5300374", "title": "Legge Martino", "text": "La legge 23 agosto 2004, n. 226 (detta anche legge Martino dal ministro della difesa proponente Antonio Martino) \u00e8 stata una norma della Repubblica Italiana.\nStoria.\nEmanata durante il governo Berlusconi II, la norma \u00e8 stata poi abolita dal d.lgs. 15 marzo 2010, n. 66 (\"codice dell'ordinamento militare\").\nContenuto.\nLa norma, sulla base di quanto disposto dalla legge 14 novembre 2000 n. 331, ha sospeso le chiamate al servizio militare di leva in Italia, e ha riformato i ruoli delle forze armate, istituendo quello degli VFP1 e degli VFP4.\nConseguenze.\nLa legge ha determinato una sospensione delle chiamate al servizio, che rimane sempre obbligatorio ma che si trasforma da istituto ordinario a straordinario poich\u00e9 operativo solo in determinate ipotesi, ha conseguenzialmente reso di fatto inoperativo anche l'obbligo di prestare un servizio civile sostitutivo per gli obiettori di coscienza italiani, coordinato dal servizio civile nazionale."}
{"id": "5300377", "revid": "2180194", "url": "https://it.wikipedia.org/wiki?curid=5300377", "title": "Neoliberalismo", "text": "Il neoliberalismo \u00e8, in scienza politica, un insieme di dottrine che si dichiarano eredi del liberalismo classico. Talvolta il termine \u00e8 inteso come sinonimo di \"neoliberismo\".\nNel complesso, il neoliberalismo antepone l'importanza di una integrazione economica fra i vari attori all'integrazione politica, che in genere comprimerebbe i diritti dell'individuo, e vede criticamente l'intervento dello Stato nella vita pubblica.\nOrigine.\nIl primo a coniare il termine fu il sociologo ed economista tedesco Alexander R\u00fcstow, il quale cerc\u00f2 di teorizzare una nuova forma di liberalismo (l'ordoliberalismo) leggermente distaccata da quello classico, maggiormente attenta al sociale e non completamente contraria ad un controllo dell'evoluzione dei mercati da parte dello Stato. R\u00fcstow successivamente port\u00f2 queste sue idee all'interno dei circoli di intellettuali, da lui frequentati in Germania, sotto il nome di neoliberalismo.\nIl termine \u00e8 entrato nell'uso comune negli anni '80 in connessione con le riforme economiche di Augusto Pinochet in Cile, ha rapidamente assunto connotazioni negative ed \u00e8 stato impiegato principalmente dai critici della riforma del mercato e del capitalismo laissez-faire. Gli studiosi tendevano ad associarlo alle teorie degli economisti della Mont Pelerin Society Friedrich Hayek, Milton Friedman e James M. Buchanan, insieme a politici e cariche governative come Margaret Thatcher, Ronald Reagan e Alan Greenspan."}
{"id": "5300380", "revid": "37401", "url": "https://it.wikipedia.org/wiki?curid=5300380", "title": "Neoliberale", "text": ""}
{"id": "5300390", "revid": "70548410", "url": "https://it.wikipedia.org/wiki?curid=5300390", "title": "Metaksourgeio", "text": ""}
{"id": "5300393", "revid": "1776051", "url": "https://it.wikipedia.org/wiki?curid=5300393", "title": "PalaCivitanova", "text": "Il PalaCivitanova, noto anche con il nome sposorizzato di Palasport Eurosuole Forum, \u00e8 un'arena coperta di Civitanova Marche.\nStoria e descrizione.\nL'idea di costruire un palazzetto a Civitanova Marche risale all'inizio degli anni ottanta; i lavori di realizzazione tuttavia cominciano solamente nel settembre 2014 per terminare nel gennaio 2015, con l'inaugurazione avvenuta il 16 gennaio, centotrentacinque giorni dopo la posa della prima pietra: alla costruzione hanno lavorato trentuno ditte per un totale di centocinquantatr\u00e9 dipendenti ed i costi si sono aggirati intorno ai 7\u00a0500\u00a0000 euro, di cui centocinquantamila pagati dagli abitanti di Civitanova Marche.\nIl palazzetto, che occupa un volume di oltre centoquattro metri cubi ed ha una capienza 4\u00a0200 spettatori, di cui 4\u00a0000 a sedere, ospita prevalentemente attivit\u00e0 sportive, in particolare eventi pallavolistici: infatti nella struttura vengono disputate le partite casalinghe della squadra di pallavolo maschile dell'Associazione Sportiva Volley Lube, club di Treia, militante in Serie A1 e proprio una partita della squadra, quella contro i turchi del Fenerbah\u00e7e Spor Kul\u00fcb\u00fc, valevole per la Champions League 2014-15, ha inaugurato le attivit\u00e0. A partire dalla stagione 2016-17 ospita anche gli incontri casalinghi di un'altra squadra di pallavolo, ossia il Volley Potentino."}
{"id": "5300394", "revid": "767487", "url": "https://it.wikipedia.org/wiki?curid=5300394", "title": "Campionato mondiale di baseball Under-12", "text": "Il Campionato mondiale di baseball Under-12 \u00e8 la massima competizione di baseball riservata agli atleti di et\u00e0 inferiore ai dodici anni (Under-12) ed \u00e8 organizzato dalla IBAF."}
{"id": "5300398", "revid": "1123217", "url": "https://it.wikipedia.org/wiki?curid=5300398", "title": "Idnacee", "text": ""}
{"id": "5300403", "revid": "671029", "url": "https://it.wikipedia.org/wiki?curid=5300403", "title": "Brian Tyms", "text": "Carriera professionistica.\nSan Francisco 49ers.\nDopo non essere stato scelto nel Draft NFL 2012, Tyms firm\u00f2 con i San Francisco 49ers, nella cui squadra di allenamento trascorse la pre-stagione 2012.\nMiami Dolphins.\nNel settembre 2012, Tyms firm\u00f2 coi Miami Dolphins, entrando nel roster regolare prima dell'ultimo turno della stagione.\nCleveland Browns.\nIl 22 ottobre 2013, Tyms firm\u00f2 coi Cleveland Browns. Dopo avere fatto parte della loro squadra di allenamento, fu promosso nel roster attivo il 4 dicembre 2013, dopo l'infortunio del defensive end Desmond Bryant.\nNew England Patriots.\nIl 27 luglio 2014, Tyms pass\u00f2 ai New England Patriots. Il 6 ottobre 2014 entr\u00f2 nel roster attivo e sei giorni dopo segn\u00f2 il primo touchdown in carriera, su passaggio da 43 yard di Tom Brady."}
{"id": "5300409", "revid": "116440688", "url": "https://it.wikipedia.org/wiki?curid=5300409", "title": "Lista dei distretti congressuali degli Stati Uniti d'America", "text": "Questa lista dei distretti congressuali degli Stati Uniti d'America elenca tutti i distretti congressuali utilizzati per eleggere i deputati alla Camera dei rappresentanti statunitense, divisi per Stato in ordine alfabetico.\nLa lista presenta gli attuali 435 distretti pi\u00f9 i 200 distretti non pi\u00f9 esistenti (indicati in grassetto \"corsivo\"). La scritta \"At-large\" indica che l'intero territorio dello stato \u00e8 compreso in un unico distretto. Dopo i due punti sono indicati gli anni durante i quali il distretto \u00e8 esistito.\nLista dei distretti congressuali.\nMaine.\nFino al 1820, l'attuale Maine era parte dello stato del Massachusetts. Dei sette distretti del Massachusetts che furono trasferiti nel Maine in seguito alla sua fondazione, tre furono \"restituiti\" al Maine."}
{"id": "5300410", "revid": "594360", "url": "https://it.wikipedia.org/wiki?curid=5300410", "title": "Kim Ok-bin", "text": "Carriera.\nKim debutt\u00f2 nel 2004 in un concorso di bellezza online ospitato dal portale web Naver. Nonostante avesse poca esperienza come attrice, ottenne il ruolo di una dei tre protagonisti nel film del 2005 \"Yeogo goedam 4 - Moksori\", al quale fece seguito un altro ruolo principale nella miniserie \"Hanoi sinbu\". La sua performance attir\u00f2 l'attenzione del regista E J-yong, che la scelse per il suo film \"Dasepo sonyo\". Negli anni successivi continu\u00f2 a recitare in televisione e al cinema come personaggio principale. A febbraio 2008, Kim fu annunciata nel ruolo della protagonista femminile nel film di Park Chan-wook \"Bakjwi\", che le valse il premio di miglior attrice al Sitges Film Festival e altre candidature ai Blue Dragon Film Awards, ai Green Globe Film Awards e ai Baeksang Arts Awards.\nMentre proseguiva la sua carriera come attrice al cinema, all'inizio del 2012 divent\u00f2 la cantante della band rock Ok Punk. Nel 2013, dopo sette anni di assenza dal piccolo schermo, interpret\u00f2 la protagonista nel drama \"Kalgwa kkot\", ambientato durante la dinastia Goguryeo, a cui fece seguito un altro ruolo televisivo nella commedia del 2014 \"Yoo-na-ui geori\"."}
{"id": "5300433", "revid": "37401", "url": "https://it.wikipedia.org/wiki?curid=5300433", "title": "Cenobio", "text": ""}
{"id": "5300434", "revid": "339392", "url": "https://it.wikipedia.org/wiki?curid=5300434", "title": "Fotbal Club Steaua Bucure\u0219ti", "text": ""}
{"id": "5300438", "revid": "37401", "url": "https://it.wikipedia.org/wiki?curid=5300438", "title": "Cenobita", "text": ""}
{"id": "5300441", "revid": "1123217", "url": "https://it.wikipedia.org/wiki?curid=5300441", "title": "Poliporacee", "text": ""}
{"id": "5300442", "revid": "124123", "url": "https://it.wikipedia.org/wiki?curid=5300442", "title": "Matti Kassila", "text": "Biografia.\nRaggiunse il successo e la popolarit\u00e0 tra gli anni 50 e 60 anche fuori dai confini nazionali. Sebbene sconosciuto in Italia i suoi film hanno partecipato a diversi festival internazionali europei.\nViene ricordato principalmente per aver diretto i 4 film dedicati al commissario Palmu creato dallo scrittore Mika Waltari.\nNella sua lunga carriera ha vinto ben 7 premi Jussi compreso quello alla carriera attribuitogli nel 2011."}
{"id": "5300443", "revid": "121653381", "url": "https://it.wikipedia.org/wiki?curid=5300443", "title": "Lingua italiana nella musica", "text": "Il successo, nel Settecento, dell'italiano, come lingua per i testi cantati nel melodramma dipese da molti fattori che coinvolsero compositori, cantanti, musicisti nelle varie nazioni d'Europa: in particolare, i cantanti venivano contesi dalle pi\u00f9 importanti corti europee; i compositori degli altri paesi dovettero adattare la propria produzione secondo impostazioni tipiche dell'opera italiana e, spesso, in lingua italiana. In alcune citt\u00e0 europee, come Vienna, gli italiani costituirono uno dei centri pi\u00f9 fervidi per quanto riguarda la stesura di libretti per melodramma. Importanti poeti e librettisti, infatti, come Apostolo Zeno o Pietro Metastasio, sono considerati tra i maggiori responsabili del successo del melodramma italiano. Fu proprio quest'ultimo a riformare l'impostazione del melodramma secondo precisi schemi attenenti alle unit\u00e0 aristoteliche.\nL'esito dell'opera italiana (e di conseguenza la diffusione dell'italiano) fu alquanto diverso nelle varie nazioni europee, in quanto si dovette sempre confrontare con una tradizione operistica locale: in alcuni casi, come la Francia, si svilupp\u00f2 addirittura una vera e propria questione linguistica sul francese e l'italiano e su quale delle due lingue fosse pi\u00f9 appropriata per i testi cantati nel melodramma.\nIn ogni caso, comunque, il successo che conobbe il teatro musicale all'italiana, dal Settecento fino alla prima met\u00e0 del Novecento, le ha conferito il primato di \"lingua dell'opera\": ancora oggi l'apprendimento dell'italiano costituisce, nella maggior parte dei casi, una tappa obbligata per coloro che si preparano alla professione del cantante lirico.\nInfine, dal punto di vista del lessico, la maggior parte dei termini per indicare il tempo, la dinamica e l'agogica sono scritti in lingua italiana e vengono utilizzati ancora oggi negli spartiti di musica classica in tutto il mondo.\nLa diffusione dell'italiano nell'opera fuori dall'Italia nel Seicento e nel Settecento.\nUno dei motivi principali della diffusione dell'italiano, nella fattispecie di lingua per musica nel panorama europeo sei-settecentesco, \u00e8 stato sicuramente la scelta da parte di artisti (specialmente i cantanti) del repertorio e dell'uso della lingua italiana. Nelle principali corti d'Europa venivano chiamati, o giungevano di loro iniziativa, compositori, librettisti, cantanti che grazie ad una fiorente attivit\u00e0 di impresa, tipica dell'operismo italiano, potevano realizzare la loro produzione artistica. La diffusione dell'italiano, in questo contesto musicale europeo, \u00e8 da interpretarsi quasi esclusivamente come un'esigenza artistica degli esecutori pi\u00f9 che ad una preferenza linguistica del pubblico, che passava in secondo piano.\nIn Francia.\nLa diffusione dell'opera italiana in Europa, e specialmente in Francia, si realizza in un periodo che va all'incirca dalla fine della guerra dei Trent'anni fino alla met\u00e0 del Settecento. I musicisti italiani, virtuosi dell'epoca, con le loro tourn\u00e9e, diffondono l'opera cantata presso corti, teatri pubblici di altre nazioni europee, verso spettatori spesso non capaci di intendere la lingua, ma altres\u00ec capaci di intenderne l'espressivit\u00e0 musicale e drammatica. Si assiste pertanto ad una sorta di italianismo centrifugo con un conseguente affermarsi definitivo di questo idioma come lingua europea del melodramma e del canto nel panorama teatrale-musicale, in un periodo in cui in Europa il francese si assicurava una diffusione come organo di comunicazione della cultura sia di alto profilo che di uso quotidiano e intellettuale.\nContesto storico-culturale.\nNel Seicento, la presenza dell'opera italiana in Francia si dovette confrontare con una tradizione operistica seria (\"trag\u00e9die-lyrique \"o \"trag\u00e9die en musique\") da parte di librettisti come Quinault o addirittura Moli\u00e8re, o con forme musicali e di danza teatrale come il \"ballet de cour \"e la \"com\u00e9die-ballet \"da parte di Jean Baptiste Lully, musicista alla corte di Luigi XIV, passando quindi in secondo piano.\nLa diffusione dell'opera italiana in questo caso fu quindi molto limitata: tra il 1640 e il 1660 furono introdotte da Mazzarino opere quali \"La finta pazza\", del 1645 (libretto di Giulio Strozzi, musica di Francesco Socrati) e \"Orfeo\" di Luigi Rossi, risalente al 1647, subito osteggiate dal pubblico francese e completamente oscurate dal melodramma lulliano che domin\u00f2 indisturbato fino alla fine del secolo.\n\u00c8 da notare, comunque, che nel privilegio reale emanato nel 1672 da Luigi XIV in favore di Lully figura il riferimento alla possibilit\u00e0 dell'uso di altre lingue oltre al francese (Becker, 1981), mentre nel privilegio concesso a Pierre Perrin tre anni prima si indicava come unica lingua delle rappresentazioni operistiche il francese.\nCon il tramonto del melodramma lulliano (anche se opere di Lully verranno eseguite fino agli anni '70 del Settecento), all'inizio del XVIII Secolo, si manifestano nuove influenze italiane veicolate da nuove forme di musica teatrale come l\"'op\u00e9ra-ballet \"e la \"com\u00e9die-lyrique \"e la lingua italiana viene utilizzata per alcune arie nell'opera.\nL'uso del francese \u00e8 ancora legato alla tradizione nazionale e all'operismo di Jean Philippe Rameau, ma la svolta a favore dell'opera italiana si avr\u00e0 nella met\u00e0 del '700 con la \"Serva padrona\"\" \"di Pergolesi, che suscit\u00f2 la ben nota \"Querelles des bouffons.\"\nIn Francia, la diffusione dell'italiano nel teatro musicale avviene in un contesto di generale conoscenza della lingua italiana intesa come strumento di cultura e veicolo di grande e apprezzata tradizione letteraria. Nonostante nel XVI secolo il prestigio e la diffusione della lingua italiana si fossero ridotti notevolmente, gi\u00e0 nel XVII secolo si assiste ad un fenomeno di apprendimento dell'italiano da parte di amanti della letteratura e commedia italiana, come colte gentildonne. La diffusione e l'apprezzamento dell'italiano sono cos\u00ec diffuse da far suscitare reazioni anti-italiane come quella del Bouhours (si veda la sezione dedicata alle questioni linguistico-musicali in Francia). La conoscenza dell'italiano \u00e8 ancora maggiore nel XVIII secolo come testimonia il Goldoni, nelle sue \"M\u00e9moires\", giunto a Parigi come precettore: \"Cette langue est en vogue en France plus que jamais. Le go\u00fbt de la nouvelle musique y a beacoup contribu\u00e9 (questa lingua \u00e8 di moda in Francia pi\u00f9 che mai. Vi ha contribuito molto il gusto della nuova musica\". Una testimonianza di questa diffusione dell'italiano in Francia si ha in Voltaire, che considerava la lingua italiana insieme all'inglese come indispensabile per la comunicazione culturale in un 'Europa cosmopolita e pre-rivoluzionaria; una lingua da lui denominata \"langage des Dames\", diffusa quindi fra le colte signore dell'alta societ\u00e0, dove si compenetravano le caratteristiche di lingua dalla conversazione galante e dai tratti aulici tipici del melodramma.\nUna conferma della diffusione dell'italiano in Francia, oltre che testimonianze individuali, dipendenti comunque da giudizi personali, \u00e8 attestata da una notevole quantit\u00e0 di grammatiche e vocabolari pubblicati per agevolare la comprensione della lingua, soddisfacendo una richiesta che doveva essere alquanto ampia. Un esempio fu il \"Dictionaire de la musique \"di Jean-Jacques Rousseau del 1767.\nNei paesi di lingua tedesca.\nL'opera italiana nei paesi di lingua tedesca conosce una sua diffusione generale dopo il 1620-1640, otto anni prima della Pace di Westfalia che segn\u00f2 la fine della Guerra dei trent'anni nei territori del Sacro Romano Impero. Non essendo ancora costituita una vera e propria tradizione operistica tedesca (pur assistendo a tentativi di costruirne una) si assiste ad un duplice caso di diffusione: nelle citt\u00e0 e corti di maggiore importanza, si afferma l'opera italiana; nelle corti minori invece (con limitate disponibilit\u00e0 economiche che quindi non consentivano di ospitare compositori, librettisti e cantanti italiani) domina l'opera tedesca.\nL'operismo italiano nei paesi di lingua tedesca.\nL'opera italiana domina incontrastata nei territori della Germania odierna in citt\u00e0 quali Dresda, Hannover, Stoccarda, Berlino, Monaco di Baviera e dell'Austria come Salisburgo e Vienna. In citt\u00e0 come Amburgo, al Teatro dell'Opera, si assiste al tentativo di costruire un operismo tedesco contrapposto volutamente a quello italiano. Gli argomenti trattati derivano dalla tradizione veneziana (mitologia e storia antica) e francese, ma la lingua dominante \u00e8 quella tedesca; da notare che per alcune arie veniva usato l'italiano e per le didascalie il francese: questo era dovuto alla provenienza degli artisti, in particolare i cantanti.\nA Vienna l'opera italiana, a partire dagli anni '30 del Seicento (in particolare dalla met\u00e0 del secolo sotto l'imperatore Leopoldo I d'Asburgo), domina incontrastata fino alla met\u00e0 del Settecento. Gli artisti del teatro musicale (compositori, librettisti, cantanti, ballerini, scenografi) venivano stipendiati dall'imperatore diventando un'autorit\u00e0 in questo campo. Da ricordare il caso di Pietro Metastasio, principale librettista europeo che mantenne fervida la sua produzione letteraria per sessant'anni.\nGli ultimi decenni del Settecento vedono per\u00f2 una cristi del teatro musicale italiano a Vienna, per varie ragioni: la politica culturale di Giuseppe II (sebbene musicista ed conoscitore dell'opera), che comunque prestava attenzione alla vita musicale di corte, in alcuni periodi viet\u00f2 di comporre opere in italiano (o che trattassero argomenti censurati dalla politica stessa) sia per ragioni politico-culturali sia per dare maggiore spazio all'opera tedesca, istituendo nel 1773 una compagnia di \"Nationalsingspiel. \"Un ulteriore aggravarsi di questa crisi culturale a dispetto dell'opera italiana si ebbe con il successore di Giuseppe II, Leopoldo II d'Asburgo-Lorena, che non amava la musica e sosteneva, insieme alla moglie Maria Luisa, l'opera seria.\nIl classicismo e il romanticismo decreteranno, con i principi del nazionalismo linguistico, la fine dell'opera italiana in Austria e in Germania. Il \"Singspiel' , \"genere del tutto tedesco (dove il recitativo \u00e8 sostituito dai dialoghi), trover\u00e0 sempre pi\u00f9 spazio a partire dall'ultimo ventennio del secolo. L'opera italiana, specialmente le grandi opere in italiano di Mozart, rimane ancora in auge, ma si afferma sempre di pi\u00f9 l'opera nazionale. \u00c8 senz'altro da aggiungersi che la diffusione dell'italiano nei paesi di lingua tedesca non avvenne solo per ragioni letterarie, come in Francia o in Inghilterra, ma fu accompagnata da una componente d'uso pratico della lingua. Questa ragione \u00e8 da ricercarsi nei secoli del tardo Medioevo, quando molti studenti tedeschi, recatisi in Italia a studiare nelle universit\u00e0, iniziarono l'apprendimento della lingua italiana sotto un aspetto commerciale e di cultura in generale. Un italiano, quindi, dalle caratteristiche pratiche e colloquiali.\nNonostante per\u00f2 questa crisi culturale di fine secolo, l'opera italiana a Vienna pot\u00e9 vantarsi di eminenti librettisti quali Lorenzo Da Ponte, Giambattista Casti, Giovanni Bertati, Caterino Mazzol\u00e0 e di compositori quali Antonio Salieri e Mozart.\nPer quanto riguarda la comprensione della lingua italiana,Da Ponte ha testimoniato che il pubblico viennese era ormai da tempo abituato ad ascoltare opere in italiano, grazie alla grande diffusione della lingua italiana (anche in altri ambiti) e ne aveva un elevato indice di comprensione.\nCi sono stati casi, fuori da Vienna, di opere in stile italiano, con musica italiana, in lingua tedesca: Metastasio, in una lettera del 1777 a Mattia Verazi a Mannheim dichiara di essere favorevole all'uso del tedesco in opere italiane allo scopo di renderle pi\u00f9 comprensibili linguisticamente, pur non essendo, il tedesco, molto adattabile all'opera italiana. Casi, addirittura, di traduzione in tedesco di opere di Mozart si verificano nell'ultimo decennio del XVIII Secolo, sia a Vienna che in altre citt\u00e0. Da citare, inoltre casi inversi come rappresentazioni in italiano dello \"Zauberfl\u00f6te\"\" \"da parte di Giovanni De Gamerra a Dresda nel 1794, un anno dopo la rappresentazione originale.\nNell'ambito delle singole personalit\u00e0 artistiche si hanno casi di compositori tedeschi, come Handel; che apprezzato in vita come grande operista, music\u00f2 opere quasi esclusivamente in italiano; e come Haydn, che si dedic\u00f2 quasi totalmente ad un repertorio librettistico italiano, sia serio che comico. Compositori pi\u00f9 centrifughi, che operarono in Italia, in Francia e in citt\u00e0 tedesche come Jommelli, Traetta e lo stesso Salieri, molto attenti al rinnovamento delle forme musicali dell'epoca, testimoniano con la loro produzione quanto l'uso dell'italiano fosse ancora saldo nei paesi di lingua tedesca, al contrario della Francia, dove la tradizione nazionale si operava per imporre la propria lingua.\nNon solo una lingua per musica.\nLa diffusione dell'italiano nei paesi di lingua tedesca si fa sempre pi\u00f9 ampia sul finire del XVII secolo trovando spazio nelle corti di Vienna, Salisburgo e anche in quella di Dresda. Una testimonianza del 1675 di Lorenzo Magalotti ci fa presente di come alla corte di Vienna non era necessario l'apprendimento del tedesco, dal momento che l'italiano era parlato comunemente nell'alta societ\u00e0 e che le dame di corte lo utilizzavano non solo per comunicare con italiani ma anche tra di loro. Per quanto riguarda il XVIII secolo, sono lo stesso Metastasio e il Da Ponte, che, inseriti nell'ambiente operistico italiano a Vienna, testimoniano la possibilit\u00e0 di vivere a Vienna senza dover imparare il tedesco.\nQuest'ampia diffusione dell'italiano a Vienna \u00e8 documentata inoltre dall'esistenza di giornali in lingua italiana come il \"Corriere Ordinario\" (1671-1746), le \"Notizie diverse da Vienna \"(1778-1789), la \"Vox Populi\" (1790-1791).\nNel caso specifico di Vienna, la lingua italiana, oltre che affermata lingua dell'opera e riconosciuta a corte (insieme al latino e al tedesco), era utilizzata come lingua della poesia, come mezzo linguistico di comunicazione nelle accademie letterarie (diffusesi in Germania dopo la nascita della prima accademia letteraria fondata da Ferdinando III nel 1650) e come lingua per stilare alcuni tipi di documenti come testamenti. Questo prestigio dell'italiano, in altri settori oltre a quello della musica, declin\u00f2 verso la fine del secolo (sebbene Maria Teresa, Giuseppe II e Kaunitz parlassero e scrivessero in italiano).\nUn caso inverso \u00e8 testimoniato da Carlo Denina il quale lamenta una scarsa diffusione dell'italiano in citt\u00e0 come Berlino, dove la lingua di cultura nelle accademie era il francese.\nI tedeschi parlavano un tipo di italiano alquanto diverso da quello dei francesi o degli inglesi, dalle caratteristiche pratiche e colloquiali (con molte influenze del veneziano) che si mantenne separato dall'italiano dell'opera invece utilizzato in uno specifico ambiente musicale.\nWolfgang Amadeus Mozart.\nDell'ampia diffusione della lingua italiana nel XVIII secolo in Austria \u00e8 un esempio lampante il caso di Mozart (sebbene costituisca quasi un \"unicum\" nel panorama musicale europeo): egli apprese l'italiano da bambino dal padre in maniera del tutto spontanea e lo utilizz\u00f2 anche fuori dall'ambito musicale in contesti familiari ed epistolari.\nNell'italiano di Mozart si trovano termini di molteplici valenze: volgare, provocatorio, giocherellone, ma anche dalle caratteristiche colloquiali utilizzate dai tedeschi a quei tempi. Da notare infatti la non influenza dell'italiano melodrammatico, tipico dei libretti, nell'uso colloquiale a dimostrazione del fatto di come nei paesi di lingua tedesca questi diversi usi dell'italiano fossero settoriali, come gi\u00e0 accennato precedentemente. Questo non accadeva in Voltaire, il cui italiano era alquanto influenzato dai libretti d'opera.\nIl caso di Mozart, ad ogni modo, costituisce un esempio significativo di come l'italiano come lingua per l'opera nei paesi di lingua tedesca, avesse raggiunto il momento culminante di supremazia linguistica.\nIn Inghilterra.\nL'opera italiana si diffonde nell'Inghilterra del Seicento in un contesto ancora privo di una vera e propria tradizione operistica, seppure si manifestassero saltuariamente tentativi di costruirne una che esprimesse resistenza verso il melodramma italiano. La diffusione della lingua italiana conobbe periodi di prestigio alternati a periodi di declino per tutta la durata dei secoli Seicento e Settecento, ma rimase comunque relegata ad un contesto d'uso elitario proprio del melodramma, della letteratura e della cultura in generale, da parte di personalit\u00e0 appartenenti all'alta societ\u00e0.\nContesto storico-culturale.\nIl contesto musicale teatrale nel Seicento inglese presentava, oltre a musiche di scena per il dramma (i cosiddetti \"plays with music\"), il \"masque\", una forma di teatro musicale in cui si riconobbe l'influsso del recitativo italiano. La produzione operistica locale \u00e8 ridottissima; si possono citare alcune opere: \"The Siege of Rhodes \"su libretto di William Davenant (1656), \"Albion and Albanius\", libretto di John Dryden e musica di Louis Grabu (1685), \"Venus and Adonis \"di John Blow e infine \"Dido and Aeneas \"di Henry Purcell (1689) considerato il capolavoro della musica teatrale inglese.\n\u00c8 subito dopo la morte di Henry Purcell (nel 1695) che l'opera italiana comincia a penetrare anche in territorio inglese grazie anche ad alcune personalit\u00e0 rappresentative del canto italiano a Londra, anche se comunque, per i primi decenni del Settecento, non si parla ancora di una vera e propria \"moda\" italiana: vi era una diffusa una certa diffidenza verso lo spettacolo operistico (italiano in particolare) rafforzata da una mentalit\u00e0 razionalistica e religiosa propria di quel momento e dalla difficolt\u00e0 di comprensione della lingua italiana.\nAd ogni modo, pur non imponendosi del tutto, l'opera italiana influenz\u00f2 quella inglese: ne sono esempi\" Rosamond\" di Thomas Clayton (1707) o \"Arsinoe, Queen of Cyprus \"su libretto di Tommaso Stanzani (1705). Vi fu poi un periodo di compresenza di entrambe le lingue in una medesima opera cantata: i personaggi principali cantavano in italiano, gli altri in inglese.\nCon l'arrivo di Haendel in Inghilterra, nel 1711, l'operismo italiano si impose definitivamente, soprattutto nei teatri di Haymarket e Covent Garden: furono investiti fondi nel reclutamento di artisti e professionisti dell'opera. Una testimonianza di questa diffusione del melodramma italiano a Londra, \u00e8 data dal biografo di Haendel, Chrysander, che ricorda che dal 1719 al 1728, la Royal Academy of Music (associazione di nobili fondata nel 1719) sostenne economicamente l'opera in lingua straniera dando nei principali teatri di Londra, 487 esecuzioni di opere italiane (245 di Haendel, 108 di Giovanni Maria Bononcini, 55 di Ottavio Ariosti e 79 di altri).\nFino al declino dell'operismo italiano dopo gli anni '80 del Settecento, la lingua italiana si mantenne come mezzo di comunicazione principale dell'opera e fu contrastata da opere inglesi come quelle di Thomas Augustine Arne. Per quanto riguarda la librettistica italiana, un grosso contributo fu dato da Lorenzo da Ponte che trascorse a Londra gli anni dal 1792 al 1805; anche se le sue \"Memorie\" non descrivono le reazioni del pubblico o il suo livello di comprensione dei testi, sappiamo comunque che i suoi libretti recavano sempre una traduzione inglese.\nIl melodramma italiano, in Inghilterra, non conobbe un successo come quello ottenuto in Germania: rimase uno spettacolo elitario, non gradito al grande pubblico, che preferiva forme teatrali musicali come il \"Masque \"o la popolare \"Ballad Opera \"(come la \"Beggar's Opera \"del 1728).\nApprendimento dell'italiano nell'Inghilterra del XVII e XVIII secolo.\nDopo una fase di grande diffusione avvenuta nel Cinquecento, in cui l'inglese sub\u00ec una forte influenza dell'italiano (tanto che si parl\u00f2 di \"italianised english\", cio\u00e8 quell'italiano imparato da inglesi che compivano viaggi in Italia o che apprendevano da maestri italiani in Inghilterra), nel XVII secolo, l'italiano sub\u00ec una fase di recessione, specie dopo la conclusione del regno di Giacomo I (nel 1625).\nPer tutto il Seicento fino ai primi decenni del Settecento, la cultura e la letteratura italiana non saranno pi\u00f9 coltivate come prima, sebbene occorrano casi di viaggiatori del \"Grand Tour \"che si avvicinano alla lingua italiana. Agli inizi del Settecento si assister\u00e0 ad un fenomeno di apprendimento della lingua italiana per comprendere i libretti d'opera che, sebbene venissero scrupolosamente tradotti in inglese in un primo tempo, quest'uso si ridurr\u00e0 sensibilmente. Una personalit\u00e0 che contribu\u00ec fortemente alla diffusione dell'italiano sotto un profilo altamente qualitativo e professionale fu Giuseppe Baretti, grande maestro di lingua, di cultura e di letteratura.\nTra le motivazioni che spingevano gli inglesi ad apprendere la lingua italiana, oltre all'amore per la letteratura e a ragioni turistiche, culturali e sociali vi era anche quella musicale, propria di artisti (spesso cantanti) che si preparavano alla professione del melodramma italiano, e di ascoltatori e spettatori che volevano poter godere meglio di questo tipo di spettacolo.\nNegli altri paesi europei.\nSpagna.\nDurante il \"Siglo de Oro\" il teatro musicale spagnolo \u00e8 unicamente in lingua spagnola; grandi autori come Pedro Calder\u00f3n de la Barca e Lope de Vega sono scrittori indiscussi di drammi per musica un genere conosciuto come la \"zarzuela\".\nL'opera italiana penetra solo nel XVIII secolo introdotto da Filippo V che aveva sposato una principessa italiana. Vengono chiamati a corte cantanti famosi come Carlo Broschi (detto il Farinello) nel 1737 e fino al 1760 l'opera italiana conosce una fase di grande splendore. In questo periodo, sebbene la lingua delle rappresentazioni fosse l'italiano, i libretti d'opera recavano sempre la traduzione in spagnolo e, comunque il pubblico veniva fornito di una stampa bilingue.\nPortogallo.\nIn Portogallo, l'opera italiana trov\u00f2 inizialmente un clima sfavorevole alla penetrazione nelle corti e nei teatri a causa di remore soprattutto religiose che non vedevano bene la rappresentazione dei temi tipici del melodramma.\nLa situazione cambi\u00f2 nel 1750, quando sal\u00ec al trono Jos\u00e8 I, il quale fece costruire tre teatri e favor\u00ec con grandi investimenti l'opera metastasiana. Questa stagione fortunata si concluse a causa del terremoto che nel 1755 colp\u00ec gravemente, tra gli altri edifici, anche i centri teatrali della capitale.\nRussia.\nLa politica di europeizzazione di Pietro il Grande favor\u00ec l'opera italiana in ogni suo aspetto. In un primo momento vennero reclutati musicisti tedeschi, soprattutto da parte della nipote dello zar Anna Ivanovna e dal 1730 in poi furono aperte le porte all'opera italiana tramite la corte di Dresda che fungeva da mediazione.\nAlla corte russa giunsero artisti come i fratelli Ristori e il compositore napoletano Francesco Araja che, giunto nel 1735, oper\u00f2 per vent'anni. L'opera italiana conobbe un maggior splendore sotto il regno di Elisabetta Petrovna, con la presenza di Giovanni Battista Locatelli, e sotto il regno di Caterina II, illuminata e appassionata di musica, la quale chiam\u00f2 a corte artisti come Galuppi, Traetta, Paisiello, Sarti e Cimarosa.\nL'opera italiana non tard\u00f2 per\u00f2 a cedere il passo all\"'op\u00e9ra-comique\", pi\u00f9 gradita al pubblico nobile di San Pietroburgo per ragioni di comprensione della lingua, visto che il francese era allora molto diffuso in Russia.\nAltri paesi dell'Europa settentrionale.\nLa Polonia accolse l'opera italiana insieme ad altri generi provenienti da altri paesi d'Europa (per esempio il teatro drammatico e musicale francese) e fece uso nell'ambiente del teatro di diverse lingue come polacco, italiano, francese, latino, tedesco e altre lingue slave.\nLa Danimarca avvi\u00f2 un'attivit\u00e0 operistica che prevedeva la rappresentazioni di opere in italiano e in danese, inoltre accolse alla corte alcuni compositori e cantanti italiani. La Svezia ospit\u00f2 con minore favore, l'opera sia italiana che francese, per istituire poi nel 1770 una propria tradizione operistica nazionale.\nQuestioni linguistico-musicali in Francia.\nIn Francia si sviluppa una vera e propria \"querelle \"sulla lingua per l'opera, a differenza di altri paesi europei che assistettero a casi isolati di espressione d'opinione sull'uso e propriet\u00e0 dell'italiano nel melodramma.\nIl dibattito francese pu\u00f2 essere suddiviso in due fasi principali: una del Seicento (che vede come principali intellettuali Dominique Bouhours e Fran\u00e7ois Raguenet) e una del Settecento (la cosiddetta \"Querelle des bouffons \"nata dopo la messa in scena dell'opera \"La Serva Padrona\"\" \"di Pergolesi). Le ragioni che causarono il dibattito linguistico furono principalmente due: la presenza di una tradizione operistica francese che si oppose alla diffusione dell'opera italiana e il dibattito critico, svoltosi in ambiente pi\u00f9 letterario che linguistico, in cui si cercava di mostrare la superiorit\u00e0 della lingua francese rispetto a quella italiana.\nLa questione linguistica nella Francia del Seicento.\nUn primo accenno alla \"querelle \"si ritrova negli \"Entretiens d'Ariste et d'Eug\u00e8ne\" del gesuita Dominique Bouhours nel 1672, un libello che suscit\u00f2 grandi polemiche nel clima dell'Arcadia, ma che testimoniava una presa di coscienza del ruolo della cultura italiana nel panorama europeo. In questo libello, il Bouhours sostiene la superiorit\u00e0 del francese sulla base dell'accento. Il Muratori replica nel \"Trattato della perfetta poesia italiana\" come l'italiano, invece di \"sospirare\", \"buffoneggi\", un retaggio ancora legato alla commedia dell'arte. La visione illuminista di Voltaire, che segu\u00ec molto il melodramma italiano dal punto di vista dei testi cantati, sosteneva che l'immagine della lingua e della cultura italiana \u00e8 prevalentemente legata all'opera lirica.\nIn un secondo tempo della \"querelle\" italo-francese l'abate Fran\u00e7ois Raguenet, librettista francese, (si assiste ad una comparazione fra l'opera italiana barocca e quella francese) in un'opera intitolata \"Parall\u00e8le des Italiens et des Fran\u00e7ois en ce qui regarde la musique et les op\u00e9ra \"(1750)\", \"grande sostenitore dell'opera di Jean Baptiste Lully, analizza gli impianti operistici italiani e francesi prendendo in esame ogni elemento: la lingua, il libretto, i cantanti, le voci, gli strumentisti, i recitativi, le arie, le sinfonie, le danze, le macchine, le decorazioni. Il suo giudizio pende esclusivamente dalla parte francese, sostenendo che l'opera barocca italiana presenti forte staticit\u00e0 in base al fatto che le arie sono preferite rispetto all'azione del recitativo. Un punto a favore per l'opera italiana per\u00f2 \u00e8 la sua lingua: Raguenet sostiene che \"la lingua italiana ha un grande vantaggio sulla lingua francese per il canto, in quanto tutte le vocali suonano molto bene, mentre invece la met\u00e0 delle vocali della lingua francese sono vocali mute, quasi prive di suono\".\nLa \"querelle des bouffons\".\nLa questione della lingua per la musica raggiunge il massimo fervore nel 1752, con la \"Querelle des bouffons\", riguardo al nuovo stile musicale proposto dall'Opera buffa della \"Serva Padrona \"di Pergolesi. Una reazione a questa novit\u00e0 stilistica musicale \u00e8 raccontata nel \"Saggio sopra l'opera in musica\" dell'Algarotti: \"Quando ecco fu udito in Francia lo stile naturale ed elegante insieme della \"Serva Padrona\" con quelle sue arie tanto espressive, con que' suoi graziosi duetti; e la miglior parte de' Francesi prese partito a favore della musica italiana. Cos\u00ec quella rivoluzione che non poteron operare per lunghissimi anni in Parigi tante nostre elaboratissime composizioni, tanti passaggi, tanti trilli, tanti virtuosi, lo fece in un subito un Intermezzo e un paio di buffoni\". Gli enciclopedisti francesi dell'epoca, come Voltaire, D'Holbach, Rousseau, Diderot e anche italiani (come Calzabigi nella sua \"Lulliade\"), denotano temi quali la rivendicazione del comico e del quotidiano, l'espressivit\u00e0 vocale e sentimentale della natura, il legame tra la parola e la musica, una nuova poetica linguistica e drammaturgia musicale.\nIn questo clima, l'italiano come lingua per la musica riceve un nuovo fondamento nel panorama artistico musicale d'Europa, derivato da un'idea rinnovata sull'italiano in relazione alla musica. Rousseau, nella \"Lettre sur la musique fran\u00e7oise \"(1753), espone che \"qualsiasi musica trae il proprio carattere principale dalla lingua\"; in altre parole \u00e8 la prosodia di una lingua che costituisce il suo carattere (tesi ripresa in seguito da Mozart per sostenere la necessit\u00e0 di un'opera tedesca). Rousseau analizza l'italiano per la musica nelle componenti che riguardano la melodia, l'armonia, il movimento, la misura, cogliendo aspetti stilistici innovativi.\nL'opera buffa italiana, grazie anche al contributo innovativo di Pergolesi, assunse una nuova facciata: il canto e le nuove forme metriche fornirono un modello stilistico che fecero della lingua italiana in rapporto alla musica un mito europeo, che, autori come Mozart o Stendhal, sentirono molto vicino come immagine del loro tempo.\nLa visione illuminista sulla musicalit\u00e0 delle lingue.\nRousseau, riprendendo l'argomento della musicalit\u00e0 delle lingue in un trattato filosofico dal titolo \"Essai sur l'origine des langues\", delinea le caratteristiche musicali di una lingua intesi come: accento musicale, accento prosodico e accento vocale, asserendo che nessuna lingua moderna non possieda nessuna di queste caratteristiche e nonostante neanche l'italiano sia una lingua di per se stessa musicale, si presterebbe per la musica pi\u00f9 del francese. Questo concetto viene ripreso anche nella voce \"\"Op\u00e9ra\" \"del \"Dictionnaire de la musique \"in cui si osserva come le lingue antiche si prestassero molto bene al canto al contrario delle lingue moderne e di come tra queste ultime, quelle prive di musicalit\u00e0 e flessibilit\u00e0 siano meno capaci di piegarsi al ritmo e alla melodia.\nSulla stessa linea di Rousseau \u00e8 la visione di Diderot, che in una lettera del 1751(\"Lettre sur les sourds et les muets\")\", \"sostiene il carattere passionale della lingua italiana rispetto a quello pi\u00f9 razionale e comunicativo della lingua francese. La maggiore appropriatezza al canto della lingua italiana deriva infatti dalle sue caratteristiche di flessibilit\u00e0, armonia, ritmo e di possibilit\u00e0 di inversione. \"La nostra \u00e8 tra tutte le lingue la pi\u00f9 castigata, la pi\u00f9 esatta e la pi\u00f9 stimabile [...] Il francese \u00e8 fatto per istruire, chiarire e convincere; il greco, il latino, l'italiano, l'inglese, per persuadere, commuovere e ingannare; parlate greco, latino, italiano al popolo, ma parlate francese al saggio\".\nTermini italiani nella musica.\nLa gran parte della terminologia musicale (presente nelle lingue europee), appartenente all'ambito della musica classica, \u00e8 di origine italiana. Non ci sono stati veri e propri studi e analisi specifici su questa diffusione terminologica nei secoli passati, ma casi marginali e episodici, nel XVIII secolo, da parte di critici italiani e stranieri sulla supremazia dell'italiano come lingua per la poesia e la musica.\nVari studi linguistici sono stati realizzati, sia su piano sincronico, come il \"Terminorum musicae index septem linguae redactus \"(Pauly-Wissova, 1980)\" \"o il \"Practical vocabulary of music \"(Braccini, 1992-2005), che diacronico, come il moderno \"Grove Dictionary of Music and Musicians, \"che offrono elementi per delineare un quadro complessivo della diffusione degli italianismi musicali utilizzati nelle lingue d'Europa.\nInfine uno dei contributi fondamentali alla ricostruzione della terminologia italiana in ambito musicale \u00e8 il dizionario di Harro Stammerjohann, ora disponibile online.\nIl livello di penetrazione degli italianismi nelle lingue d'Europa \u00e8 tanto diversificato quanto l'uso che ne viene fatto: si varia da un minimo rappresentato solo da indicazioni di partitura a un uso vero e proprio dell'italiano come \"esperanto della musica\". Le categorie semantiche principali sono: voci teoriche, nomi di strumenti, indicazione di partitura (tempo, dinamica, ecc.).\nL'influenza della lingua italiana e di conseguenza la diffusione dei termini italiani nella musica si concentra in un periodo che va dal XVII secolo al XIX specialmente nella musica strumentale del Seicento (che ebbe tra i maggiori esponenti Vivaldi, Corelli, Torelli e Albinoni), specie quella per archi. I termini analizzati sono utilizzati in vari contesti: nella denominazione degli strumenti, sia a corda, che a fiato, che a tastiera; nelle forme musicali come il concerto grosso; nelle forme poetiche come il madrigale, la canzone; nella teoria musicale (di origine latina e medievale) ed infine nel linguaggio della partitura, \"un esperanto a base italiana diffusosi velocemente e ampiamente laddove si praticava la musica moderna occidentale\". Questa diffusione centrifuga dell'italiana si esaur\u00ec nel primo novecento quando si svilupparono genere musicali tipicamente novecenteschi come il Jazz, in cui questa volta si ha a che fare con termini, in lingua inglese e portoghese brasiliano (si pensi ai termini come \"Medium Swing\", \"Up tempo Swing\", \"Fast Jazz\", \"Bossa\", per indicare la velocit\u00e0 del tempo, che si leggono nelle pagine degli spartiti del Real Book) o generi che hanno portato alla nascita di nuovi strumenti musicali elettronici.\nItalianismi musicali nel francese.\nLo scambio di idee, concetti che si ebbe in ambito musicale fra Francia e Italia fu continuamente alimentato e ispirato da una forte spinta competitiva e si svolse in un periodo che comprese i secoli XVII e XVIII.\nLa grande tradizione violinistica, esportata dal Corelli in tutta Europa, invest\u00ec e riform\u00f2 tutta l'attivit\u00e0 di liuteria in cui la Francia eccelleva, riformando anche tutta la terminologia tecnica di questo settore; l'istituzione del Concert Spirituel accolse molti musicisti italiani, tra cui i grandi virtuosi dell'epoca, per eseguire brani appartenenti al repertorio sacro e profano.\nDi grande rilevanza, come responsabile della diffusione terminologica italiana negli spartiti, fu il ruolo dell'editoria, pressoch\u00e9 assente in Italia: i musicisti italiani facevano stampare le loro musiche dagli editori stranieri, tra cui un ruolo di spicco avevano i francesi, e questo avr\u00e0 certamente avuto un notevole riflesso nella diffusione di una terminologia in massima parte di origine italiana.\nTra le principali documentazioni degli italianismi in ambito musicale presenti nel francese possiamo citare il \"Dictionaire de Musique \"di Sebastien de Brossard (1703) e il famoso \"Dictionaire de Musique \"di Jean Jacques Rousseau (1767), pi\u00f9 aperto verso le voci italiane il primo (su 1044 lemmi, 640 ca. sono italiani, il resto italianismi adattati) e pi\u00f9 purista il secondo (Rousseau aveva criticato fortemente la troppa apertura del suo predecessore alle voci italiane).\nAlcuni termini ancora utilizzati.\nElenchiamo alcune voci di origine italiana che si mantengono tuttora in varie lingue europee. Nel suo saggio \"La penetrazione degli italianismi musicali in francese, spagnolo, inglese, tedesco, \"Ilaria Bonomi suddivide i termini pi\u00f9 diffusi per strumenti, canto e opera, teoria e composizioni, nelle lingue francese, spagnola, inglese, tedesca, ungherese e russa (siglate come F, S, I, T, U, R):\nTeoria e composizioni.\nDa citare, in questo contesto, alcuni degli italianismi pi\u00f9 usati in musica classica secondo la definizione del dizionario di Stammerjohann: "}
{"id": "5300444", "revid": "729019", "url": "https://it.wikipedia.org/wiki?curid=5300444", "title": "Unione Sportiva Vigor Fucecchio 1948-1949", "text": "Questa voce raccoglie le informazioni riguardanti l 'Unione Sportiva Vigor Fucecchio nelle competizioni ufficiali della stagione 1948-1949."}
{"id": "5300449", "revid": "76963", "url": "https://it.wikipedia.org/wiki?curid=5300449", "title": "David Burke", "text": "\u00c8 il padre di Tom Burke."}
{"id": "5300452", "revid": "599013", "url": "https://it.wikipedia.org/wiki?curid=5300452", "title": "Gerson (calciatore 1997)", "text": "Caratteristiche tecniche.\nPu\u00f2 giocare da centrocampista, ala e seconda punta. Dispone di buona potenza, tecnica, controllo palla e visione di gioco.\nCarriera.\nClub.\nFluminense.\nDopo un periodo trascorso nelle giovanili del , viene promosso in prima squadra all'et\u00e0 di 17 anni. Esordisce il 22 febbraio 2015, nella gara interna contro il , valida per il campionato Carioca. In questa competizione raccoglie 12 presenze e quattro gol. Il 1\u00ba novembre seguente, sempre contro il Vasco da Gama, realizza la sua prima rete nella Serie A brasiliana.\nL'11 agosto 2015 viene acquistato per la cifra di 17 milioni di euro dalla , che per\u00f2 lo lascia al Fluminense fino al 1\u00ba gennaio 2016. Giunto a Roma, ma non tesserabile per la societ\u00e0 poich\u00e9 terminati gli slot degli acquisti extracomunitari, Gerson rifiuta prima un prestito secco al Frosinone e ritorna al Fluminense in prestito breve.\nRoma e Fiorentina.\nNella sua prima stagione, esordisce in maglia giallorossa nel ritorno del preliminare di Champions League il 23 agosto 2016 contro il nella sconfitta per 3 a 0 allo Stadio Olimpico, che sancisce l'uscita dei giallorossi dalla competizione. Il 15 ottobre 2016 invece fa il suo esordio in Serie A nella vittoria contro il per 3 a 1. Termina la sua prima stagione con 11 presenze complessive (4 in campionato), finendo relegato in panchina nella seconda parte della stagione. Nella stagione successiva, il nuovo tecnico Eusebio Di Francesco lo fa rimanere in rosa credendo nelle sue capacit\u00e0. Il 5 novembre 2017 sigla contro la i suoi due primi gol in Serie A, contribuendo alla vittoria per 4-2.\nIl 20 luglio 2018 passa alla Fiorentina in prestito secco. Esordisce in maglia viola il 26 agosto seguente contro il , siglando anche il suo primo centro con il club toscano. Al termine della stagione, non viene intavolata alcuna trattativa per il prolungamento della permanenza di Gerson nel club di Firenze.\nFlamengo.\nNella notte tra il 12 e il 13 luglio 2019 viene ufficializzato il passaggio a titolo definitivo del brasiliano dalla Roma al , a fronte di un corrispettivo fisso pari a 11,8 milioni di euro, con percentuale sulla futura rivendita. Debutta con il nuovo club il 21 luglio seguente, nel match di campionato contro il . Il 28 luglio 2019 trova poi il suo primo centro con il Flamengo, nella gara di campionato contro il . Proprio nella prima stagione al Flamengo, Gerson si fregia dei suoi primi titoli in carriera, vincendo il Campionato Brasiliano e la Coppa Libertadores. Per il suo rendimento complessivo, al termine della stagione rientra nella formazione ideale del campionato brasiliano sia per il Pr\u00eamio Craque do Brasileir\u00e3o sia per la Bola de Prata. Il 26 febbraio 2020 l'ex giallorosso realizza la doppietta per il definitivo 3-0 contro l' nella finale di ritorno della Recopa conquistando cos\u00ec il secondo trofeo continentale con il club rubro-negro.\nOlympique Marsiglia.\nIl 9 giugno 2021 l' annuncia di avere raggiunto un accordo quinquennale per il trasferimento a titolo definitivo del calciatore per 25 milioni di euro. Il trasferimento viene finalizzato il 1\u00ba luglio seguente.\nNazionale.\nTra il 2014 ed il 2016 ha indossato la maglia della nazionale Under-20 del Brasile in 10 occasioni, di cui sette nel Campionato sudamericano Under-20.\nRiceve la sua prima convocazione in nazionale nell'agosto 2021, esordendovi il 2 settembre del medesimo anno in occasione del successo per 0-1 contro il .\nStatistiche.\n\"Statistiche aggiornate al 6 luglio 2021.\""}
{"id": "5300453", "revid": "1573940", "url": "https://it.wikipedia.org/wiki?curid=5300453", "title": "Abbazia di Santa Maria della Ferraria", "text": "L'abbazia di Santa Maria della Ferraria (o di \"Santa Maria di Ferraria\") era un monastero cistercense a Vairano Patenora, in provincia di Caserta.\nStoria.\nL'abbazia fu fondata nel 1179 come filiazione dell'abbazia di Fossanova nel Lazio, nella linea dell'abbazia di Clairvaux.\nLa chiesa venne consacrata il 24 ottobre 1179 e l'abbazia venne governata dai cistercensi fino alla soppressione degli ordini religiosi nel Regno di Napoli da parte di Giuseppe Bonaparte nel 1807.\nCome abbazie figlie ebbe Santa Maria dell'Arco in Sicilia, Santo Spirito della Valle in Puglia, Santa Maria Incoronata in Puglia e l'abbazia dei Santi Vito e Salvo in Abruzzo."}
{"id": "5300456", "revid": "44876", "url": "https://it.wikipedia.org/wiki?curid=5300456", "title": "Associazione Sportiva Tivoli 1948-1949", "text": "Questa voce raccoglie le informazioni riguardanti l'Associazione Sportiva Tivoli nelle competizioni ufficiali della stagione 1948-1949."}
{"id": "5300458", "revid": "110157", "url": "https://it.wikipedia.org/wiki?curid=5300458", "title": "Coppa Italia Dilettanti Friuli-Venezia Giulia 2010-2011", "text": "La fase regionale del Friuli-Venezia Giulia della Coppa Italia Dilettanti 2010-2011 ha previsto la partecipazione delle 17 squadre di Eccellenza e delle 32 di Promozione ovvero le squadre di 1\u00ba e 2\u00ba livello regionale (rispettitivamente 6\u00b0 e 7\u00b0 nazionale).\nLa finale \u00e8 stata di alto livello dato che ci sono arrivate le prime due in classifica: ha trionfato quella che arriver\u00e0 seconda, il Fontanafredda. Per i rossoneri \u00e8 il primo trionfo dopo 3 sconfitte in finale (1993-94, 2003-04 e 2008-09). Per la I.S.M. Gradisca il rammarico di non aver potuto fare l'accoppiata coppa-campionato che manca dal 2003-04 quando la Pro Romans batt\u00e9 il Fontanafredda.\nUna curiosit\u00e0: la finale al 66' \u00e8 stata interrotta per un quarto d'ora circa a causa di uno strappo muscolare occorso all'assistente Nicholas Mauro, ci\u00f2 ha costretto l'arbitro a sostituire i due assistenti (l'altro era Paolo Pizzolongo) con due dirigenti delle rispettive societ\u00e0 a fungere da assistenti di parte.\nSquadre partecipanti.\nEccellenza\nPromozione Girone A\nPromozione Girone B\nPrimo turno.\nSquadre di Eccellenza eliminate: Azzanese, Chions, Gemonese, Pro Fagagna, Tricesimo, Buttrio e Pro Cervignano.Squadre di Promozione qualificate: Pro Aviano S.E., San Daniele, Union Martignacco, Pozzuolo, Maranese e Sevegliano."}
{"id": "5300459", "revid": "767487", "url": "https://it.wikipedia.org/wiki?curid=5300459", "title": "Blanchard (Missouri)", "text": "Blanchard \u00e8 una localit\u00e0 degli Stati Uniti d'America, nella contea di Atchison, nello Stato del Missouri.\nGeografia fisica.\nLa comunit\u00e0 si trova al confine con lo Iowa ed \u00e8 adiacente alla citt\u00e0 di Blanchard. E anche conosciuta come 'South Blanchard '."}
{"id": "5300465", "revid": "104458", "url": "https://it.wikipedia.org/wiki?curid=5300465", "title": "Gerson Santos da Silva", "text": ""}
{"id": "5300474", "revid": "587852", "url": "https://it.wikipedia.org/wiki?curid=5300474", "title": "Force India VJM08", "text": "La Force India VJM08 \u00e8 un'automobile monoposto sportiva di Formula 1 costruita dalla Force India per partecipare al campionato mondiale di Formula 1 2015. \u00c8 stata presentata il 21 gennaio 2015 al Museo Soumaya di Citt\u00e0 del Messico.\nLivrea e sponsor.\nLa livrea abbandona il bianco per far posto ad un grigio metallizzato, per via della collaborazione con Mercedes. L'arancione si riduce a 2 strisce che percorrono orizzontalmente la monoposto, mentre il resto del corpo vettura \u00e8 nero, colore introdotto dal 2014. Con queste modifiche la vettura perde i tradizionali colori della bandiera indiana utilizzati sin dal 2009.\nTecnica.\nLa nuova monoposto presenta, rispetto alla VJM07, un muso pi\u00f9 basso per via delle nuove norme tecniche imposte dalla federazione. La zona di carrozzeria attorno allo scarico viene resa pi\u00f9 rastremata, le fiancate sono pi\u00f9 pronunciate all'inizio dell'effetto coca-cola, salvo essere pi\u00f9 strette della precedente vettura nella zona terminale di coda.\nLe prese d'aria, delle fiancate, appaiono leggermente pi\u00f9 grandi, cos\u00ec come per tutte le vetture motorizzate Mercedes, per via della necessit\u00e0 di inglobare maggiore portata d'aria, per il nuovo moto-propulsore, il quale, essendo pi\u00f9 potente, necessita di maggiore raffreddamento.\nVJM08B.\nIn occasione del Gran Premio di Gran Bretagna, la scuderia indiana porta in pista la versione B della vettura. La caratteristica pi\u00f9 evidente \u00e8 un musetto accorciato e dotato di due aperture ai lati, aventi lo scopo di incanalare l'aria nella parte inferiore del telaio. Questa soluzione risulta regolare per il fatto che i fori sono posizionati in modo tale da non rendere visibile il terreno sotto la vettura ad un osservatore posto verticalmente sopra di essa. Ulteriori caratteristiche della VJM08B sono un telaio alleggerito, delle fiancate riviste e un nuovo fondo.\nStagione.\nL'inizio di stagione 2015 \u00e8 meno brillante rispetto al 2014, complice la decisione di aver portato la nuova monoposto solo per la terza ed ultima sessione di prove collettive a Barcellona, girando solo per una giornata e mezza.\nDopo le prime gare e qualche piazzamento a punti, la Force India decide di realizzare una versione B della vettura al fine di migliorare le prestazioni in pista. Il suo debutto avviene nei test successivi al GP d'Austria (tenutisi sempre sul circuito di propriet\u00e0 Red Bull), mentre il primo impiego in gara si ha in Gran Bretagna, dove H\u00fclkenberg e P\u00e9rez concludono, rispettivamente, in settima e nona posizione.\nLa VJM08B dimostra fin da subito, oltre a soluzioni tecniche interessanti come le caratteristiche \"narici\", un considerevole incremento prestazionale. Purtroppo alcuni problemi di natura strutturale (come la rottura dei supporti dell'ala anteriore del tedesco durante il Gran Premio d'Ungheria e, sempre nella stessa gara, i problemi ai freni per il messicano), hanno impedito l'ottenimento di un maggior numero di punti in classifica.\nLa scia di risultati altalenanti prosegue a Spa: H\u00fclkenberg \u00e8 infatti costretto al ritiro prima della partenza per via di una perdita di potenza alla Power Unit, mentre la vettura di P\u00e9rez, dopo un'ottima partenza grazie alla quale contende la testa della corsa ad Hamilton, accusa un'usura eccessiva degli pneumatici e deve accontentarsi della quinta posizione. I risultati positivi proseguono a Monza, una delle piste pi\u00f9 favorevoli alla monoposto anglo-indiana, in cui P\u00e9rez precede H\u00fclkenberg in sesta posizione dopo uno duello all'ultimo giro col ferrarista Raikkonen. Nel Gran Premio di Russia, quindicesimo appuntamento stagionale, la Force India riesce a mettere a segno il primo podio stagionale: aiutato da una buona strategia e dalla collisione al penultimo giro fra Raikkonen e Bottas, il messicano arpiona la terza posizione davanti al brasiliano Massa. H\u00fclkenberg, dal canto suo, vanifica una buona prestazione in qualifica che gli aveva valso il sesto posto sulla griglia con un incidente al primo giro. Nelle ultime corse entrambi i piloti ottennero tre risultati utili nelle ultime quattro gare, terminando il campionato al quinto posto, miglior piazzamento di sempre nella storia del team."}
{"id": "5300479", "revid": "96434705", "url": "https://it.wikipedia.org/wiki?curid=5300479", "title": "Commissario Palmu", "text": "Il Commissario Palmu \u00e8 un personaggio letterario creato dallo scrittore finlandese Mika Waltari. Nonostante compaia come protagonista in tre soli romanzi, in patria \u00e8 molto conosciuto grazie alle trasposizioni cinematografiche realizzate negli anni sessanta dal regista Matti Kassila.\nFa la sua prima comparsa nel 1939 in occasione di un concorso letterario per giallisti e proprio con \"Kuka murhasi rouva Skrofin?\" lo scrittore vinse il primo premio. Visto il grande successo nel 1942 venne pubblicata la seconda avventura con lo stesso protagonista \"Komisario Palmun erehdys\"; ma poi l'autore prefer\u00ec dedicarsi ai grandi romanzi storici, che gli diedero una grande popolarit\u00e0 in tutto il mondo.\nSolo nel 1962 venne pubblicata una terza storia \"T\u00e4hdet kertovat, komisario Palmu\" sull'onda del grande successo della trasposizione cinematografica dei primi due libri appena realizzata.\nIl commissario sar\u00e0 protagonista di una quarta storia scritta appositamente per il cinema ma con il benestare dello scrittore.\nIn Italia \u00e8 stato pubblicato solo il primo romanzo dei tre con il titolo \"Chi ha ucciso la signora Skrof?\"."}
{"id": "5300482", "revid": "767487", "url": "https://it.wikipedia.org/wiki?curid=5300482", "title": "Matterhorn (film)", "text": "Matterhorn \u00e8 un film drammatico-commedia prodotto nel 2013 dai Paesi Bassi diretto e scritto da Diederik Ebbinge. \u00c8 stato presentato alla \u201c35th Moscow International Film Festival\u201d.\nTrama.\nFred \u00e8 un cinquantenne che vive in solitudine dopo la morte della moglie e la scomparsa del figlio. La fede in Dio gli \u00e8 di conforto, fino a quando non entra il ritardato Theo nella sua vita. Scosso da una grande piet\u00e0, Fred decide di farlo vivere insieme a lui, anche se viene visto in malo modo dalla maggior parte della popolazione del paesino, soprattutto da Kamps, un uomo di chiesa che non sopporta Fred, visto che quest'ultimo gli ha rubato la ragazza che successivamente \u00e8 diventata sua moglie. A un certo punto, per\u00f2, Fred dovr\u00e0 decidere fra la sua Fede e i sentimenti che prova per Theo."}
{"id": "5300483", "revid": "767487", "url": "https://it.wikipedia.org/wiki?curid=5300483", "title": "Phelps City (Missouri)", "text": "Phelps City \u00e8 una localit\u00e0 degli Stati Uniti d'America, nella contea di Atchison, nello Stato del Missouri.\nGeografia fisica.\nLa comunit\u00e0 si trova a 8,0\u00a0km a ovest di Rock Port."}
{"id": "5300484", "revid": "1543377", "url": "https://it.wikipedia.org/wiki?curid=5300484", "title": "Associazione Calcio Siena 1948-1949", "text": "Questa voce raccoglie le informazioni riguardanti l'Associazione Calcio Siena nelle competizioni ufficiali della stagione 1948-1949."}
{"id": "5300486", "revid": "122828444", "url": "https://it.wikipedia.org/wiki?curid=5300486", "title": "Kate Burton", "text": "Biografia.\nNata a Ginevra, ha il doppio passaporto: britannico (\u00e8 in particolare originaria del Galles) e statunitense. I suoi genitori sono l'attore Richard Burton e la produttrice Sybil Williams, che divorziarono quando aveva 7 anni; suo padre mor\u00ec nel 1984 per un'emorragia cerebrale. \nHa esordito giovanissima in \"Anna dei mille giorni\" (1969), in cui tuttavia non \u00e8 accreditata.\nIn televisione ha avuto successo partecipando tra l'altro a \"Grey's Anatomy\" e a \"Scandal\".\nHa ricevuto tre candidature ai Primetime Emmy Awards e tre al Tony Award.\nSposata dal 1985 con Michael Ritchie, che si occupa di teatro in Massachusetts, ha due figli, Morgan (nato nel 1988) e Charlotte (nata nel 1989).\nDoppiatrici italiane.\nNelle versioni in italiano dei suoi lavori, Kate Burton \u00e8 stata doppiata da:"}
{"id": "5300488", "revid": "729019", "url": "https://it.wikipedia.org/wiki?curid=5300488", "title": "Langdon (Missouri)", "text": "Langdon \u00e8 un'area non incorporata degli Stati Uniti d'America, nella contea di Atchison, nello Stato del Missouri.\nGeografia fisica.\nSi trova a circa sei km a sud ovest di Rock Port. L'ufficio postale \u00e8 chiuso e la posta ora arriva da Fairfax.\nStoria.\nLangdon fu fondata nel 1880."}
{"id": "5300491", "revid": "287204", "url": "https://it.wikipedia.org/wiki?curid=5300491", "title": "Associazione Calcio Perugia 1948-1949", "text": "Questa voce raccoglie le informazioni riguardanti lAssociazione Calcio Perugia nelle competizioni ufficiali della stagione 1948-1949."}
{"id": "5300492", "revid": "466539", "url": "https://it.wikipedia.org/wiki?curid=5300492", "title": "Heineken Open 2015 - Singolare", "text": "John Isner era il detentore del titolo ma non ha partecipato al torneo.\nJi\u0159\u00ed Vesel\u00fd ha battuto in finale Adrian Mannarino per 6-3, 6-2.\nTeste di serie.\nLe prime quattro teste di serie ricevono un bye per il secondo turno. "}
{"id": "5300496", "revid": "767487", "url": "https://it.wikipedia.org/wiki?curid=5300496", "title": "Watson (Missouri)", "text": "Watson \u00e8 un villaggio degli Stati Uniti d'America, nella Contea di Atchison, nello Stato del Missouri.\nGeografia fisica.\nSecondo lo United States Census Bureau, il villaggio ha una superficie totale di 0,28\u00a0km\u00b2.\nStoria.\nWatson \u00e8 stato fondato nel 1869."}
{"id": "5300510", "revid": "287204", "url": "https://it.wikipedia.org/wiki?curid=5300510", "title": "Ferdinando IV a cavallo con la corte", "text": "Il Ferdinando IV a cavallo con la corte \u00e8 un dipinto olio su tela di Antonio Joli, realizzato nel 1760 e conservato all'interno del Museo nazionale di Capodimonte, a Napoli.\nStoria e descrizione.\nIl dipinto \u00e8 stato realizzato, con un intento chiaramente celebrativo, nel 1760 approfittando della presenza sul posto del giovane re Ferdinando I delle Due Sicilie; la tela, di cui esiste una copia nel Kunsthistorisches Museum di Vienna e in altri musei partenopei, \u00e8 conservata all'interno della sala 33 del museo nazionale di Capodimonte, nella zona dell'Appartamento Reale della reggia di Capodimonte.\nL'opera ha per terma centrale l'uscita a cavallo dalla Reggia di Capodimonte, ancora in costruzione e con il personale di servizio che si affaccia dal piano nobile, di Ferdinando I, ancora bambino, seguito dalla sua corte composta da dignitari, cortigiani e militari; sullo sfondo si apre la citt\u00e0 di Napoli, con i suoi palazzi, cupole e campanili, con a destra la certosa di San Martino ed ancora pi\u00f9 in fondo si intravede il golfo di Napoli chiuso a sinistra dalla costiera sorrentina, a destra dal capo Posillipo ed al centro dall'isola di Capri. Nel dipinto si possono inoltre notare le differenze strutturali di una reggia ancora in costruzione con quella che sar\u00e0 una volta terminata, ossia la presenza di finestroni al piano ammezzato e nobile, poi sostituiti da una balconata e la totale assenza del parco, che appare come un'ampia spianatura, senza ancora nessun albero."}
{"id": "5300511", "revid": "712828", "url": "https://it.wikipedia.org/wiki?curid=5300511", "title": "Candice Catnipp", "text": ""}
{"id": "5300512", "revid": "196390", "url": "https://it.wikipedia.org/wiki?curid=5300512", "title": "Leati Anoa'i", "text": ""}
{"id": "5300515", "revid": "1573940", "url": "https://it.wikipedia.org/wiki?curid=5300515", "title": "Yuki Urushibara", "text": " Ha vinto nel 2004 il \"premio all'eccellenza\" nella categoria manga del Japan Media Arts Festival e nel 2006 il premio Kodansha per i manga nella categoria \"generale\". "}
{"id": "5300521", "revid": "212348", "url": "https://it.wikipedia.org/wiki?curid=5300521", "title": "Incontri ufficiali della nazionale di calcio del Portogallo", "text": "Questa \u00e8 la Cronologia completa delle partite ufficiali della nazionale di calcio del Portogallo dal 1921 ad oggi."}
{"id": "5300523", "revid": "287204", "url": "https://it.wikipedia.org/wiki?curid=5300523", "title": "Unione Sportiva Massese Juventus 1948-1949", "text": "Questa pagina raccoglie le informazioni riguardanti l'Unione Sportiva Massese Juventus nelle competizioni ufficiali della stagione 1948-1949."}
{"id": "5300526", "revid": "37401", "url": "https://it.wikipedia.org/wiki?curid=5300526", "title": "Seppellimento", "text": ""}
{"id": "5300528", "revid": "37401", "url": "https://it.wikipedia.org/wiki?curid=5300528", "title": "Sotterramento", "text": ""}
{"id": "5300530", "revid": "92723", "url": "https://it.wikipedia.org/wiki?curid=5300530", "title": "Aleksandr Rachmanov", "text": "Ha ottenuto il titolo di Maestro Internazionale nel 2006 e di Grande maestro nel 2007, all'et\u00e0 di 18 anni.\nPrincipali risultati.\nHa raggiunto il rating FIDE pi\u00f9 alto nel maggio 2017, con 2676 punti Elo, 70\u00ba al mondo.\nAlcune partite notevoli:"}
{"id": "5300548", "revid": "203463", "url": "https://it.wikipedia.org/wiki?curid=5300548", "title": "Aleksandr Rakhmanov", "text": ""}
{"id": "5300552", "revid": "99804983", "url": "https://it.wikipedia.org/wiki?curid=5300552", "title": "Associazione Sportiva Viareggio Calcio 1948-1949", "text": "Questa voce raccoglie le informazioni riguardanti l'Associazione Sportiva Viareggio Calcio nelle competizioni ufficiali della stagione 1948-1949."}
{"id": "5300554", "revid": "196390", "url": "https://it.wikipedia.org/wiki?curid=5300554", "title": "Argento bromuro", "text": ""}
{"id": "5300555", "revid": "709406", "url": "https://it.wikipedia.org/wiki?curid=5300555", "title": "Argento ioduro", "text": ""}
{"id": "5300556", "revid": "110157", "url": "https://it.wikipedia.org/wiki?curid=5300556", "title": "Monastero di Sant'Antonio Abate", "text": "Il monastero di Sant'Antonio Abate si trova ad Eboli ed \u00e8 retto dalle monache benedettine.\nStoria.\nSebbene il Monastero delle Monache Benedettine di Eboli risalga al 1503 ne esistono citazioni gi\u00e0 dal 1273. Allora infatti il convento con la chiesa, la vigna, la terra coltivata e incolta fu venduto all'Abate della Santissima Trinit\u00e0 di Cava. I Benedettini di Cava concessero il complesso ad un Ordine religioso femminile, documentato per la prima volta il 3 febbraio 1327. Quest'ordine aveva allora una badessa appartenente alle Clarisse e rimase delle Clarisse fino al 1503 con la badessa Antonia Curiale. Dal 1503 in poi le monache lasciarono l'ordine delle Clarisse per prendere l'abito benedettino. Tra il 1500 e il 1600 la situazione economica era difficile, fino a divenire disastrosa. A causa della peste del 1656 anche le benedettine vennero colpite. Ne rimasero soltanto tre che morirono in seguito nel 1681. \nNel 1699, dopo un riassetto dei beni e delle finanze, il monastero venne ripristinato. La nuova comunit\u00e0 pur piccola, con soltanto 4 monache, era molto attiva. Sotto la guida della badessa donna Clara Pasca si consolidava la situazione economica e le donazioni continuarono per tutto il Settecento e fino alla prima parte dell'Ottocento. Con le leggi napoleoniche il monastero passa al Comune e nel 1861 viene soppresso con Regio Decreto del 17 febbraio. Ma le monache non abbandonarono mai il luogo, l'edificio pass\u00f2 alla propriet\u00e0 della Cassa Ecclesiastica di Napoli, detta Fondo Culto. Nel 863 il sindaco Gerardo Romano Cesareo protest\u00f2 contro il Fondo Culto, facendo presente che il Monastero era di propriet\u00e0 del Comune. \nLa soppressione avvenne nel 1866, il locale pass\u00f2 al Fondo Culto insieme a tutte le sue rendite e ad ogni religiosa venne assegnata una pensione annua di lire 500. Le suppellettili vennero lasciate in custodia della Badessa Maria Gaetana Laviano e le monache restarono nel monastero. Il 21 marzo 1915 \u00e8 stipulato l'atto di cessione del monastero da parte del Fondo Culto al Comune di Eboli che lo concede in uso alle monache. Le religiose che nel 1866 dimoravano nel monastero e avevano diritto alla pensione erano 26. Per cui l'introito annuo era di 13 000 lire. La situazione peggiorava quando nel 1890 le monache scesero a 14. Nel 1900 la pensione spettava soltanto a 10 monache. \nL'antico lavoro del ricamo, la produzione delle ostie e le doti delle monache non bastavano per cui nel 1912 chiesero a Mons. Valerio Laspro, arcivescovo di Salerno, di aprire una scuola di taglio e ricamo nella casetta adiacente al monastero, comprata nel 1907. Il 21 marzo 1913 si inaugur\u00f2 la scuola di taglio, ma nel 1920, per la prematura morta della maestra donna Maria Metilde Ionchese venne chiusa. La riapertura avvenne molto tempo dopo nel 1951. Le religiose addette all'insegnamento sono sempre restate al di dentro dei limiti prescritti dalla clausura, ma la madre Badessa si fornisce dei permessi per autorizzare una religiosa ad andare nella casetta attigua adibita a sartoria. Il motivo della riapertura della scuola si riconduceva alla volont\u00e0 di Pio XII , che chiese alle religiose di vita claustrale dopo gli anni sconvolgenti della guerra di impegnarsi nell'apostolato. \nPaolo VI dopo avere ascoltato i pareri di tutti i monasteri di clausura cambi\u00f2 atteggiamento, facendoli ritornare alla vita contemplativa in solitudine e silenzio e l'8 dicembre 1966 si chiuse la scuola esterna e l'educandato. Da allora le monache cercarono di sostenersi tramite il lavoro: ricamo, produzione di ostie, fino al 1990 tipografia, ai tempi della Badessa donna Maria Margherita Monaco. Ma l'attivit\u00e0 pi\u00f9 redditizia nel monastero \u00e8 certamente l'industria dell'apicoltura (dal 1947 fino ad oggi, con 70 alveari produzioni fino a 15 q.li di miele). Attualmente gli alveari sono curati da suor Maria Placida Rosati. Il 12 gennaio 1958 il Presidente della Repubblica Gronchi conferisce al monastero personalit\u00e0 giuridica, registrato l'11 febbraio 1958. Da allora le Benedettine si adoperano affinch\u00e9 il monastero divenga anche luogo di lavoro seguendo il motto benedettino: ora et labora. Dopo gli Uffizi divini, ogni monaca lavora per sostenersi e versando i contribuiti per la pensione assicura autonomia alla comunit\u00e0."}
{"id": "5300557", "revid": "709406", "url": "https://it.wikipedia.org/wiki?curid=5300557", "title": "Potassio idrossido", "text": ""}
{"id": "5300558", "revid": "1543377", "url": "https://it.wikipedia.org/wiki?curid=5300558", "title": "Lee Zeldin", "text": "Biografia.\nNato e cresciuto nello stato di New York, Zeldin si laure\u00f2 in legge e divenne avvocato. Subito dopo si arruol\u00f2 nell'esercito, venendo inviato a combattere in Iraq. Circa un anno dopo pass\u00f2 dal servizio attivo alle riserve, dove \u00e8 tuttora impegnato col grado di maggiore.\nEntrato in politica con il Partito Repubblicano, nel 2008 si candid\u00f2 alla Camera dei Rappresentanti sfidando il deputato democratico Tim Bishop ma venne sconfitto nettamente. Nel 2010 venne eletto all'interno della legislatura statale di New York e ottenne un secondo mandato nel 2012.\nNel 2014 si candid\u00f2 nuovamente per il seggio occupato da Bishop e questa volta riusc\u00ec a sconfiggerlo, risultando eletto. Zeldin divenne cos\u00ec l'unico repubblicano ebreo del Congresso."}
{"id": "5300561", "revid": "709406", "url": "https://it.wikipedia.org/wiki?curid=5300561", "title": "Calcio idrossido", "text": ""}
{"id": "5300566", "revid": "785863", "url": "https://it.wikipedia.org/wiki?curid=5300566", "title": "Il coniglio sul tetto che sbotta", "text": ""}
{"id": "5300572", "revid": "1543377", "url": "https://it.wikipedia.org/wiki?curid=5300572", "title": "Campo della Memoria", "text": "Il Campo della Memoria \u00e8 un cimitero militare, dedicato ai mar\u00f2 del Battaglione \"Barbarigo\" e agli altri combattenti della Repubblica Sociale Italiana, caduti nel 1944 sul fronte dello sbarco di Anzio contro le forze alleate, come in generale sugli altri fronti nella seconda guerra mondiale. Il cimitero si trova nel territorio della citt\u00e0 di Nettuno.\nStoria.\nCostruito a partire dal 1991, fu inaugurato come sacrario militare il 28 marzo 1993. L'idea originaria fu di Alessandro Tognoloni, guardiamarina, medaglia d'oro al valor militare della RSI, il cui intento era di raccogliere le spoglie dei caduti della X\u00aa MAS.\nDal 1999, il Campo della Memoria \u00e8 riconosciuto cimitero di guerra, inserito nelle cerimonie ufficiali di commemorazione dei caduti: in quell'anno, nel contesto delle celebrazioni del 55\u00ba anniversario dello sbarco alleato, i sindaci delle citt\u00e0 di Nettuno e di Anzio si recarono al Campo per rendere omaggio ai caduti della Repubblica Sociale Italiana. Il 20 giugno 2000 furono portate al Campo le prime sette salme, di soldati ignoti della X\u00aa MAS. \nNel luglio 2004, con il contributo economico del Commissariato generale per le onoranze ai caduti del Ministero della difesa furono eretti due blocchi con 42 loculi ciascuno, pi\u00f9 un altare di pietra; sul frontone di ogni loculo fu scritto con incisione il nome di ogni caduto sepolto. \nIl 16 giugno 2005, al cimitero furono portati dal Verano le salme di sessantacinque militi, caduti sul fronte di Anzio come su altri fronti d'Italia, tra essi il capitano Umberto Bardelli, medaglia d'oro al valor militare della RSI.\nIl 22 gennaio 2007, una delegazione di ufficiali della marina britannica rese omaggio con una cerimonia ai caduti .\nL'8 maggio 2009, in occasione dell\u201982\u00ba Raduno Nazionale degli Alpini a Latina, fu la volta di cinquecento \"Penne Nere\" dell'Associazione Nazionale Alpini che onorarono i caduti insieme con alcuni rappresentanti delle truppe da montagna spagnole, alla presenza di un picchetto d'onore della Brigata alpina \"Taurinense\". \nNella notte del 15 marzo 2013 ignoti penetrati nel cimitero rubarono tutte le targhe di bronzo recanti il nome dei caduti, successivamente rimpiazzate con il contributo di Onorcaduti.\nDescrizione.\nEssenzialmente, il Campo della Memoria \u00e8 formato da un grande prato verde con un altare in pietra, un sepolcro e, al centro, una croce di sant'Andrea, rappresentativa della fede cristiana e della X\u00aa MAS. La croce \u00e8 dedicata a tutti i combattenti della R.S.I. caduti nel secondo conflitto mondiale."}
{"id": "5300573", "revid": "709406", "url": "https://it.wikipedia.org/wiki?curid=5300573", "title": "Potassio perclorato", "text": ""}
{"id": "5300577", "revid": "709406", "url": "https://it.wikipedia.org/wiki?curid=5300577", "title": "Calcio lattato", "text": ""}
{"id": "5300580", "revid": "709406", "url": "https://it.wikipedia.org/wiki?curid=5300580", "title": "Calcio benzoato", "text": ""}
{"id": "5300582", "revid": "709406", "url": "https://it.wikipedia.org/wiki?curid=5300582", "title": "Calcio ossalato", "text": ""}
{"id": "5300586", "revid": "709406", "url": "https://it.wikipedia.org/wiki?curid=5300586", "title": "Calcio stearato", "text": ""}
{"id": "5300598", "revid": "2146390", "url": "https://it.wikipedia.org/wiki?curid=5300598", "title": "Maiora", "text": "Maiora srl \u00e8 un'azienda della grande distribuzione organizzata, operante in Puglia, Basilicata, Campania, Calabria, Abruzzo, Molise.\n\u00c8 l'azienda concessionaria del marchio Despar per il Centro Sud Italia; nel 2020 ha 511 punti vendita (89 di propriet\u00e0, 356 in franchising, 59 somministrati e 7 Cash &amp; Carry Altasfera), una superficie dei negozi di oltre , quattro piattaforme distributive (Corato, Barletta, Bari, San Marco Argentano) per quasi 60.000 metri quadri, circa 2400 addetti diretti e altri 1.000 occupati tra negozi in franchising e cooperative di servizi, un giro d'affari complessivo di oltre 880.000.000 di euro.\nStoria.\nNata nel 2012 dall'accordo tra le societ\u00e0 Ipa Sud S.p.A. di Barletta e Cannillo S.r.l. di Corato, Maiora s.r.l. \u00e8 il risultato dell'evoluzione del rapporto imprenditoriale tra le famiglie Cannillo e Peschechera ed \u00e8 l'azienda protagonista dell'evoluzione della GDO nel Centro-Sud Italia.\n\u00c8 una delle pi\u00f9 grandi, innovative e solide realt\u00e0 del territorio, con un notevole ed indiscusso know-how maturato nella gestione di reti dirette e in franchising, nella conduzione di cash&amp;carry, nell'integrazione della filiera dei prodotti freschi, dall'ortofrutta alle carni.\nMaiora srl \u00e8 una della cinque societ\u00e0 aderenti a Despar Servizi, azienda socia della Supercentrale d'acquisto Forum."}
{"id": "5300599", "revid": "709406", "url": "https://it.wikipedia.org/wiki?curid=5300599", "title": "Argento fosfato", "text": ""}
{"id": "5300603", "revid": "686936", "url": "https://it.wikipedia.org/wiki?curid=5300603", "title": "Ryan Robinson (football americano)", "text": ""}
{"id": "5300605", "revid": "709406", "url": "https://it.wikipedia.org/wiki?curid=5300605", "title": "Calcio diiodato", "text": ""}
{"id": "5300617", "revid": "21880", "url": "https://it.wikipedia.org/wiki?curid=5300617", "title": "Ecologia della Banksia", "text": ""}
{"id": "5300619", "revid": "481666", "url": "https://it.wikipedia.org/wiki?curid=5300619", "title": "Gregory Rogers", "text": ""}
{"id": "5300628", "revid": "76963", "url": "https://it.wikipedia.org/wiki?curid=5300628", "title": "Judy Cornwell", "text": ""}
{"id": "5300631", "revid": "228587", "url": "https://it.wikipedia.org/wiki?curid=5300631", "title": "Scheno (Grecia)", "text": "Scheno (in greco \"\u03a3\u03c7\u03bf\u03af\u03bd\u03bf\u03c2\") era una citt\u00e0 situata in Beozia, citata da Omero nel II libro dell'Iliade, il cosiddetto catalogo delle navi. \nLa citt\u00e0 \u00e8 menzionata nelle Elleniche di Ossirinco: Scheno era una delle citt\u00e0 che, insieme a Erythres, Scolo, Aulide e altre, non avevano mura difensive, che aveva fatto sinecismo con Tebe, citt\u00e0 che grazie a questo raddoppi\u00f2 il numero dei suoi abitanti. Ci\u00f2 avvenne all'inizio della Guerra del Peloponneso.\nSecondo Strabone, Scheno era a circa 50 stadi da Tebe. Egli ci rivela anche che ci sarebbe stato un fiume dallo stesso nome. \nLa posizione \u00e8 incerta: si \u00e8 ipotizzato che fosse ad un'estremit\u00e0 del Lago Yliki, vicino al villaggio di Movriki. Dal momento che il lago \u00e8 salito di livello quando il Lago Copaide fu prosciugato, le acque potrebbero aver coperto i resti dell'antica citt\u00e0."}
{"id": "5300632", "revid": "585241", "url": "https://it.wikipedia.org/wiki?curid=5300632", "title": "Ioannis N. Svoronos", "text": ""}
{"id": "5300643", "revid": "287204", "url": "https://it.wikipedia.org/wiki?curid=5300643", "title": "Associazione Calcio Benevento 1948-1949", "text": "Questa voce raccoglie le informazioni riguardanti l'Associazione Calcio Benevento nelle competizioni ufficiali della stagione 1948-1949."}
{"id": "5300658", "revid": "287204", "url": "https://it.wikipedia.org/wiki?curid=5300658", "title": "Ioannis Svoronos", "text": ""}
{"id": "5300660", "revid": "585241", "url": "https://it.wikipedia.org/wiki?curid=5300660", "title": "Joannis Svoronos", "text": ""}
{"id": "5300662", "revid": "712828", "url": "https://it.wikipedia.org/wiki?curid=5300662", "title": "Ocha ni gosu", "text": ""}
{"id": "5300664", "revid": "588403", "url": "https://it.wikipedia.org/wiki?curid=5300664", "title": "Pro Piacenza 2014-2015", "text": ""}
{"id": "5300669", "revid": "767487", "url": "https://it.wikipedia.org/wiki?curid=5300669", "title": "Vicino alla fine", "text": "Vicino alla fine (\"A Midnight Clear\"), conosciuto anche come \"Schiarita di mezzanotte\", \u00e8 un film del 1992 diretto da Keith Gordon.\nTrama.\nForesta delle Ardenne, 1944; durante la seconda guerra mondiale, nell'imminenza della controffensiva tedesca nel Belgio, una squadra di sei soldati americani staziona in un luogo avanzato a scopo di ricognizione ed informazione. Una omologa squadra tedesca che si trova nelle vicinanze svolge lo stesso compito ma, visto che i componenti sono stanchi della guerra, intende consegnarsi agli americani, lanciando loro alcuni segnali, tra i quali quello di due cadaveri congelati uno di fronte all'altro con opposte divise e, dopo le iniziali incomprensioni dovute alla lingua, i due gruppi decidono di simulare uno scontro a fuoco per giustificare la cattura della squadra tedesca ma Vance, uno dei soldati americani soggetto ad esaurimento nervoso, perde la testa."}
{"id": "5300670", "revid": "1486428", "url": "https://it.wikipedia.org/wiki?curid=5300670", "title": "Colcerver", "text": "Colcerv\u00e8r (\"Co\u1e91olv\u00e8r\" in ladino zoldano) \u00e8 una frazione del comune italiano di Val di Zoldo, in provincia di Belluno.\nGeografia fisica.\nSi colloca su un costone che si protende verso est dalle pendici occidentali del col Baion (1358 m s.l.m.), ovvero sul versante occidentale della valle della Malisia. Il costone \u00e8 delimitato a sud dalla breve val di Zoc.\nStoria.\nColcerver (toponimo che rimanda alla presenza di cervi) fu abitata stabilmente a partire dal XVI secolo. Rappresent\u00f2 per secoli una delle borgate pi\u00f9 popolose dello Zoldano e nel 1886 contava 293 abitanti.\nAll'inizio del Novecento venne in parte distrutta da un incendio, ma fu subito ricostruita. Nei decenni successivi si assist\u00e9 al progressivo abbandono del paese, dovuto soprattutto alla posizione isolata: tuttora l'unica carrozzabile \u00e8 una disagevole strada militare (risale alla prima guerra mondiale) proveniente da Pralongo. Dalla met\u00e0 degli anni 1980 \u00e8 praticamente disabitata e si ripopola solo nei periodi di ferie grazie a qualche villeggiante.\nSino ai primi dell'Ottocento fece parte della regola di Goima, comprendente anche Cordelle, Gavaz, Molin e Chiesa.\nMonumenti e luoghi d'interesse.\nChiesa dei Santi Ermagora e Fortunato.\nSi trova sul ciglio orientale del pianoro su cui sorge il paese, offrendo un notevole panorama sulla bassa val Zoldana. Venne eretta tra il 1739 e il 1741 su iniziativa della famiglia Panciera, la quale la dot\u00f2 di dieci livelli sui propri terreni. \nSi presenta come un piccolo edificio dalle linee molto sobrie. Gli ingressi sono due, quello principale, sovrastato da un oculo, e uno secondario aperto sul lato nordorientale; presentano entrambi stipiti lavorati in pietra di Castellavazzo. L'interno, a navata unica, custodisce un solo altare con alzata lignea dipinta. Degne di nota le tre acquasantiere, anch'esse in pietra di Castellavazzo. Dal lato destro del coro, caratterizzato dal soffitto a vele, \u00e8 possibile accedere alla sagrestia.\nAll'esterno si trova un minuscolo campanile di legno, con una sola campana; di quello originale resta una finestrella sulla facciata.\nSentieri.\nOltre che a Pralongo (carrozzabile), Colcerver \u00e8 collegata a Dont tramite un sentiero che aggira il col Baion e ridiscende verso il letto del Ma\u00e8. Dal centro del paese \u00e8 inoltre possibile raggiungere la cima del col Baion in circa mezzora di camminata.\nSi cita inoltre il sentiero CAI 539 che si dirige alla forcella de la Baranche (pendici orientali della catena del San Sebastiano) congiungendosi al sentiero 536 (Anello Zoldano). Il sentiero CAI 538 raggiunge in un'ora e mezza el Vach, suggestivo laghetto alpino alimentato da una cascata che scende dalla sovrastante baita Angelini"}
{"id": "5300675", "revid": "110157", "url": "https://it.wikipedia.org/wiki?curid=5300675", "title": "Tear Down the Walls", "text": "Tear Down the Walls \u00e8 il primo album di Fred Neil con Vince Martin, pubblicato dalla Elektra Records nel 1964.\nI brani del disco furono registrati al \"Mastertone Recording Studios\" di New York City, New York (Stati Uniti)."}
{"id": "5300677", "revid": "585241", "url": "https://it.wikipedia.org/wiki?curid=5300677", "title": "Iraklio (Attica)", "text": ""}
{"id": "5300678", "revid": "585241", "url": "https://it.wikipedia.org/wiki?curid=5300678", "title": "Iraklio", "text": ""}
{"id": "5300680", "revid": "585241", "url": "https://it.wikipedia.org/wiki?curid=5300680", "title": "\u012arakleio (Creta)", "text": ""}
{"id": "5300681", "revid": "585241", "url": "https://it.wikipedia.org/wiki?curid=5300681", "title": "Iraklio (metropolitana di Atene)", "text": ""}
{"id": "5300684", "revid": "124123", "url": "https://it.wikipedia.org/wiki?curid=5300684", "title": "Peggy Cummins", "text": "Nata in Galles, \u00e8 nota per aver partecipato al film \"La sanguinaria\" (1950)."}
{"id": "5300688", "revid": "599013", "url": "https://it.wikipedia.org/wiki?curid=5300688", "title": "The Love Race", "text": ""}
{"id": "5300696", "revid": "666668", "url": "https://it.wikipedia.org/wiki?curid=5300696", "title": "Scafati Santa Maria Calcio a 5", "text": ""}
{"id": "5300699", "revid": "124123", "url": "https://it.wikipedia.org/wiki?curid=5300699", "title": "Aleksandr Galkin", "text": "Grande maestro dal 1997, nel 1999 vinse a Erevan il campionato del mondo juniores di scacchi (U20), davanti al futuro campione del mondo FIDE Rustam Qosimjonov (testa di serie del torneo per il rating Elo). Al 3\u00ba-4\u00ba posto si classificarono gli armeni Karen Asryan e il futuro \"Super-GM\" Lewon Aronyan.\nHa partecipato ai campionati del mondo FIDE del 2000 e del 2004, che si sono svolti con il sistema dell'eliminazione diretta. Nel 2000 a Nuova Delhi super\u00f2 nel primo turno Alexander Wohl ma perse nel secondo contro Oleksandr Beljavs'kyj; nel 2004 a Tripoli perse nel primo turno contro il bulgaro Aleksand\u01cer Del\u010dev.\nNella Coppa del Mondo di scacchi 2007, svoltasi a Chanty-Mansijsk, ha vinto nel primo turno 3\u20131 contro Mateusz Bartel, ma nel secondo turno ha perso 1,5\u20132,5 contro Vasyl' Ivan\u010duk.\nHa raggiunto il rating FIDE pi\u00f9 alto in agosto 2012-settembre 2013, con 2626 punti Elo."}
{"id": "5300702", "revid": "1543377", "url": "https://it.wikipedia.org/wiki?curid=5300702", "title": "Ho fatto i soldi facili", "text": "Ho fatto i soldi facili \u00e8 il primo album di Jacopo Ratini, pubblicato nel febbraio 2010.\nSi compone di dieci brani, fra i quali \"Su questa panchina\", presentato nella Sezione Giovani del Festival di Sanremo 2010."}
{"id": "5300703", "revid": "486946", "url": "https://it.wikipedia.org/wiki?curid=5300703", "title": "Alexander Galkin", "text": ""}
{"id": "5300706", "revid": "1543377", "url": "https://it.wikipedia.org/wiki?curid=5300706", "title": "'Ndrangheta in Lombardia", "text": "La 'ndrangheta in Lombardia si \u00e8 insediata in tutte le province ma soprattutto in quelle di Milano, Varese, Como, Lecco, Brescia e Pavia. La sua infiltrazione \u00e8 cominciata negli anni cinquanta con elementi di spicco provenienti dalla Locride.\nLe 'ndrine provengono per lo pi\u00f9 dalla Locride come i Barbaro e i Papalia, i Bruzzaniti-Morabito-Orlando Palamara e i Pizzata ma ci sono anche 'ndrine del resto della provincia reggina come Modaffieri-Mondella, i Di Giovine e i Manno-Maiolo di Reggio Calabria, i Mazzaferro di Marina di Gioiosa Ionica e gli Iamonte-Moscato di Melito di Porto Salvo, ma anche i Ventura di Isola di Capo Rizzuto e i Trifini di Cir\u00f2 Marina.\nCome afferma L'Espresso nel numero del 3 gennaio 2008, nella regione possiedono bar, discopub e club priv\u00e9 (Discoteca \"Caf\u00e8 Solaire\", \"Madison\" e il night club \"For a King\").\nSi dedicano al traffico di droga in collaborazione coi colombiani, usura, estorsione.\nHanno forti collegamenti in campo bancario, finanziario e istituzionale.\nSono risaliti alle cronache i paesi in provincia di Milano di Buccinasco e Corsico dove risiede un forte numero di persone originarie di Plat\u00ec.\nIl sindaco di Buccinasco ha ricevuto varie minacce.\nIn Brianza come afferma Nicola Gratteri le cosche si occupano anche di intermediazione immobiliare e finanziaria, e conducono imprese nel campo della ristorazione.\nLa DIA ha rilevato che Brescia \u00e8 un altro luogo della regione in cui vengono riciclati i soldi derivati dal narcotraffico, ma si occupano anche di usura, traffico d'armi ed estorsione. Nel 2016 la commissione antimafia individua anche Mantova come zona d'insediamento della criminalit\u00e0 organizzata e gi\u00e0 proiettata verso la provincia di Verona.\nLa relazione della commissione parlamentare antimafia del 2018 descrive il fenomeno come: \"movimento profondo e uniforme che interessa la maggioranza delle provincie settentrionali, con una particolare intensit\u00e0 in Lombardia, e che \u00e8 stato favorito fino a tempi recenti da diffusi atteggiamenti di sottovalutazione e rimozione\".\nStruttura.\nIn Lombardia ogni locale fa riferimento al locale d'origine in Calabria. Quasi tutti i locali sono composti da persone dello stesso paese d'origine, con l'eccezione del locale di Rho.\nTra gli affiliati in Lombardia vi sono alcuni che fanno da referenti per i tre mandamenti calabresi: Citt\u00e0 (Giovanni Ficara), Piana e Ionica.\nInoltre dal 1984 esiste una sovrastruttura detta Lombardia con ruoli ben definiti per organizzare le locali della regione. Il capo in carica della Lombardia riferisce al Crimine in Calabria.\nIn passato, secondo il pentito Raffaele Iaconis, gi\u00e0 Giuseppe Mazzaferro cre\u00f2 una \"camera di controllo\" per gestire i 16 locali creati in Lombardia dalla sua 'ndrina.\nA oggi il capo della Lombardia sarebbe Rocco Barbaro detto \"U Sparitu\" in carcere dal 2017.\nLocali.\nIn Lombardia nel 1994 il pentito Francesco Fonti aveva individuato una cinquantina di locali nel territorio, indicandone anche i capi per quaranta di essi. Con l'operazione Crimine e Infinito del 2010 ne vengono individuati 16.\nLa DIA nella sua seconda relazione semestrale del 2018 individua 30 locali attivi, per poi scendere a 25 nel 2\u00b0 semestre del 2020 tra cui:\nI dati della tabella seguente sono stati ricavati dalla Relazione dell'Operazione Infinito del 2010, da successive operazioni e dalle relazioni semestrali della DIA.\nStoria.\nAnni '50 - Le infiltrazioni.\nIl primo capobastone di rilievo ad arrivare in Lombardia \u00e8 \"Giacomo Zagari\" di San Ferdinando nel 1954, della piana di Gioia Tauro. Vive per un periodo a Malnate e poi si trasferisce a Buguggiate.\nNello stesso periodo alcuni 'ndranghetisti di Giffone si insediano nella provincia di Como.\nAnni '60 - Il confino.\nTra il 1965 e il 1975 con il provvedimento del soggiorno obbligato nella provincia di Como arrivano 44 boss.\nFranco Coco Trovato, secondo le rivelazioni del pentito Antonio Zagari nel 1969 comincia a lavorare in una banda di rapinatori in cui il padre Giacomo Zagari era il basista e tutti erano affiliati all'organizzazione calabrese.\nAnni '70 - L'inizio della stagione dei sequestri - I Mazzaferro.\nIn Lombardia a partire dagli anni '70 fino all'inizio degli anni '90 sono avvenuti 158 rapimenti a scopo estorsivo di cui almeno un terzo per mano 'ndranghetista.\nIl 2 ottobre 1978 viene sequestrato a Cesano Boscone Augusto Rancilio mai pi\u00f9 ritrovato.\nCol pentimento di Saverio Morabito, vengono scoperti i retroscena di rapimenti avvenuti tra il 1975 e il 1980: Giuseppe Ferrarini a Corsico, il consigliere comunale di Cesano Boscone Angelo Galli (sequestrato nel 1977), Angelo Campari (sequestrato nel 1977) l'imprenditore Giuseppe Scalari (sequestrato nel 1977) sequestrato a Trezzano sul Naviglio, Alessandro Vismara di Cisliano ed Evelina Cattaneo (sequestrata nel 1977).\nSecondo il pentito Raffaele Iaconis, sarebbe Giuseppe Mazzaferro, dell'omonima 'ndrina che da Cornaredo (MI) a partire dal 1976 crea una camera di controllo per le sue locali.\nAnni '80.\nLa camera di controllo della Lombardia.\nSecondo l'operazione \"Infinito\" nel 1984 nacque la camera di controllo della Lombardia per volere di Mario Trifini, Antonio Papalia, Carmelo Novella, Giuseppe Mandalari, Giuseppe Neri, e Franco Pezzullo.\nSecondo un'intercettazione ambientale registrata in una riunione a Cardano al Campo il 20 gennaio 2009, il capo-locale di Rho e primo responsabile della Lombardia Stefano San Filippo afferma che la Lombardia era stata creata ed \u00e8 sempre stata sotto le dipendenze della zona ionica (una delle tre zone in cui \u00e8 stata suddivisa la provincia di Reggio Calabria).\nSecondo Saverio Morabito, Antonio Papalia sarebbe stato il primo \"responsabile Generale\" della Lombardia.\nIl traffico di eroina.\nIl pentito Saverio Morabito, confessa che il pomeriggio del 4 luglio 1988, in via Fra Cristoforo a Milano si rese partecipe dell'omicidio di Pietro Cavallaro (1947 - Peschiera Borromeo) e Guglielmo Campodipietra (1952 - San Giuliano Milanese) a causa di una partita di 74 chili di eroina in parte non pagata.\nL'alleanza tra Flachi boss della Comasina e Coco Trovato.\nNel 1981 Giuseppe Flachi, dopo essere stato assolto per insufficienza di prove per una rapina degli stipendi dell'Ospedale Niguarda, diventa il boss della Comasina a Milano estendendo il suo potere criminale il tutta l'area nord, tra cui Affori e Bruzzano.\nNel frattempo Franco Coco Trovato dal 1982 entra nel traffico di droga che gestisce nella provincia di Lecco e poi estende nella provincia di Como.\nNel 1986 a Caponago (MB), come rivela il pentito Emilio Bandiera, viene siglato l'accordo tra Flachi e Trovato per la spartizione dei proventi della droga al 50%.\nIl 1\u00ba luglio 1987 al matrimonio di Giuseppe Flachi con Licia Tenace, Trovato gli fa da testimone e in un ristorante di Malgrate viene sancita l'alleanza tra i due. Tra gli invitati: Saverio Morabito (oggi pentito), i Sergi, Biagio Crisafulli di Quarto Oggiaro e alcuni esponenti dei De Stefano.\nAnni '90.\nNel 1994 il pentito Francesco Fonti aveva individuato una cinquantina di locali nel territorio, indicandone anche i capi per quaranta di essi.\nIl traffico internazionale di droga - I Serraino-Di Giovine.\nDel coinvolgimento delle cosche di 'ndrangheta nel traffico internazionale di droga, di cui Milano comincia ad essere ben presto la principale piazza, si ha notizia fin dagli anni '70. La famiglia che intesse i maggiori affari \u00e8 quella dei Serraino-Di Giovine. Suo capostipite \u00e8 Maria \"mamma eroina\" Serraino, originaria di Cardeto, vicino a Reggio Calabria, madre di 12 figli, che fin dal 1963 - allorch\u00e9 la famiglia si trasferisce a Milano - provvede a gestire il traffico di 'bionde' (le sigarette contrabbandate), per poi passare tra la fine degli anni '70 e primi anni '80 ad hashish, cocaina, eroina ed ecstasy. Il figlio pi\u00f9 grande, Emilio Di Giovine, si occupava delle relazioni con il Marocco, da cui importava l'hashish (diretto soprattutto in Inghilterra), e con la Colombia, da dove faceva arrivare la cocaina diretta a Milano.\nI Serraino sono i primi a riuscire a vendere fino a sessanta chili di cocaina al mese. Nel 1993 scatta l'operazione Belgio, che porta all'arresto di 180 persone ritenute intranee o vicine al clan. Di fatto l'organizzazione di Maria Serraino viene smantellata. La matrona della 'ndrangheta verr\u00e0 condannata all'ergastolo nel settembre 1997.\nNel luglio 2020, l'operazione Pedigree condotta dalla Dda di Reggio Calabria porta all'arresto di 12 persone, tra cui Maurizio Cortese, la moglie Stefania Pitasi e Antonino Filocamo, affiliato della cosca divenuto collaboratore di giustizia. Cortese, in particolare, \u00e8 ritenuto dagli inquirenti il vero capo-bastone dalla 'ndrina Serraino.\nIl 15 ottobre 2020, l'operazione Pedigree 2 porta all'esecuzione di un'ordinanza dispositiva di misure cautelari che colpisce 5 presunti affiliati al clan Serraino, operanti in un raggio d'azione esteso a tutta la provincia di Reggio Calabria. Le ipotesi di reato sono associazione di stampo mafioso, scambio elettorale politico-mafioso, estorsione, detenzione abusiva di armi. Tra i soggetti fermati vi \u00e8 anche l'ex assessore reggino Sebastiano Vecchio, ritenuto un autentico mediatore tra gli interessi del clan Serraino e quelli delle istituzioni comunali. In gioco ci sarebbe stata la solita spartizione di appalti e cariche fra a parenti e amici dei boss in cambio di pacchetti di voti alle varie tornate elettorali. La Dda di Trento, contemporaneamente, ha eseguito 19 arresti nei confronti di vari soggetti riconducibili allo stesso clan. Tra questi, anche tre politici (un ex parlamentare autonomista e due sindaci). I carabinieri del Ros hanno anche sequestrato beni mobili e immobili per un valore complessivo di 13 milioni di euro.\nLa guerra con i Batti e l'arresto di Flachi.\nNel 1990, un'alleanza per il traffico di eroina sancita tra i Batti della Camorra e alcuni esponenti della 'ndrangheta lombarda si sfalda quando i camorristi decidono di mettersi in proprio e contrattare direttamente la compravendita di eroina con la criminalit\u00e0 turca.\nIl pretesto per scatenare la guerra che durer\u00e0 4 anni \u00e8 un diverbio tra Franco Coco Trovato e Salvatore Batti durante il matrimonio di Pep\u00e8 Flachi, detto il Boss della Comasina (in riferimento al quartiere milanese della Comasina) nonch\u00e9 capo di un'alleanza di 'ndrine del milanese.\nIl 15 settembre 1990 dei sicari dei Batti tentano di uccidere Trovato colpendo invece due innocenti, Pietro Carpita e Luigi Recalcati nel comune di Bresso.\nTrovato insieme al suo vice Antonio Schettini e a Flachi passano al contrattacco uccidendo Francesco Batti in un campo a Trezzano sul Naviglio.\nLuigi Batti tenta una mediazione, ma i calabresi con l'inganno invece di aprire una trattativa lo portano con s\u00e9 e lo uccidono in una pressa.\nL'ultimo a rimanere in vita \u00e8 Salvatore Batti che ritorna nel napoletano, nello specifico a San Giuseppe Vesuviano dal quale era originario, a cercare nuovi uomini per la guerra.\nI calabresi si accordano per l'omicidio di Batti e in cambio devono uccidere Roberto Cutolo, figlio del pi\u00f9 famoso Raffaele Cutolo. Il 19 dicembre 1990 Antonio Schettini lo uccide a Tradate.\nTra il 1990 e il 1993 vengono fatti 11 morti.\nFlachi viene arrestato il 30 novembre 1991 a Tien sur la mer, in Costa azzurra.\nLa faida di Vimercate.\nNegli anni '90 a Vimercate scoppia una faida tra i Flachi e quello di Carmelo D'Amico, del figlio Antonio e dei suoi nipoti Vincenzo e Giovanni Miriadi, vicini agli Iamonte. Le forze dell'ordine riescono ad arrestare i componenti dei clan che vengono accusati di associazione mafiosa, traffico di droga, estorsione e omicidio.\nIl pentimento di Saverio Morabito.\nSaverio Morabito (1952) diventa collaboratore di giustizia nel 1993 (arrestato nel 1990 per traffico di eroina), svela i retroscena di 9 sequestri di persona (tra cui di Cesare Casella e di Augusto Rancilio), 14 omicidi, traffici di droga e alleanze tra le 'ndrine e le cosche siciliane nel milanese, specialmente a Corsico, Buccinasco e Cesano Boscone.\nLe operazioni Rajssa, Aneddoto e San Vito.\nDall'Operazione \"Rajssa\" e \"Aneddoto\" viene scoperto che i Mazzaferro avrebbero creato in Lombardia ben 16 locali di cui tre nella sola citt\u00e0 di Milano, 6 nella Provincia di Como: Como, Fino Mornasco, Appiano Gentile, Mariano Comense, Senna Comasco e Cermenate, 3 in provincia di Monza e Brianza: Monza, Seregno e Lentate sul Seveso, uno a Pavia, uno a Varese uno in provincia di Brescia a Lumezzane e uno a Rho, in Provincia di Milano. La loro esistenza \u00e8 stata confermata dalla Operazione Crimine-Infinito del 2010 e da quelle successive.\nNel 1994 con l'operazione delle forze dell'ordine \"I fiori della Notte di San Vito\" vengono emessi 370 ordini di custodia cautelare in Lombardia. L'operazione fa luce su quanto la 'Ndrangheta fosse radicata nella regione, soprattutto nel comasco e nel varesotto e rivela cos\u00ec il ruolo di spicco che vi aveva Giuseppe Mazzaferro.\nAnni 2000 - Operazione Cerberus e Isola.\nL'operazione Cerberus fa luce sulla gestione malavitosa del settore del movimento terra e dei cantieri edili a Buccinasco ad opera dei Barbaro ed in particolare dei fratelli Salvatore e Rosario Barbaro, figli di Domenico detto l'australiano, di Mario Miceli, e dell'imprenditore Maurizio Luraghi. A gennaio 2019 la corte di cassazione conferma le condanne decise in Appello nel 2017.\nIl 16 marzo 2009 i carabinieri di Monza, nell'operazione Isola iniziata nel 2006, hanno ordinato l'arresto di pi\u00f9 di 20 persone a Milano, Crotone, Catanzaro e Taranto per associazione mafiosa, estorsione, porto illegale d'armi e tentato omicidio, tra questi i Paparo alleati dei Nicoscia e degli Arena, accusati di sfruttamento dell'immigrazione, riciclaggio, favoreggiamento di latitanti e atti di intimidazione nella costruzione delle grandi opere pubbliche della Lombardia come alcune tratte dell'alta velocit\u00e0 ferroviaria Milano-Venezia. Nel corso dell'operazione sono state sequestrate armi tra cui un lanciarazzi della NATO e beni del valore di 10 milioni di euro.\nAnni 2010 - L'operazione Infinito, Insubria e gli ultimi arresti.\nIl 13 luglio 2010 \u00e8 confermata l'esistenza di una struttura organizzativa nel Nord Italia chiamata \"Lombardia\" che federa i locali lombardi ma sempre alle dipendenze dei mandamenti calabresi. Il capo della \"Lombardia\" fino al 2007 sarebbe stato Cosimo Barranca di Caulonia, presunto capo della Locale di Milano, poi Carmelo Novella che fu ucciso a San Vittore Olona nel 2008 poich\u00e9 esigeva pi\u00f9 indipendenza dalla Calabria, e fu sostituito il 31 ottobre 2009 con il platiota che vive a Corsico Pasquale Zappia in una riunione presieduta da Giuseppe Neri a Paderno Dugnano, incaricato anche di costituire una \"camera di controllo\" per gestire i vari locali lombardi.\nNel novembre 2010, per la prima volta un comune lombardo si scioglie per evitare il commissariamento per infiltrazioni mafiose: Desio. A Desio si erano insediati fin dagli anni '70 gli Iamonte-Moscato.\nNel 2011 l'operazione \"Caposaldo\" porta all'arresto diversi esponenti della famiglia Flachi, l'anno successivo comincia il processo nei confronti di Giuseppe Flachi, del figlio Davide e del fratello Emanuele accusati di associazione mafiosa ma anche di gestire diversi ambulanti che vendono panini come in zona Citt\u00e0 studi, corso Como, piazzale Lagosta e via Carlo Farini, i buttafuori di diverse discoteche.\nA fine 2012 cade la giunta regionale a causa dei ripetuti indagati in consiglio regionale e per ultimo il coinvolgimento dell'assessore PDL Domenico Zambetti accusato di aver preso voti da Giuseppe D'Agostino dei Morabito-Bruzzaniti-Palamara alle ultime elezioni. Il 23 maggio 2018 la corte d'appello di Milano conferma a Zambetti la condanna per concorso esterno in associazione mafiosa, corruzione e voto di scambio riducendo per\u00f2 la pena a 7 anni e 6 mesi di carcere.\nL'8 febbraio 2017 viene condannato a 13 anni e 6 mesi di carcere insieme ad Eugenio Costantino che di anni ne dovr\u00e0 scontare 16.\nDopo le 110 condanne del 2011, nel 2013 vengono comminati altri 15 ergastoli nei processi scaturiti dalle indagini Crimine e Infinito e condannati a diversi anni di carcere un giudice, un politico e un finanziere.\nIl 16 ottobre 2013 viene sciolto il primo comune per mafia in Lombardia: Sedriano. Il 5 novembre 2014 il Tar del Lazio discuter\u00e0 il ricorso contro lo scioglimento presentato da sette consiglieri comunali.\nL'8 febbraio 2017 l'ex sindaco di Sedriano Alfredo Celeste viene assolto dall'accusa di corruzione ( senza l'aggravante mafiosa) con formula piena \"Perch\u00e9 il fatto non sussiste\" e la sentenza di primo grado diventa definitiva e irrevocabile in quanto e la Procura Generale e la Procura di Milano non oppongono appello. Alfredo Celeste si ripresenta alle elezioni comunali di Sedriano del 3-4 Ottobre 2021 con la lista civica \"Noi con Sedriano e Roveda\" : il risultato elettorale ottenuto quale candidato-sindaco (20,02 %) lo rielegge quale consigliere comunale attualmente in carica.\nA ottobre 2013 cadono in cassazione i processi \"Cerberus\", \"Parco Sud\" e quello nei confronti di Marcello Paparo.\nL'11 marzo 2014 si conclude l'operazione San Marco nata nel 2011 porta all'arresto di 23 persone presunte affiliati ai Tripepi-De Marte-Spinella di Seminara ma operanti a Saronno, Mozzate, Cislago e Busto Arsizio. Sono accusati di traffico di droga ed estorsione.\nIl 28 ottobre 2014 si conclude l'operazione Quadrifoglio del ROS dei Carabinieri che porta all'arresto di 13 persone per associazione mafiosa e altri crimini. Le 'ndrine colpite sarebbero i Galati ubicati a Cabiate in Provincia di Como e i Mancuso di Limbadi del Locale di Mariano Comense con a capo Salvatore Muscatello (gi\u00e0 condannato nel processo Infinito).\nIl 18 novembre 2014 si conclude l'operazione Insubria: vengono arrestate 40 persone, presunte affiliate ai locali di Fino Mornasco, Cermenate e Calolziocorte in provincia di Lecco e Como. Per la prima volta viene filmato il rito di passaggio alla dote di Santa.\nIl 26 gennaio 2016 la DDA di Milano arresta il carrozziere Ignazio Marrone, accusato di essere membro degli Iamonte-Moscato del locale di Desio retto ora da Giuseppe Pensabene. Il primo visitava e curava membri della 'ndrangheta mentre il secondo metteva a disposizione la sua officina per gli incontri. Sono accusati entrambi di aver riscosso crediti per i membri detenuti. Marrone fu coinvolto nel processo Infinito del 2010. Marrone in quanto siciliano era autorizzato dal locale a risolvere le questioni anche con famiglie di Cosa Nostra, in particolare i Rinzivillo di Gela; per la Calabria invece era in contatto con i Molluso e i Mancuso.\nIl 16 aprile 2016 si conclude l'operazione Mar Ionio, durata 5 anni, conclusasi con 6 arresti di presunti appartenenti Ruga-Metastasio-Loiero tra Milano e Monasterace. Avevano messo in piedi un traffico di droga con base logistica a Sesto San Giovanni, che importava cocaina dal Brasile e poi veniva venduta in Italia, Germania e Paesi Bassi.\nIl 3 novembre 2016 si conclude l'operazione Lex contro presunti esponenti dei Chindamo-Lamari di Laureana di Borrello e le loro propaggini di Voghera (PV) e Bregnano (CO). Sono accusati di traffico di droga e sono state sequestrate quattro imprese edili, la societ\u00e0 calcistica di Promozione (Girone B) Polisportiva Laureanese, un'edicola e un supermercato.\nIl 26 gennaio 2017 si conclude l'operazione Provvidenza che porta all'arresto di 33 persone collegate o affiliate ai Piromalli tra cui Antonio Piromalli, figlio di Pino Piromalli detto \"Facciazza\", gi\u00e0 in carcere. A Milano avevano messo in piedi in maniera illegale una serie di attivit\u00e0 imprenditoriali in diversi settori: Pasquale Guerrisi si occupava dell'edilizia, si occupavano del settore turistico Francesco Cord\u00ec e Nicola Rucireta e Francesco Pronest\u00ec del settore abbigliamento. Il settore che gestivano in maniera internazionale era invece era quello alimentare ed in particolare la vendita di olio di sansa spacciato per olio di oliva negli Stati Uniti, grazie a Rosario Vizzari, amico di Antonio Piromalli in contatto con la societ\u00e0 statunitense Olive oil company, e con le mafie del New Jersey, di Detroit, di Chicago e di Boston. L'olio veniva comprato in Grecia, Turchia e Siria, per poi passare dalla Calabria ed arrivare al mercato ortofrutticolo di Milano per poi essere spedito all'estero.\nIl 9 maggio 2017 viene arrestato a Plat\u00ec Rocco Barbaro, detto \"U Sparitu\" (figlio di \"Cicciu u Castanu\"), latitante dal 2015 e presunto nuovo reggente della struttura della Lombardia almeno dal 2014, secondo un'intercettazione dell'operazione Platino.\nIl 24 maggio 2017 si conclude l'operazione Area 51 che porta all'arresto di 21 persone, di cui presunti esponenti di 'ndrangheta dei Gallace che avevano base logistica ad Arluno, in Provincia di Milano da cui, almeno dal 2013, avrebbero organizzato traffici internazionali di cocaina con alcuni colombiani rifornendo in particolare la citt\u00e0 stessa di Arluno, Sedriano e Vittuone. Il rapporto tra i Gallace di Guardavalle e Arluno sarebbe stato gestito da Raffaele Procopio mentre il gruppo era guidato da Francesco Riitano, cugino di primo grado di Vincenzo Gallace (in carcere).\nInfine all'aeroporto di Malpensa due tecnici che si stavano apprestando a studiare le carlinghe degli aerei per poter all'interno nascondere lo stupefacente.\nIl 26 settembre 2017 si conclude un nuovo ramo dell'operazione Infinito: vengono arrestate 24 persone, tra cui presunti affiliati al Locale di Limbiate, Giuseppe Morabito detto \"Pasci\u00e0\" che con la forza stava mettendo le mani su Cant\u00f9, l'imprenditore Antonino Lugar\u00e0 ed il sindaco di Seregno Mazza; \u00e8 indagato per corruzione l'ex vicepresidente della Regione Lombardia Mario Mantovani.\nIl 23 gennaio 2018 si conclude l'operazione della Guardia di Finanza cominciata nel 2013 che blocca un traffico di droga tra la Colombia e e i paesi di Corsico, Assago, Buccinasco e Trezzano sul Naviglio riconducibile ai Barbaro-Papalia.\nIl 3 maggio 2018 si conclude l'operazione The Hole che porta a 23 arresti per traffico di droga effettuati nelle province di Milano (Bollate e Cerro Maggiore), Como, Monza e Brianza, Novara, Reggio Emilia, Savona, Torino e Varese. La droga veniva fornita da membri della 'ndrangheta tra cui Domenico e Antonio Barbaro e Antonio Agresta capo-locale di Volpiano (Torino).\nSempre lo stesso giorno viene arrestato a Buccinasco Domenico Sergi, nipote di Antonio Papalia detto \"u carciutu\" e fratello di Rocco Papalia, trovato con 4 chili di hashish e una pistola semiautomatica.\nAnni 2020.\nIl 2 febbraio 2022 decade l'aggravante di \"associazione mafiosa\" per il cinquantaseienne Rocco Barbaro detto \"U Sparitu\" e ritorna in libert\u00e0 dopo l'arresto nel 2018.\nIl giorno 11 febbraio 2022 a Milano vengono eseguiti 15 arresti nell'inchiesta su presunte infiltrazioni di 'ndrangheta nei subappalti per i lavori sulla rete ferroviaria. Nella circostanza, viene indagata anche Maria Antonietta Ventura la \"regina\" delle ferrovie.\nEconomia.\nPer il secondo rapporto dell\u2019Osservatorio sulla Criminalit\u00e0 Organizzata dell\u2019Universit\u00e0 degli Studi di Milano del 2018: \"Rapporto Monitoraggio della presenza mafiosa in Lombardia\" gli interessi economici dell'organizzazione oggi e negli ultimi 15 anni sono stati focalizzati in maniera imprenditoriale nel settore edile (nel 2008 fu coinvolta l'azienda \"Perego Strade\" di Cassago Brianza avvicinata da Salvatore Strangio e poi da Rocco Cristello con cui sono riusciti ad ottenere lavori in tutta la Lombardia e a mantenere 150 famiglie), mentre il settore commerciale \u00e8 improntato al controllo del territorio e hanno toccato l'Ortomercato di Milano, investimenti in supermercati e centri commerciali.\nIl settore turistico ha avuto l'attenzione dei clan in particolare nel settore alberghiero per quel che concernono case vacanze e bad &amp; breakfast ed il settore dell'intrattenimento e dello sport come ricorda l'inchiesta sui videopoker e le slot-machine dei Flachi e dei Valle-Lampada che posizionati in bar e tabaccherie servivano anche per il controllo del territorio e per il riciclo di denaro.\nRimane colpito anche il settore sanitario il cui pi\u00f9 caso emblematico \u00e8 stato quello dell'ASL di Pavia che ha coinvolto il direttore sanitario Carlo Antonio Chiriaco con un'infiltrazione profonda o talvolta con singoli investimenti in clinice private, forniture di prodotti e servizi infermieristici. Infine son stati riscontrati casi di ricoveri sotto falso nome come per Francesco Pelle alla clinica Maugeri di Pavia e all'ospedale Niguarda di Milano.\nLa 'ndrangheta nella regione risulta l'organizzazione criminale che pi\u00f9 adotta il metodo dell'estorsione, \u00e8 stato rilevato in tutte le provincie della Lombardia eccetto che in quelle di Lodi e Sondrio ma con diverse modalit\u00e0 che vanno dal pizzo, all richiesta indebita di denaro, a regalie, acquisizione indebita di immobili, imposizione di personale nei cantieri edili e imposizione di forniture e servizi di sicurezza. Ultimamente l'estorsione sta diventando pi\u00f9 sofisticata come accaduto nella provincia di Mantova e di Monza e Brianza attraverso false fatturazioni e regal\u00ece.\nA differenza di quello che si pensava sino al 2015 l'uso dell'estorsione risulterebbe consolidata gi\u00e0 da tempo e non occasionale come l'inchiesta \"'nduja\" del 2005 tra Brescia e Bergamo, l'inchiesta \"Mentore\" del 2009 tra Bergamo e Pavia, l'inchiesta \"Isola\" tra Milano e Monza e Brianza e l'inchiesta \"Parco Sud\" del 2009, \"Bad Boys\" tra Milano e Varese del 2009, \"Infinito\" del 2010, l'inchiesta Redux-Caposaldo a Milano del 2011, \"Blue Call\" del 2012, Ulisse del 2012, Platino del 2013, \"Tibet\" del 2014 che ha coinvolto Monza e Brianza, \"Metastasi\" nel 2014 nel lecchese e l'inchiesta \"Pesci\" nel mantovano nel 2015.\nPer quanto riguarda il traffico di droga nella regione la 'ndrangheta risulta avere un ruolo centrale ma non risultano laboratori e raffinerie riconducibili ad essa per la cocaina, l'eroina o droghe sintetiche ad appannaggio quasi completamente della criminalit\u00e0 straniera.\nSecondo la relazione parlamentare della DIA pubblicata nel primo semestre del 2019, la \u2018ndrangheta calabrese \u00abha nel tempo rinforzato il suo radicamento e la sua presenza sul territorio\u00bb lombardo, stringendo legami con professionisti compiacenti, infiltrandosi nel trafficioillegale di rifiuti e acquisendo una presenza all'interno di 25 locali distribuiti in 7 delle 12 province della regione .\nPresenza della 'ndrangheta per provincia.\nProvincia di Milano.\nIl 3 maggio 2007 \u00e8 stata effettuata una vasta operazione antimafia a Milano e in altre citt\u00e0 d'Italia, contro le 'ndrine Morabito, Bruzzaniti e Palamara (anch'essi di Africo), dopo un'indagine durata quasi due anni. I reati contestati sono estorsione e traffico internazionale di droga. Sono state eseguite 20 ordinanze di custodia cautelare e sequestrati a Milano 250 chili di cocaina proveniente dal Sud America che passava da Dakar in Senegal e successivamente dal Porto di Genova. Il camper che portava il carico era stato localizzato grazie a un ricevitore gps posizionato dalla squadra mobile milanese. Le cosche agivano nella zona dell'Ortomercato in via Lombroso e con il night club creato appositamente \"For a King\". Erano coinvolti politici, professionisti, ristoratori, dentisti, vigili urbani, societ\u00e0 reali e fittizie. Secondo le indagini, il vertice dell'organizzazione era guidato da Salvatore Morabito. Il broker della cocaina \u00e8 ritenuto fosse l'albergatore svizzero Pietro Luigi Giucovaz. L'uomo che intratteneva i rapporti tra la Calabria, Milano e il Brasile era Leone Autelitano.\nIl 24 novembre del 2009 Carlo Cosco attira l'ex compagna Lea Garofalo (ormai fuoriuscita da mesi dallo speciale programma di protezione) a Milano in un appartamento in cui si trova Vito Cosco detto \"Sergio\" e viene uccisa.\nA portar via il cadavere da quell'appartamento saranno poi Carmine Venturino, Rosario Curcio e Massimo Sabatino. Il corpo di Lea viene infatti portato a San Fruttuoso, un quartiere di Monza, dove viene poi dato alle fiamme per tre giorni fino alla completa distruzione (solo dopo la condanna di primo grado, Carmine Venturino inizia a fare dichiarazioni che nel processo d'Appello porteranno a rinvenire pi\u00f9 di 2000 frammenti ossei e la collana di Lea Garofalo).\nIn data 22 dicembre 2011 la DDA di Catanzaro ordina l'ordinanza di applicazioni misure cautelari personali a Francesco Oliverio ritenuto a capo dell'omonimo clan di Belvedere Spinello e pi\u00f9 'ndrine distaccate nella valle del Neto in provincia di Crotone e nel milanese, relazionandosi direttamente con il crimine di Cir\u00f2. Delitti in materie di armi, esplosivi e munizionamento,in particolare commercio di sostanze stupefacente abusivo esercizio di attivit\u00e0 finanziaria, riciclaggio, reimpiego di denaro di provenienza illecita in attivit\u00e0 economica, corruzione, favoreggiamento latitanti, corruzione e coercizione elettorale, intestazione fittizia di bene, ricettazione, omicidi.\nIl 16 ottobre 2013 viene sciolto il primo comune per mafia in Lombardia: Sedriano. Il 5 novembre 2014 il Tar del Lazio discuter\u00e0 il ricorso contro lo scioglimento presentato da sette consiglieri comunali.\nL'8 febbraio 2017 viene assolto l'ex sindanco di Sedriano Alfredo Celeste.\nIl 16 aprile 2016 si conclude l'operazione Mar Ionio, durata 5 anni, conclusasi con 6 arresti di presunti appartenenti Ruga-Metastasio-Loiero tra Milano e Monasterace. Avevo messo in piedi un traffico di droga con base logistica a Sesto San Giovanni, che importava cocaina dal Brasile e poi veniva venduta in Italia, Germania e Paesi Bassi.\nIl 26 gennaio 2017 si conclude l'operazione Provvidenza che porta all'arresto di 33 persone collegate o affiliate ai Piromalli tra cui Antonio Piromalli, figlio di Pino Piromalli detto \"Facciazza\", gi\u00e0 in carcere. A Milano avevano messo in piedi in maniera illegale una serie di attivit\u00e0 imprenditoriali in diversi settori: Pasquale Guerrisi si occupava dell'edilizia, si occupavano del settore turistico Francesco Cord\u00ec e Nicola Rucireta e Francesco Pronest\u00ec del settore abbigliamento. Il settore che gestivano in maniera internazionale era invece era quello alimentare ed in particolare la vendita di olio di sansa spacciato per olio di oliva negli Stati Uniti, grazie a Rosario Vizzari, amico di Antonio Piromalli in contatto con la societ\u00e0 statunitense Olive oil company, e con le mafie del New Jersey, di Detroit, di Chicago e di Boston. L'olio veniva comprato in Grecia, Turchia e Siria, per poi passare dalla Calabria ed arrivare al mercato ortofrutticolo di Milano per poi essere spedito all'estero.\nIl 24 maggio 2017 si conclude l'operazione Area 51 che porta all'arresto di 21 persone, di cui presunti esponenti di 'ndrangheta dei Gallace che avevano base logistica ad Arluno, in Provincia di Milano da cui, almeno dal 2013, avrebbero organizzato traffici internazionali di cocaina con alcuni colombiani riforneno in particolare la citt\u00e0 stessa di Arluno, Sedriano e Vittuone. Il rapporto tra i Gallace di Guardavalle (CZ) e Arluno sarebbe stato gestito da Raffaele Procopio mentre il gruppo era guidato da Francesco Riitano, cugino di primo grado di Vincenzo Gallace (in carcere).\nInfine all'aeroporto di Malpensa due tecnici che si stavano apprestanto a studiare le carlinghe degli aerei per poter all'interno nascondere lo stupefacente.\nIl 6 novembre 2017 viene arrestato a Pioltello il ventiquattrenne Roberto Manno, e figlio di Francesco Manno e nipote di Alessandro Manno appartenenti al locale di Pioltello (in carcere dopo il processo Infinito) che per una estorsione la notte del 10 ottobre ha fatto esplodere un ordigno in via Dante Alighieri 9 nel palazzo dell'estorto.\nIl 27 gennaio 2018 viene notificata un ordine di custodia cautelare al gi\u00e0 arrestato Edoardo Novella, figlio dell'ex boss Carmelo, a seguito delle operazioni Linfa e Kerina 2 che avevano gi\u00e0 portato all'arresto di 13 persone per traffico di droga. A seguito dell'operazione il 10 marzo 2018 vengono arrestati Francesco Cicino e Vincenzo Montemurro rei di aver tentato un'estorsione nei confronti di Edoardo Novella, il quale sarebbe anche stato aggredito alla Tremont Car di Legnano (Milano).\nIl 3 maggio 2018 viene arrestato a Buccinasco Domenico Sergi, nipote di Antonio Papalia detto \"u carciutu\" e fratello di Rocco Papalia, trovato con 4 chili di hashish e con una pistola semiautomatica.\nIl 9 maggio 2018 si conclude l'operazione Ignoto 23, nome nato dall'indagine \"Infinito\" del 2010 poich\u00e9 Fortunato Calabr\u00f2 fu l'unico a non essere individuato nel summit della Lombardia a Paderno Dugnano. Nella nuova operazione \u00e8 stato accusato di associazione mafiosa e gli \u00e8 stato sequestrato oltre 1 milione di euro.\nA giugno 2018, durante il processo 'ndrangheta stragista depone Salvatore Annacondia, criminale di spicco nell'area di Bari e vicino a Cosa Nostra: \"A Milano tutti facevano capo alla famiglia De Stefano di Reggio Calabria facente capo a (Domenico) Tegano, non c\u2019era foglia che si muoveva senza il consenso dei Tegano\".\nIl 23 ottobre 2018 si conclude un'operazione dei carabinieri di Corsico contro il traffico di droga da Milano e Como con cui vengono arrestate 14 persone. Sarebbe stato messo in piedi uno spaccio di cocaina affidato ai marocchini da 4 fratelli dei Barbaro-Papalia: Antonio, Francesco, Giuseppe e Salvatore Barbaro.\nIl 29 gennaio 2019 si conclude l'operazione Ossessione della Guardia di Finanza che porta all'arresto di 25 persone, tra cui presunti esponenti dei Mancuso in sodalizio con criminali albanesi (Elisabeta Kotja), marocchini e narcos colombiani, venezuelani (Clara Ines Garcia Rebolledo) e dominicani per un traffico internazionale di droga tra cui cocaina e hashish albanese e marocchina e con il criminale Giuseppe Campisi insieme ai Mazzaferro per l'hinterland di Milano e Carlo Cuccia e Ivo Menotta come custodi delle armi a Tradate.\nL'8 novembre 2019 viene arrestato il gi\u00e0 pregiudicato crotonese Giuseppe Carvelli legato ai Mancuso e ai Pesce, reo di aver creato con proventi del narcotraffico societ\u00e0 fittizie quali la \"PMG Srl\" che gestiva il locale in franchising di pizzeria Tourl\u00e9 a Sesto San Giovanni, la \"Cologno Food Srl\" che gestiva la pizzeria Tourl\u00e8 di Cologno Monzese, la \"Torino Food Srl\" e la \"Milano Food Srl\" che avrebbe dovuto gestire un locale in Via Ripamonti mai aperto, infine un Hotel della \"Lincoln Sas\" a Cinisello Balsamo.\nProvincia di Bergamo.\nL'11 marzo 2019 vengono arrestate 19 persone tra la Calabria e la Lombardia, accusate a vario titolo di danneggiamento, riciclaggico, estorsione e associazione mafiosa. Operavano tra le province di Bergamo e Brescia e sarebbero riconducibili ai De Stefano. Le indagini sono partite da un incendio di un capannone di autotrasporti a Seriate.\nProvincia di Brescia.\nIl 20 gennaio 2009 si conclude l'operazione Centauro, durata due anni, che porta all'arresto di 40 persone tra cui Domenico Mammoliti.\nIl 15 marzo 2014 si conclude l'operazione Mamerte di Polizia, Carabinieri e Guardia di Finanza che indaga sul Locale di Lumezzane, nell'omonimo paese e al suo traffico di droga e riciclaggio. Viene scoperta una riunione, in tal proposito, in una cascina ad Orzinuovi tra esponenti di Lumezzane ed esponenti del locale di Oppido Mamertina in Calabria. Tra gli indagati anche Luca Sirani, riciclatore di denaro per i Facchineri e la Banda della Magliana.\nDal processo \u00e8 scaturito il processo Mamerte, ancora in corso, tra gli imputati Giuseppe Piromalli (1963).\nL'11 marzo 2019 vengono arrestate 19 persone tra la Calabria e la Lombardia, accusate a vario titolo di danneggiamento, riciclaggico, estorsione e associazione mafiosa. Operavano tra le province di Bergamo e Brescia e sarebbero riconducibili ai De Stefano.\nProvincia di Como.\nLa prima presenza mafiosa risale agli anni '50 quando ndranghetisti di Giffone, in Provincia di Reggio Calabria.\nTra il 1965 e il 1975 con il provvedimento del soggiorno obbligato nella provincia di Como arrivano 44 boss.\nNascono quindi le prime locali a Como, Socco (frazione di Fino Mornasco), Cermenate e Mariano Comense.\nDagli anni '70 fino al 1992 il territorio del comasco ed in parte della Brianza ha conosciuto la presenza del boss Franco Coco Trovato di Marcedusa che in quegli mise in piedi una rete di narcotraffico insieme a Giuseppe Flachi di Milano e ad Antonio Papalia di Buccinasco (Provincia di Milano). Con i soldi ricavati dal traffico di droga diventa proprietario di ristoranti e pizzerie, imparentato coi De Stefano di Reggio Calabria.\nNello stesso periodo Giuseppe Mazzaferro di Marina di Gioiosa Jonica, dal soggiorno obbligato a Cornaredo (Provincia di Milano) inizia a gestire un clan creando o presenziando in tutta la Lombardia in ben 16 locali di cui 6 in Provincia di Como.\nNegli anni '90 viene messo in piedi un traffico di eroina proveniente dalla Turchia che veniva spacciata tra Como, Saronno, Fino Mornasco e Rovellasca dalla famiglia Spinella-Ottin\u00e0 ad un prezzo minore dei Coco Trovato e che il 5 marzo 1993 porta all'omicidio di Diego Spinella a Turate.\nSar\u00e0 poi il pentito Antonio Bruno a svelare che tra i vertici dell'organizzazione c'erano proprio Diego Spinella e Francesco e Rocco Giovanni Ottin\u00e0 che importavano 100 chili di eroina al mese ad un prezzo tra i 33 milioni e i 27 milioni di lire al chilo.\nNel 1994 con l'operazione Notte dei fiori di San Vito vengono scoperti ben 6 locali in Provincia di Como creati dai Mazzaferro: Como, Fino Mornasco, Appiano Gentile, Cermenate, Mariano Comense e Senna Comasco.\nNel 2004, nel carcere di Como si incontrano Luciano Nocera e Luigi Vona, il primo in due settimane diete la dote di camorrista e poi di santa.\nNel 2010 con l'operazione Infinito e l'omonimo processo vengono svelati e confermati l'esistenza dei locali di Canzo-Asso, Cermenate, Erba e Mariano Comense.\nA Canzo era capo-locale il santista Luigi Vona e si era recentemente distaccato dal locale di Erba, comandato da Pasquale Giovanni Varca\nIl 18 novembre 2014 si conclude l'operazione Insubria vengono arrestate 40 persone, presunte affiliate ai locali di Fino Mornasco, Cermenate.\nIl 18 febbraio 2016 si conclude l'operazione Crociata dei carabinieri che porta all'arresto di 28 persone tra cui alcuni presunti affiliati al locale di Mariano Comense. Gli arrestati sono accusati di traffico internazionel di droga, estorsione e rapina. Facevano venire l'hashish dal Marocco, la mariuana dall'Albania e la cocaina dalla Romania.\nIl 25 gennaio 2017 vengono arrestate Fortunato Bartone (gi\u00e0 in carcere) ritenuto vicino al clan Galati di Cabiate, Marcello Stagno e Rocco Gatto ritenuto affiliato al \"Locale di Seregno\" accusate di avre pratico usura a Mariano Comense negli ultimi 3 anni e considerati vicini ai Galati di Cabiate.\nIl 26 settembre 2017 continua un nuovo ramo dell'operazione infinito: vengono arrestate 24 persone, tra cui elementi originari della 'ndrangheta di San Luca e facenti parte del Locale di Limbiate e di Mariano Comense accusati di traffico di cocaina ed estorsione nell'area di Cant\u00f9; tra questi Giuseppe Morabito di Africo. A Cabiate \u00e8 stato trovato un deposito di armi.\nIl 19 aprile 2019 si conclude il primo grado del processo condannando il capo Giuseppe Morabito a 18 anni di carcere e gli altri imputati arrivando ad un totale di 100 anni di carcere. Il Comune di Cant\u00f9 ha deciso di non costituirsi parte civile durante il processo in quanto secondo loro sarebbero solo atti di bullismo.\nA luglio 2018 il processo Insubria condanna in appello diversi componenti della locale di Fino Mornasco e Cermenate.\nIl 6 dicembre 2018 viene arrestato a Temara in Marocco Angelo Filippini, comasco originario di Seminara, vicino ai Spinella-Ottin\u00e0 del comasco fino agli '90, latitante da 22 anni e condannato a oltre 11 anni di carcere per traffico di eroina proveniente dalla Turchia.\nIl 19 luglio 2019 muore a 85 anni Salvatore Muscatello condannato a 16 anni di carcere che scontava agli arresti domiciliari. Durante la riunione per la decisione del Mastro Generale della Lombardia sostenne la candidatura vincente di Pasquale Zappia.\nProvincia di Cremona.\n\u00c8 ancora in corso il processo \"Pesci\" contro esponenti dei Grande Aracri che opererebbero a Mantova e Cremona..\nA inizio 2018 si conclude l'operazione Stige, in cui vengono arrestati diversi esponenti dei Farao-marincola, di cui 4 a Cremona coinvolti in diverse attivit\u00e0 illecite in Calabria, Emilia-Romagna e Germania.\nSecondo le indagini Francesco Lamanna sarebbe il referente del cremonese dei Grande Aracri.\nProvincia di Lecco.\nNel 1975 viene creato il locale di Calolziocorte con a capo, l'ora pentito, Raffaele Iaconis.\nNegli anni '90 l'operazione Wall Street conferma per la prima volta la presenza della 'ndrina capeggiata da Franco Coco Trovato tra la provincia di Lecco e di Como nonch\u00e9 l'omonima sentenza condanna all'ergastolo il medesimo.\nNel 1996 nell'operazione \"Fiori della notte di San Vito 2\" finisce implicato il presunto vangelista Bartolomeo Mandaglio del locale di Calolziocorte.\nIl 2 aprile 2014 si conclude l'operazione Metastasi della Guardia di Finanza con l'arresto di 10 persone, accusate di estorsione, turbativa d'asta e corruzione, tra cui Mario Trovato, fratello di Franco Coco Trovato. L'operazione vengono coinvolti anche il sindaco di Valmadrera, 2 consiglieri comunali di Lecco. Dall'operazione si evincono i legali tra il locale di Lecco e di Calolziocorte.\nIl 18 novembre 2014 si conclude l'operazione Insubria vengono arrestate 40 persone, di cui alcune presunte affiliate al locale di Calolziocorte in provincia di Lecco.. A capo ci sarebbe Antonino Mercuri \u201cPizzicaferro, Marco Cond\u00f2 invece sarebbe il mastro di giornata e altri membri con dote di santista, vangelista e trequartino. A luglio 2018 il processo Insubria condanna in appello diversi componenti della locale di Calolziocorte oltre che di Fino Mornasco e Cermenate.\nProvincia di Lodi.\nNel 2013 con l'operazione Fly Hole si scopre che venivano sversati illecitamente rifiuti provenienti dal Sud Milano in una cava di San Rocco al Porto, 8 le persone arrestate.\nDa questa operazione sono scaturite le operazioni Parco Sud e Parco Sud II.\nIl 19 maggio 2016 viene catturato a Lodi dopo un anno di latitanza Angelo Romeo, affiliato agli Alvaro; \u00e8 accusato di traffico di droga internazionale.\nA Gennaio 2017 si conclude l'operazione Big Brothers in cui la Guardia di Finanza di Lodi arresta 22 persone accusate a vario titolo di spaccio di droga nel lodigiano e nel sud Milano.\nIl 29 novembre 2017 viene arrestato a Lodi Vecchio nell'ambito dell'operazione Stupor Mundi Giuseppe Morabito che dal 2002 spacciava droga proveniente da Paesi Bassi e Belgio e diretta al mercato piemontese e lombardo.\nIl 5 dicembre 2018 nell'ambito dell'operazione Pollino vengono arrestati due presunti affiliati rei di aver spacciato droga tra Lombardia ed Emilia-Romagna.\nProvincia di Mantova.\nLa presenza nella provincia \u00e8 da far risalire agli anni '80 del secolo scorso: Vi sono gli Oliverio originari della frazione \"Pompa\" di Cutro, i Ferrazzo di Mesoraca e degli Arena e dei Nicoscia di Isola Capo Rizzuto.\nDagli anni '90 comincia l'espansione da Reggio Emilia dei Grande Aracri.\nDal terzo rapporto trimestrale 2016 dell'Osservatorio sulla criminalit\u00e0 organizzata dell'Universit\u00e0 degli Studi di Milano viene menzionata la presenza di esponenti di 'ndrangheta ad oggi evidenziata dal raddoppiamento rispetto all'anno precedente dei numeri di reati di estersione e incidenti intimidatori.\nDa segnalare inoltre che \u00e8 ancora in corso il processo Pesci contro esponenti dei Grande Aracri che operavano a Mantova e Cremona.\nIl 27 settembre 2017 un troncone del processo Aemilia condanna Nicolino Grande Aracri insieme ad altre 9 persone per estorsione, detenzione abusiva di armi e associazione mafiosa, reati commessi tra il mantovano e Cremona.\nNell'operazione Grimilde conclusasi il 25 giugno 2019 emergerebbe anche l'infiltrazione dei Grande Aracri in storiche aziende del riso come Riso Roncaia di Castelbelforte e Riso Scotti la truffa per l'ottenimento di fondi europei attraverso l'Agenzia per le erogazioni in agricoltura.\nProvincia di Monza e Brianza.\nI locali della provincia accertati sono il locale di Seregno che sarebbe attivo sin dalla fine degli anni '80 con a capo Cosimo Priolo, secondo l'indagine Infinito del 2010, il locale di Desio degli Iamonte-Moscato con a capo Annunziato Moscato e Pio Candeloro attivo si dagli anni '70 ed il locale di Giussano nato nel 2008 e retto da Antonino Belnome, con dote di Padrino e pentito dal 2010.\nQuest'ultimo locale in particolare aveva come esponenti: Ulisse Panetta con il ruolo di \"contabile\" e dote di Santa che dopo l'operazione Infinito del 2010 e gli arresti conseguenti diventa capo-societ\u00e0 e quindi vice del nuovo capo-locale di Michele Panajia che a sua volta sostituisce Antonino Belnome; ci sono i fratelli Pasquale con dote di Santa, e a cui successivamente viene conferita quella di vangelo.\nNel 2012 l'operazione Ulisse colpisce il locale e a marzo 2016 l'omonimo processo commina diverse condanne, tra cui a Rocco Cristello, cugino dell'omonimo boss ucciso nel 2008 e considerato capo-locale, Claudio Formica considerato capo-societ\u00e0; processo che solo un anno prima stava per saltare per un\u2019eccezione di incompetenza territoriale.\nNel 2010, l'operazione Infinito che mette allo scoperto la struttura ndranghetistica denominata Lombardia, in questa provincia disarticola i tre locali di Seregno, Giussano e Desio.\nDopo l'arresto ed il pentimento del capo locale di Giussano Antonino Belnome, il nuovo capo-locale diventa Micheal Panajia, originario di Sant'Ilario dello Ionio per poi essere arrestato e pentirsi 2 anni pi\u00f9 tardi, nel 2012.\nIl \"locale di Seregno\" con a capo Rocco Cristello, ucciso il 27 marzo 2008 a Verano Brianza, secondo il pentito Antonino Belnome per contrasti in seno alla 'ndrina dei Gallace-Novella.\nIl nuovo capo locale di Seregno fu un certo Cosimo Priolo.\nDal quel momento il reggente della 'ndrina dei Cristello, secondo Belnome, sarebbe Valeriano Siragusa, arrestato insieme ad altri 8 elementi della sua organizzazione per traffico di droga tra Seregno, Giussano e Mariano Comense, tra cui anche Domenico ed Emanuele Cristello il 30 novembre 2015.\nL'ultimo evento giunto alle cronache dopo l'operazione Infinito che colp\u00ec tutta la Lombardia, nella provincia di Monza e Brianza \u00e8 del 30 novembre 2015 quando con l'operazione dei Carabinieri Disco Italia dal nome di una discoteca di Cesano Maderno che ha portato all'arresto di 9 persone accusate di dentenzione di armi, traffico di stupefacenti, tentato omicidio e altri reati, presunte affiliate dei Cristello.\nI 9 operavano anche nella provincia di Milano e Como.\nLa droga veniva venduta a Seregno, Giussano e Mariano Comense, a Seregno un bar e una sala giochi erano usati come logistica.\nLa corte di Cassazione il 20 settembre 2018 annulla le condanne di Emanuele Cristello, Simone Cristello e Matteo Zibra, Valeriano Siragusa e Domenica Cristello.\nIl 26 gennaio 2016 la DDA di Milano arresta il chirurgo plastico Arturo Sgr\u00f2 e il carrozziere Ignazio Marrone, accusati di essere membri degli Iamonte-Moscato del locale di Desio retto ora da Giuseppe Pensabene. Il primo visitava e curava membri della 'ndrangheta mentre il secondo metteva a disposizione la sua officina per gli incontri. Sono accusati entrambi di aver riscosso crediti per i membri detenuti. Marrone fu coinvolto nel processo Infinito del 2010. Marrone in quanto siciliano era autorizzato dal locale a risolvere le questioni anche con famiglie di Cosa Nostra, in particolare i Rinzivillo di Gela; per la Calabria invece era in contatto con i Molluso e i Mancuso.\nOrmai dal 2008 nell'area di Seregno per le famiglie dei Cristello e degli Stagno, intercettando Paolo De Luca affiliato alla 'ndrina distaccata degli Stagno a Seregno ed in contatto con i Mancuso di Limbadi (VV) si delineano i rapporti tesi, tra cui gli omicidi di Rocco Stagno e Rocco Cristello. In occasione dell'uscita di carcere di Umberto Cristello il 18 febbraio 2016 De Luca insieme ad un sodale prendono in considerazione la venuta di uomini dalla Calabria a sostegno del conflitto con la famiglia rivale. Queste intercettazioni il 26 giugno 2017 portano alla richiesta di una nuova misura cautelare nei suoi confronti.\nIl 26 settembre 2017 si conclude un nuovo ramo dell'operazione Infinito: vengono arrestate 24 persone, tra cui presunti affiliati al Locale di Limbiate, un imprenditore ed i il sindaco di Seregno e l'ex vicepresidente della Regione Lombardia di Forza Italia, Mario Mantovani.\nIl 9 maggio 2018 si conclude l'operazione \"Ignoto 23\" in cui a Fortunato Calabr\u00f2 (uno di coloro che partecip\u00f2 al summit della Lombardia a Paderno Dugnano) e Rosario Sarcone (gi\u00e0 noto nell'operazione \"Dedalo\" e figlio di Salvatore Sarcone ucciso a Rho nel 1989 a causa di una rapina in banca in Calabria non autorizzata dalle 'ndrine) vengono sequestrati beni dal valore di 1.400.000 euro..\nIl 2 agosto 2018 vengono sequestrati a Orlando De Masi affiliato dal 2010 al locale di Giussano beni del valore di 2 milioni di euro tra cui la sua residenza a Motta Visconti, la villa di Santa Caterina dello Ionio e i capannoni di Zelo Surrigone in cui si sono svolti incontri di 'ndrangheta.\nIl 9 ottobre 2018 al tribunale penale federale di Bellinzona comincia il processo contro Cosimo Leotta residente a Bienne in Svizzera, e facente parte del locale di Giussano, nonch\u00e9 tramite dei Novella originaria di Guardavalle in Lombardia e Svizzera, sotto il comando di Antonino Belnome. Gi\u00e0 nel 2002 avrebbe avviato un piccolo traffico di armi tra Guardavalle e il nord Italia su consiglio del capo di 'ndrangheta di Monasterace Andrea Ruga. Infine avrebbe anche gestito il Night club \"Magic\" di Borgaro Torinese per conto di Aldo Cosimo e Adolfo Crea. Il 27 novembre 2018 il Tribunale penale federale di Bellinzona lo ha condannato a 3 anni e 8 mesi di carcere, colpevole di aver partecipato, dal 2003 al 2011, alle attivit\u00e0 delle locali di Giussano e Seregno in Lombardia ed essere stato coinvolto in un traffico di armi per predette locali.\nProvincia di Pavia.\nAd oggi, grazie all'operazione Notte dei fiori di San Vito del 1994, si conosce l'esistenza del Locale di Pavia, la cui esistenza viene nuovamente accertata dall'operazione Infinito del 2010, il capo-locale fino ad allora era Francesco Bertucca.\nDa questa operazione si scopre anche l'esistenza del Locale di Voghera.\nCon l'operazione ed il seguente processo Infinito vengono arrestati e condannati Giuseppe \"Pino\" Neri capo della massima struttura di vertice di ndrangheta in Lombardia e l'ex direttore sanitario dell'Asl di Pavia Carlo Chiriaco.\nIl 3 novembre 2016 si conclude l'operazione Lex dei carabinieri che porta all'arresto di 49 persone, di cui 9 a Voghera, presunte affiliate dei Chindamo-Ferrentino e dei Lamari, entrambe insediate a Voghera con contatti con la cosca madre di Laureana di Borrello, ed accusati di traffico di armi e droga. Il capo sarebbe stato Marco Ferrentino che diramava gli ordini del fratello Alessandro in carcere nipoti del pi\u00f9 noto Giosu\u00e8 Chindamo..\nil 24 marzo 2017 si conclude l'operazione Gomorra 2, durata 3 anni che porta all'arresto di 19 persone che avevano un'organizzazione di spaccio di cocaina e anfetamine a Vigevano. Si rifornivano dello stupefacente dalla 'ndrangheta di Milano.\nProvincia di Varese.\nAnni '50/60/70 - Le origini.\nIl primo capobastone di rilievo ad arrivare in Lombardia \u00e8 \"Giacomo Zagari\" di San Ferdinando nel 1954, della piana di Gioia Tauro. Vive per un periodo a Malnate e poi si trasferisce a Buguggiate.. \nNegli anni '70 arriva in soggiorno obbligato a Busto Arsizio il boss originario del cirotano Mario Trifini soprannominato \"Gheddafi\" per l'incredibile somiglianza con il dittatore libico,nella sua terra d'origine si fece le ossa alle dipendenze di Luigi Vrenna detto \"U Zirru\"all'epoca Boss piu importante del Crotonese.In poco tempo la sua fama arriva ovunque prendendo il sopravvento su tutti \"palermitani compresi\". Inizia a battezzare picciotti tra Cir\u00f2 e Busto Arsizio, tra cui: Salvatore Morrone,Vincenzo Rispoli, Mario Filippelli, Alfonso Murano, Pasquale Ventura, Anselmo Ventura, Franco e Raffaele Trifino.Stringe alleanze con Renato Vallanzasca,sono frequenti lo scambio di visite tra i due tra Busto Arsizio e Milano.Vallanzasca grazie all'amicizia consolidata con Trifini e i Ventura trascorrere parte della latitanza in Calabria tra Cir\u00f2 Marina ed Isola Capo Rizzuto.\nSi racconta che lo stesso Trifini durante uno scontro a fuoco con le forze dell'ordine rimase ferito ad un braccio si ricuc\u00ec la ferita da solo.\nAnni '80 e '90.\nNel 1997 viene affiliato al locale di Lonate il siciliano Emanuele De Castro.\nAnni 2000 - Bad Boys - La faida di Lonate Pozzolo e la reggenza Rispoli.\nAll'inizio degli anni 2000 avvengono una serie di omicidi riconducibili alla gestione del comando della Locale di Legnano-Lonate Pozzuolo, in particolare l'omicidio di Domenico Scafidi residente a Busto Arsizio e ucciso a Dairago nel dicembre 2004, l'omicidio di Alfonso (Ucciso a Lonate Pozzolo nel 2006) e Cataldo Murano, di Giuseppe Russo, di Antonino Grasta (ucciso nel 2000), di Aloisio Cataldo ucciso a San Giorgio su Legnano ma residente a Reggio Emilia e genero di Giuseppe Farao\nNel 2009 si conclude l'operazione Bad Boys che porta all'arresto di 39 persone riconducibili al locate di Lonate-Legnano a cavallo tra la provincia di Varese e Milano.\nL'operazione Infinito del 2010.\nSecondo i risultati delle indagini conseguenti all'operazione Infinito dal 2010, dagli anni '90 esisterebbe il locale di Lonate-Legnano a cavallo tra la provincia di Varese e Milano con a capo Vincenzo Rispoli e riconducibile alla criminalit\u00e0 crotonese di Cir\u00f2 ed alle 'ndrine dei Farao-Marincola.\nOggi - Le operazioni Atlantic, Ossessione e Krimisa.\nIl 15 ottobre 2018 si conclude l'operazione Atlantic che porta all'arresto di 15 persone accusate a vario titolo di spaccio di sostanze stupefacenti (cocaina, marijuana e hashish), i cui proventi sarebbero stati reinvestiti nel bar Atlantic e nel bar Rafael del parco comunale di Lonate Pozzolo ed in un'area di parcheggio a Ferno, nei pressi di Malpensa.\nIl 29 gennaio 2019 si conclude l'operazione Ossessione della Guardia di Finanza che porta all'arresto di 25 persone, tra cui presunti esponenti dei Mancuso in sodalizio con criminali albanesi (Elisabeta Kotja), e narcos colombiani, venezuelani (Clara Ines Garcia Rebolledo) e dominicani per un traffico internazionale di droga tra cui cocaina e hashish albanese e marocchina e con il criminale Giuseppe Campisi insieme ai Mazzaferro per l'hinterland di Milano e Carlo Cuccia e Ivo Menotta come custodi delle armi a Tradate.\nIl 4 luglio 2019 si conclude l'operazione Krimisa, partita da una denuncia di un imprenditore, un unicum, con 34 ordinanze di custodia cautelare tra cui nei confronti di presunti esponenti della Locale di Legnano-Lonate Pozzolo e a diverso titolo accusate di associazione mafiosa, danneggiamento, estorsione, minacce, detenzione e porto abusivo di armi, detenzione e spaccio di sostanze stupefacenti, un'inchiesta legata in particolar modo alla gestione economica di alcuni parcheggi vicino all'aeroporto di Malpensa (\"Malpensa Car Parking\", \"Parking Volo Malpensa\", e il sequestro di oltre la met\u00e0 delle quote della societ\u00e0 \"Star Parkings\") e possibili legami con l'ex sindaco di Lonate Pozzolo Danilo Rivolta a cui avrebbero fornito un pacchetto di voti in cambio di un assessorato per la nipote del defunto Alfonso Murano (28 febbraio 2006 a Ferno) affiliato al locale. Tra gli indagati il consigliere comunale di Fratelli D'Italia di Ferno Enzo Misiano, il coordinatore regionale dei Cristiano-popolari Peppino Falvo ed un perito della Procura di Busto Arsizio. Ad ottobre diventa collaboratore di giustizia il siciliano Emanuele De Castro, il quale avrebbe avuto il ruolo di caposociet\u00e0. Il 30 novembre 2021 il processo Krimisa condanna in appello Mario Filippelli a 16 anni di carcere e Vincenzo Rispoli a 14 anni e 8 mesi Vincenzo Rispoli.\nL'11 febbraio 2022 vengono arrestate 15 persone dalla Guardia di Finanza di Milano, Varese e Verona, imprenditori vicini agli Arena e ai Nicoscia accusati di associazione a delinquere di stampo mafioso e che erano riusciti ad accaparrarsi gli appalti di manutenzione di Rete Ferroviaria Italiana in Lombardia, Veneto, Abruzzo, Lazio, Sicilia e Campania con false assunzioni ed evasione fiscale. Le societ\u00e0 erano attive nel varesotto e ad Isola Capo Rizzuto."}
{"id": "5300708", "revid": "247222", "url": "https://it.wikipedia.org/wiki?curid=5300708", "title": "Disturbi di personalit\u00e0 (Jacopo Ratini)", "text": "\"Disturbi di personalit\u00e0 \"\u00e8 il secondo album di Jacopo Ratini, pubblicato il 17 maggio 2013.\nEsso si compone di undici canzoni, scritte dallo stesso interprete, e ne sono stati estratti 4 singoli."}
{"id": "5300710", "revid": "1431409", "url": "https://it.wikipedia.org/wiki?curid=5300710", "title": "Vahid Amiri", "text": "Carriera.\nClub.\nHa sempre giocato nel campionato iraniano.\nNazionale.\nHa esordito in Nazionale nel 2015."}
{"id": "5300713", "revid": "944090", "url": "https://it.wikipedia.org/wiki?curid=5300713", "title": "Ordine di battaglia dell'esercito francese nella battaglia di Waterloo", "text": "ARMEE DU NORD\nComandante supremo: Napoleone Bonaparte\nGran Maresciallo di Palazzo: generale Henri Gatien Bertrand\nAiutanti di campo: generali Charles de la B\u00e9doy\u00e8re, Lebrun, Drouot, Corbineau, de Flahaut, Dejean, Bernard\nUfficiali d'ordinanza: colonnello Gaspard Gourgaud e dodici ufficiali\nCapo di stato maggiore (\"major-general\"): maresciallo Nicolas Soult\nCapo dello stato maggiore generale: generale Fran\u00e7ois G\u00e9d\u00e9on Bailly de Monthion\nComandante dell'artiglieria: generale Charles-\u00c9tienne-Fran\u00e7ois Ruty\nComandante dei genieri: generale Rogniat\nComandante del servizio topografico: colonnello Bonne\nComandante della gendarmeria: generale Radet\nComandante del servizio di sanit\u00e0: chirurgo in comando Percy\nComandante dell'ala sinistra dell'armata: maresciallo Michel Ney\nGuardia Imperiale\nComandante: generale Antoine Drouot\nI Corpo d'armata\nComandante: generale Jean-Baptiste Drouet d'Erlon\nII Corpo d'armata\nComandante: generale Honor\u00e9 Charles Reille\nVI Corpo d'armata\nComandante: generale Georges Mouton conte di Lobau\nRISERVA DI CAVALLERIA\nIII Corpo\nComandante: generale Fran\u00e7ois \u00c9tienne Kellermann\nIV Corpo\nComandante: generale \u00c9douard Jean-Baptiste Milhaud"}
