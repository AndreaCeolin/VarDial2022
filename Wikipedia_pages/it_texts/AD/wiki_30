{"id": "203391", "revid": "6923", "url": "https://it.wikipedia.org/wiki?curid=203391", "title": "Ramses VIII", "text": "Biografia.\nSi tratta di un sovrano quasi del tutto sconosciuto, del quale non \u00e8 stata ritrovata neppure la titolatura completa. Probabilmente il suo regno dur\u00f2 meno di un anno, forse solo 3 mesi e 19 giorni.\nNon conosciamo con quale legittimit\u00e0 ascese al trono succedendo a Ramses VII, morto senza eredi; secondo alcuni egittologi si tratterebbe di uno degli ultimi figli ancora in vita di Ramses III in quanto il suo nome compare nella processione di principi reali proveniente dalle rovine di Medinet Habu. Se quest'ipotesi si rivelasse esatta, il titolare della tomba mai occupata QV43 nella Valle delle Regine, il principe Sethiherkhepeshef-meriamon, potrebbe non essere altri che il futuro Ramses VIII il quale, in seguito all'acquisizione del potere regale, si sarebbe fatto costruire altrove una nuova tomba, peraltro mai identificata.\nUn'altra ipotesi invece propende per l'attribuzione di questo sovrano ad un ramo cadetto della dinastia, negandone la discendenza diretta da Ramses III cos\u00ec come la sovrapposizione con il principe titolare della tomba QV43, basandosi anche sul fatto che il successore Ramses IX onor\u00f2 la memoria di Ramses VI e Ramses VII ma ignor\u00f2 il diretto predecessore. Questo trattamento, solitamente riservato agli usurpatori, porterebbe quindi a pensare che il suo nome tra quello dei principi reali di Medinet Habu sia stato un tentativo \u2013 non corrispondente a realt\u00e0 \u2013 di rafforzare la propria legittimit\u00e0 a regnare.\nOltre alla citazione a Medinet Habu, scarse testimonianze di questo sovrano ci sono giunte da una citazione su una stele, su un blocco proveniente da Pi-Ramesse e in una tomba sacerdotale a Karnak.\nCome gi\u00e0 citato, la sua tomba reale non \u00e8 ancora stata ritrovata, cos\u00ec come la sua mummia."}
{"id": "203392", "revid": "1318658", "url": "https://it.wikipedia.org/wiki?curid=203392", "title": "Monte Carmelo", "text": "Il monte Carmelo (\u05d4\u05b7\u05e8 \u05d4\u05b7\u05db\u05b7\u05bc\u05e8\u05b0\u05de\u05b6\u05dc \"Har ha Karmell\" o anche \"Kerem-El\", letteralmente \u00abVigna di Dio\u00bb) \u00e8 una catena montuosa lunga 39\u00a0km e larga 7 o 8\u00a0km, che si trova nell'Alta Galilea, una regione dello Stato di Israele. La catena si sviluppa in direzione nordovest-sudest da Haifa a Jenin ed \u00e8 delimitata sul fianco NE dalla valle di Jezreel. Questo fianco \u00e8 molto ripido, mentre quello SO digrada dolcemente. Tocca l'altezza massima di 525 m s.l.m.\nIn senso pi\u00f9 restrittivo il nome di monte Carmelo \u00e8 applicato alla sua estrema propaggine rocciosa a NO, che si infila nel mar Mediterraneo. Una volta la citt\u00e0 di Haifa si trovava ai piedi del monte Carmelo: ora, con lo sviluppo demografico successivo alla nascita dello stato di Israele, il monte Carmelo \u00e8 diventato uno dei quartieri della citt\u00e0, in cui si trova anche l'universit\u00e0 di Haifa.\nDal 1996 il monte \u00e8 stato dichiarato dall'UNESCO riserva della biosfera.\nPreistoria.\nSul fianco occidentale del monte, vi \u00e8 la grotta di Kebara, che si \u00e8 rivelata uno straordinario sito archeologico, e dagli anni trenta in poi, ha rivelato tracce di strati del Paleolitico superiore e successivamente, negli anni cinquanta, anche del Paleolitico medio. Negli anni ottanta, \u00e8 stata rinvenuta la sepoltura di un uomo adulto all'interno di una fossa, risalente a 60.000 anni fa e molto affine alla tipologia neandertaliana.\nIl monte Carmelo ospita inoltre la grotta di Misliya, nella quale sono stati trovati fossili databili tra e anni fa, descritti nel 2018 come i pi\u00f9 antichi resti di \"Homo sapiens\" rinvenuti al di fuori dell'Africa.\nIl monte Carmelo nell'Ebraismo.\nSecondo la Bibbia, nel IX secolo a.C. il Monte Carmelo era il luogo di residenza del profeta Elia. Qui egli sfid\u00f2 un gruppo di profeti del dio Baal e li vinse (cfr. 1 Re ).\nIl monte Carmelo nel Cristianesimo.\nNel XIII secolo, sull'esempio di Elia, un gruppo di monaci cristiani vi si ritir\u00f2 incominciando una vita di contemplazione: da questi monaci nacque l'Ordine del Carmelo. \nLa festa liturgica della Beata Vergine Maria del monte Carmelo (uno degli appellativi con cui la Chiesa cattolica venera Maria, anche nella sua variante del \"Carmine\" attraverso l'equivalente spagnolo Carmen) fu istituita per commemorare quest'apparizione mariana. Si celebra il 16 luglio.\nIl monte Carmelo nella Fede bah\u00e1'\u00ed.\nSul monte Carmelo si trovano i principali luoghi santi della fede Bah\u00e1'\u00ed.\nVi si trovano il mausoleo del B\u00e1b e le sue terrazze, nonch\u00e9 gli edifici che compongono il cosiddetto Arco Bahai. Questi edifici, insieme al Mausoleo di Bah\u00e1'u'll\u00e1h presso Acri formano il centro mondiale bahai.\nNella cronaca.\nAll'inizio del Novecento il banchiere francese Edmond Rothschild, sostenitore del movimento sionista, aiut\u00f2 molti ebrei della Russia cacciati dai pogrom a creare dei vigneti intorno al monte Carmelo; fall\u00ec poi nell'intento di sviluppare, come a Grasse, una industria del profumo.\nNel dicembre 2010, il monte \u00e8 stato teatro di un esteso incendio, rivendicato come doloso da al-Q\u0101\u02bfida. La rivendicazione, tuttavia, \u00e8 stata accolta con scetticismo dalle autorit\u00e0 israeliane."}
{"id": "203393", "revid": "2912", "url": "https://it.wikipedia.org/wiki?curid=203393", "title": "Fare-en-Champsaur", "text": ""}
{"id": "203395", "revid": "83531", "url": "https://it.wikipedia.org/wiki?curid=203395", "title": "Lison-Pramaggiore Spumante", "text": "Il Lison-Pramaggiore Spumante \u00e8 uno dei vini cui \u00e8 riservata la DOC Lison-Pramaggiore."}
{"id": "203397", "revid": "83531", "url": "https://it.wikipedia.org/wiki?curid=203397", "title": "Lison-Pramaggiore Pinot grigio", "text": "Il Lison-Pramaggiore Pinot grigio \u00e8 uno dei vini cui \u00e8 riservata la DOC Lison-Pramaggiore.\nAbbinamenti consigliati.\nAccompagna egregiamente piatti di pesce e minestre; ottimo con pesce bollito con salse, antipasti di pesce; consigliato anche come aperitivo.\nProduzione.\n\"Provincia, stagione, volume in ettolitri\""}
{"id": "203398", "revid": "2912", "url": "https://it.wikipedia.org/wiki?curid=203398", "title": "Faurie", "text": ""}
{"id": "203400", "revid": "226458", "url": "https://it.wikipedia.org/wiki?curid=203400", "title": "Lison-Pramaggiore Rosso", "text": "Il Lison-Pramaggiore Rosso \u00e8 uno dei vini cui \u00e8 riservata la DOC \"Lison-Pramaggiore\"."}
{"id": "203402", "revid": "2912", "url": "https://it.wikipedia.org/wiki?curid=203402", "title": "Freissinouse", "text": ""}
{"id": "203403", "revid": "226458", "url": "https://it.wikipedia.org/wiki?curid=203403", "title": "Lison-Pramaggiore Sauvignon", "text": "Il Lison-Pramaggiore Sauvignon \u00e8 uno dei vini cui \u00e8 riservata la DOC Lison-Pramaggiore.\nProduzione.\n\"Provincia, stagione, volume in ettolitri\""}
{"id": "203404", "revid": "48344", "url": "https://it.wikipedia.org/wiki?curid=203404", "title": "Lison-Pramaggiore Bianco", "text": "Il Lison-Pramaggiore Bianco \u00e8 uno dei vini cui \u00e8 riservata la DOC \"Lison-Pramaggiore\"."}
{"id": "203406", "revid": "226458", "url": "https://it.wikipedia.org/wiki?curid=203406", "title": "Lison-Pramaggiore Verduzzo", "text": "Il Lison-Pramaggiore Verduzzo \u00e8 uno dei vini cui \u00e8 riservata la DOC Lison-Pramaggiore.\nProduzione.\n\"Provincia, stagione, volume in ettolitri\""}
{"id": "203407", "revid": "1315661", "url": "https://it.wikipedia.org/wiki?curid=203407", "title": "Wes Craven", "text": "\u00c8 famoso per aver diretto pellicole \"cult\" come \"Le colline hanno gli occhi\", \"Nightmare - Dal profondo della notte\" e la saga di film di \"Scream\" (fino al quarto film).\nBiografia.\nInfanzia.\nDopo un breve periodo in cui suona la chitarra in un gruppo rock locale, il futuro regista si laurea in lettere e filosofia alla Johns Hopkins University, e pian piano si innamora del cinema. Pur trovando un lavoro stabile come insegnante alla Johns Hopkins, decide poco dopo di abbandonare l'insegnamento per dedicarsi all'attivit\u00e0 cinematografica, facendo il \"tuttofare\" in una piccola casa di produzione.\nLavorando, e osservando, impara le tecniche essenziali del montaggio, e intraprende qualche piccolo lavoro in proprio su spot pubblicitari e pellicole porno. Conosce cos\u00ec il futuro regista Sean S. Cunningham, con il quale produce il primo lungometraggio, il film pornografico \"Together\".\nGli inizi.\nCon l'obiettivo di stupire il pubblico e ripensando a Ingmar Bergman, suo regista preferito, Craven gira il suo primo vero film dal titolo \"L'ultima casa a sinistra\", pellicola exploitation ispirata al classico del regista svedese \"La fontana della vergine\". Pur girato con un budget esiguo, il film ha un certo impatto sul pubblico dell'epoca, specie per il suo stile realistico e sanguinario, estremo e cinico; ma non mancano le reazioni negative, specie da parte della critica, che definisce il film \"cinematograficamente inetto\". In seguito, Craven si \u00e8 sempre rifiutato di rivedere quest'opera, di cui quasi si \u00e8 pentito, ma \"L'ultima casa a sinistra\" acquister\u00e0 col tempo lo statuto di cult. Il successo del film viene bissato, cinque anni dopo, dal successivo \"Le colline hanno gli occhi\", altra pellicola poi diventata di culto.\nL'orrore di Craven, proprio come quello di Hitchcock, colpisce lo spettatore in maniera inaspettata. Craven sostiene che l'orrore si cela nei nostri ambienti quotidiani, aspettando solo di cogliere l'occasione per manifestarsi e sfogare il proprio desiderio di distruzione. Afferma Craven: \"\"Sono interessato a spaventare la gente a un livello profondo, non solo a farla saltare sulla sedia, i miei primi due film hanno fatto a pezzi tutti i luoghi comuni riguardanti le idee di come andava trattata la violenza al cinema. Prima la violenza cinematografica era gentile e pulita; io l'ho resa dolorosa, prolungata, scioccante e molto umana. E sono io che ho reso umani gli assassini\".\" Lo stesso Craven possiede un retroterra culturale insolito per un regista d'azione ed horror.\nIl grande successo e gli anni ottanta.\nPrima di \"Nightmare - Dal profondo della notte\", Craven ha scritto e diretto \"Benedizione mortale\", una produzione Polygram Pictures per la United Artists. Il film mette in scena omicidi diabolici sullo sfondo dell'ambiente nel quale vivono le sette religiose del Midwest. Ha anche diretto e sceneggiato \"Il mostro della palude\" con Adrienne Barbeau e Louis Jourdan per la Avco-Embassy Pictures. Il film \u00e8 tratto da un popolare fumetto e strizza l'occhio alla fantascienza; i critici lo hanno lodato per il tocco umoristico e per la sua abile commistione di generi.\nNel 1984, il regista arriva all'apice con \"Nightmare - Dal profondo della notte\", un film ispirato fantasticamente ad un episodio di cronaca vera che dar\u00e0 inizio ad una fortunatissima saga (composta a tutt'oggi di sette episodi, una serie TV, uno spin-off ed un remake) e lancer\u00e0 il personaggio di Freddy Krueger come moderno babau horror. In seguito, Craven gira numerosi film, tra cui \"Il serpente e l'arcobaleno\", ispirato alla vita dell'antropologo Wade Davis, autore dell'omonimo libro.\nIn questo periodo Craven si dedica anche alla televisione. \u00c8 datato 1978 il film che il regista ha diretto per la NBC TV, \"Summer of Fear\", interpretato da Linda Blair e Carol Lawrence; mentre \u00e8 del 1981 il TV movie \"Kent State\", che il regista ha co-prodotto per la regia di James Goldstone sempre per la NBC TV. Il suo \"Invito all'inferno\" (1984) con Susan Lucci, Joanna Cassidy e Robert Urich \u00e8 invece una produzione ABC TV. Ha dichiarato Craven in quegli anni: \"\"Quello che fanno i film dell'orrore \u00e8 funzionare come una follia tollerabile, permettono alla gente di lasciare libero sfogo a tutta la pazzia e rabbia che normalmente reprimiamo. I film dell'orrore portano la gente l\u00e0 dove le loro menti si recano solo durante il sonno o attraverso stati di alterazione. Hanno a che fare con immagini e situazioni che riflettono le ansie che schizzano attraverso tutti noi e la nostra cultura. In questo senso sono film molto importanti\".\"\nA met\u00e0 anni ottanta gira vari episodi della prima stagione di Ai confini della realt\u00e0, serie televisiva ispirata alla serie classica di Rod Serling.\nScream e gli anni novanta.\nNel 1996 Craven ritorna sulla cresta dell'onda con \"Scream\", fortunato horror da cui prendono spunto molti degli attuali \"teenager-horror movie\". Il film ha un grande successo di pubblico, originando una saga di quattro episodi, tutti diretti da Craven. Il regista, nel frattempo, aveva abbandonato temporaneamente il genere horror con il film del 1999 \"La musica del cuore\", pellicola di genere drammatico interpretata da Meryl Streep e Angela Bassett.\nNel 1999 pubblica il suo unico romanzo, \"La societ\u00e0 degli immortali\" (\"The Fountain Society\"), edito in Italia da Edizioni Piemme.\nAnni 2000-2010.\nDopo lo scarso successo di film come \"Cursed - Il maleficio\" (2005) e \"Red Eye\" (2005), negli ultimi anni Craven si \u00e8 dedicato soprattutto alla produzione, patrocinando anche alcuni remake delle sue pellicole pi\u00f9 famose, quali \"Le colline hanno gli occhi\" di Alexandre Aja (2006) e \"L'ultima casa a sinistra\" (2009) di Dennis Iliadis.\n2011-2015.\nNel 2011 ha ripreso una delle saghe che gli ha dato maggior successo, \"Scream\": il 15 aprile 2011 \u00e8 infatti uscito \"Scream 4\", primo capitolo di una prevista nuova trilogia. Contrariamente alle intenzioni del regista, tuttavia, nel 2015 Bob Weinstein ha dichiarato che la saga non avrebbe pi\u00f9 visto altri episodi. Sempre nel 2015, il fortunato franchise creato dal regista si sposta sul piccolo schermo: Craven \u00e8 infatti produttore esecutivo della serie televisiva \"Scream\", trasmessa su MTV. Nel finale della prima stagione andato in onda il 1\u00ba settembre 2015, la serie ha omaggiato il regista dedicandogli l'episodio. Nonostante sia deceduto nel 2015, il nome del regista compare anche tra i produttori esecutivi della seconda e della terza stagione, andate in onda rispettivamente nel 2016 e nel 2019.\nLa morte.\nWes Craven muore a Los Angeles il 30 agosto 2015 a 76 anni dopo aver lottato a lungo contro un tumore al cervello, nonostante stesse lavorando a nuovi progetti. Nel 2022, Matt Bettinelli-Olpin e Tyler Gillett lo hanno omaggiato dirigendo un nuovo \"Scream\" che \u00e8 stato lodato dalla critica per la sua capacit\u00e0 di rispettare e onorare l'eredit\u00e0 del regista e ha ottenuto uno straordinario successo."}
{"id": "203408", "revid": "110157", "url": "https://it.wikipedia.org/wiki?curid=203408", "title": "Museo delle arti monastiche", "text": "Le stanze del tempo sospeso sono quelle che raccontano la storia del monastero di Santa Maria Maddalena di Serra de' Conti, (AN) ed ospitano il museo delle arti monastiche.\nQuesto percorso di conoscenza \u00e8 stato realizzato grazie agli studi condotti presso l'archivio del monastero e l'archivio vescovile di Senigallia dalla storica dell'arte Amelia Mariotti.\nGli oggetti che facevano parte degli impegni e delle attivit\u00e0 manuali delle suore sono sopravvissuti dentro armadi e cassapanche, restituendoci l'immagine viva ed immediata della vita di questa comunit\u00e0 dal 1586 alla fine dell'Ottocento.\nL'esposizione si articola in sale tematiche che ricostruiscono l'ambiente della farmacia, della dispensa e, appunto, del \"lavoriero\", il settore in cui si svolgevano le attivit\u00e0 artigianali come la filatura, il ricamo, la ceroplastica (sculture in cera d'api) e la tintura.\nMuseo unico nel suo genere \u00e8 inoltre dotato di apparati video e multimediali, nonch\u00e9 di un percorso teatrale con audioguide studiato per compiere una visita immaginaria alle stanze della clausura.\nSpezieria.\nGrazie al ritrovamento nella biblioteca del monastero di alcuni antichi libri di farmacopea, si \u00e8 potuto definire il periodo di inizio delle attivit\u00e0 di spezieria da parte delle suore: la seconda met\u00e0 del Seicento. Le clarisse utilizzavano le erbe e spezie per usi medicinali e ricette di erboristeria. Le spezie venivano allocate in luoghi sotterranei, dedicati al mantenimento della propriet\u00e0 nutritive e farmacologiche.\nSotterranei.\nSono grotte scavate nel terreno, appartenenti al monastero dal settecento fino al 1861, utilizzate dalle suore e dall'area urbana per conservare gli alimenti grazie alla bassa temperatura ed elevata umidit\u00e0 che riesce a mantenerli in maniera naturale.\nUtensili e ceramiche per la cucina.\nGli utensili utilizzati dal Seicento fino alla met\u00e0 dell'Ottocento sono prodotti di vario genere e di varia provenienza. Le stoviglie venivano utilizzate per i pasti nel refettorio, dove le suore consumavano i propri pasti, e nel parlatorio, dove i pellegrini e gli ospiti potevano consumare i pasti. Possedevano inoltre anche stoviglie per ospiti importanti.\nI prodotti venivano acquistati alla fiera franca di Senigallia a fine luglio, dove si potevano trovare oggetti di elevata qualit\u00e0 e quantit\u00e0, con costi impegnativi. Le ceramiche provengono da produttori marchigiani, umbri e abruzzesi. Oggetti pi\u00f9 delicati, come i vetri e i \u201ccristalli da tavola\u201d sono andati perduti, mentre tovaglie bianche di lino o di cotone, realizzate dalle suore, venivano utilizzate per le tavole e conferivano una sobria eleganza.\nOggi\u2026 come ieri.\nLe forme delle paste dette \"a stella\" o altre consimili sono state trovate nella \u201ccredenza ai piedi della scala della cantina\u201d. Le suore producevano vari tipi di pasta che poi confezionavano.\nSono stati conservati strumenti, nella \u201ccredenza delle pastine\u201d, adatti per la preparazione dei dolci: in particolare si realizzavano biscotti, che venivano ceduti in cambio di lavori eseguiti da persone esterne al monastero. Le spezie venivano molto usate anche nei dolci. Nei registri, sotto la voce \u201cdroghe, spezie, sale ed altro\u201d, venivano annotati acquisti di: \u201ccannella fina, zaffarano, zaffarano di levante, garofoli, pepe forte\u201d che venivano affiancati dallo \u201czuccaro raffinato, fioretto, rosso e mascarato, al miele, uva passarina, noci, pignoli, amandole, limoni e melaranci\u201d.\nLe voci del silenzio.\n\u00abPassi leggeri, fruscio di vesti, voci sommesse\u2026 in questo mondo claustrale dove il silenzio non \u00e8 semplicemente sentito come regola imposta, ma \u00e8 la componente di un interiore ordine morale e spirituale\u00bb, lo strumento di comunicazione, per avvertire le suore delle varie fasi della giornata, come la preghiera, il pasto, il lavoro e la ricreazione \u00e8 la campanella che funge da voce comunitaria. Un diverso mix di combinazioni dei suoni della campanella, permette di chiamare le singole suore, \u00e8 un mezzo che ancora oggi viene utilizzato. Nel periodo di quaresima, quando non era possibile usare la campanella per chiamarsi l'un l'altra, si usava il suono forte e sgraziato della \"battistrangola\".\nTelai.\nAll'interno del monastero esisteva un laboratorio tessile, che permetteva alle suore di produrre oggetti utili per la loro comunit\u00e0 claustrale, ma anche di realizzare paramenti sacri per la liturgia.\nI telai che sono stati ritrovati sono di vario tipo, ma il pi\u00f9 interessante \u00e8 quello per la tessitura \u201cdelle salviette\u201d da utilizzare nella pratica medica dei salassi, usata fino alla met\u00e0 dell'Ottocento.\nFra i telai (in dialetto marchigiano \u201ctelari\u201d) ce n'erano due di grandi dimensioni per tessere la tela e ventotto \u201ctelaroli\u201d per tessere \u201cfetucce\u201d, un \u201ctelarolo\u201d per tessere licci, uno per le francie, e un ultimo per le salviette.\nVenivano inoltre utilizzati altri strumenti come un ordinatore, pettini per le tele, pettini per conciare il lino, molinelli per incannare, dipanatoi, \u201ccannocchie da filar la seta\u201d.\nSecondo una tradizione orale raccolta dalla suore e dagli anziani del paese, il lavoro di tessitura continua fino al 1960, ma tuttora sono rimasti solo due \u201ctelaroli\u201d, per piccoli lavori.\nIn genere i prodotti realizzati dalla suore non venivano venduti, o solo qualche \u201ctelo da lenzuola\u201d, ma nella fase in cui le suore dovettero riacquistare il monastero, si ricorda la vendita considerevole di coperte di lana e cotone a disegni geometrici, con colori blu-bianco e bianco- rosso, tipici del circondario di Ancona.\nTintura.\nSono stati ritrovati alcuni documenti, dove viene descritto il modo con cui le suore utilizzavano la tintura per i tessuti.\nEsiste un documento dal titolo \u201cMetodo per fare le tinte d'ogni colore\u201d , dove ci sono ricette per colorare diversi tipi di stoffa come lino, seta, lana. In questi fascicoli sono descritti in maniera meticolosa gli ingredienti e gli oggetti necessari. \nI tessuti venivano colorati perch\u00e9 sarebbero serviti per la realizzazione di fiori ornamentali, grande specificit\u00e0 del Monastero di S. Maria Maddalena.\nLa formazione di giovani educande e novizie.\nLe suore si occupavano dell'insegnamento di lavori quali la tessitura, il cucito, il ricamo, la lavorazione dei merletti alle novizie o educanda, sino a tutto l'Ottocento.\nLe famiglie, dietro ad un pagamento di una retta annuale, portavano le proprie figlie nel monastero per poter essere educate.\nLe novizie e le educande, una volta istruite duramente, venivano poi impiegate nei laboratori per la realizzazione di tessuti per le varie liturgie. Questo percorso formativo viene testimoniato dal ritrovamento di tessuti con piccoli disegni di vario genere, definiti \u201cimparaticci\u201d utilizzati per le prove pratiche.\nIl monastero, all'inizio del Novecento, vendeva i paramenti sacri che le novizie producevano, ma alcuni, risalenti al XIX secolo, sono tuttora conservati nel monastero. Fra questi un paliotto d'altare che presenta ricamato al centro il volto di Santa Maria Maddalena, che viene utilizzato per le cerimonie.\nFiori di seta.\nNell'Ottocento l'attivit\u00e0 per la quale il Monastero era rinomato era quella della produzione di fiori di seta. I fiori erano utili come ornamento nella liturgia e per la sostituzione di fiori freschi in periodi di difficile reperibilit\u00e0. Le novizie indossavano le corone di fiori di seta nel giorno della promessa temporanea e per un anno interno durante le festivit\u00e0.\nQuesta \u00e8 un'arte importata dalle Fiandre, se ne ha una descrizione in un libro ritrovato nella biblioteca del Monastero, edito nel 1678, in cui si parla di quei fiori che \u201c\u2026paiono lavorati non da mano d'huomo ingegnoso, ma per la naturale artificio del verme industrioso che fa la seta\u201d.\nCeroplastica.\nLa ceroplastica \u00e8 un'arte complessa da sviluppare. Sono state ritrovate molte statuette di santi e alcuni utensili come: crogiuoli, spatole, una tavolozza in ceramica e soprattutto calchi di piccoli bambini, teste ricciute e numerose mani e piedi da inserire nei corpi impagliati e fasciati da stoffe preziose, che stanno a testimoniare la realizzazione di quest'arte.\nLa realizzazione delle statue era suddivisa in diverse fasi: la prima \u00e8 costituita da una intelaiatura di legno impagliato e rivestito di stoffe ricamate, successivamente vengono applicate la testa e le mani modellate in cartapesta o cera. Gli oggetti realizzati di solito erano piccole immagini di Ges\u00f9 bambino con fiori di stoffa in teche di vetro che venivano poi venduti alle fiere."}
{"id": "203409", "revid": "4327", "url": "https://it.wikipedia.org/wiki?curid=203409", "title": "Lizzano Bianco", "text": ""}
{"id": "203411", "revid": "115307663", "url": "https://it.wikipedia.org/wiki?curid=203411", "title": "Sidi Barrani", "text": "S\u012bd\u012b el-Barr\u0101n\u012b (), o Mad\u012bnat Barr\u0101n\u012b (citt\u00e0 di Barr\u0101n\u012b) \u00e8 un villaggio egiziano vicino al Mar Mediterraneo, a circa 95\u00a0km dal confine con la Libia e a 240\u00a0km da Tobruch. L'origine del nome \u00e8 incerta, significando \"Sidi\", in arabo, \"signore\" mentre \"barr\u0101n\u012b\" significa \"forestiero\". Prende il nome dal Sidi al-S\u0101\u02bfad\u012b al-Barr\u0101n\u012b, uno \"Shaykh\" Senussi che era un capo della sua z\u0101wiya.\nStoria.\nSidi El Barrani si trova vicino alla citt\u00e0 romana di Zygra, nella provincia romana della \"Lybia inferior\".\nNelle sue vicinanze fu combattuta nel 1916 la battaglia di Agagiya.\nSidi El Barrani \u00e8 spesso ricordata dal punto di vista storico per descrivere l'estensione iniziale dell'invasione dell'Egitto ad opera delle forze italiane provenienti dalla Libia nel settembre del 1940. Una serie di forti e linee difensive vennero stabilite dalla 10\u00aa Armata Italiana tra questa localit\u00e0 e la vicina Sollum.\nI volontari dell\"'American Field Service\" che erano con l'VIII Armata britannica e svolgevano il servizio di soccorso, si stanziarono nel giugno del 1942 in un'area a 42\u00a0km ad est di Sidi Barrani.\nLa cittadina \u00e8 stata anche inserita nel videogioco \"\" come scenario d'azione.\nSidi El Barrani fu un punto di osservazione dell'eclissi solare totale del 29 marzo 2006."}
{"id": "203416", "revid": "1543377", "url": "https://it.wikipedia.org/wiki?curid=203416", "title": "Oulu", "text": "Oulu (\"Ule\u00e5borg\" in svedese) \u00e8 una citt\u00e0 della Finlandia settentrionale, geograficamente \u00e8 prossima al centro esatto della Nazione spostata a ridosso della costa ovest. Capoluogo della provincia omonima, si trova nella regione dell'Ostrobotnia settentrionale, presso la foce dell'Oulujoki, sulle rive del Golfo di Botnia. Per dimensioni, \u00e8 la sesta citt\u00e0 della Finlandia. \nOulu \u00e8 sia il centro commerciale che amministrativo della regione, ed \u00e8 riconosciuta come una citt\u00e0 tecnologica. Vi vivono 143.988 persone (dato 2012), mentre la provincia omonima ne conta circa 200.000. La superficie (esclusa la parte marina) \u00e8 di 380,39 km\u00b2, di cui 10,96\u00a0km\u00b2 sono acque interne, con una densit\u00e0 di popolazione di 351,4 abitanti/km\u00b2 (al gennaio 2004). Dal 2009 comprende l'ex comune di Ylikiiminki.\n\u00c8 stata scelta per essere capitale europea della cultura nel 2026, insieme alla slovacca Tren\u010d\u00edn.\nStoria.\nLa citt\u00e0 di Oulu \u00e8 stata fondata l'8 aprile 1605 dal re Carlo IX di Svezia di fronte al castello di Oulu, eretto poco prima. Inizi\u00f2 allora la forte crescita della citt\u00e0 verso quella che oggigiorno \u00e8 ritenuta la citt\u00e0 principale della Finlandia settentrionale. Il nome Oulu deriva probabilmente da una parola lappone che significa \"acqua straripante\". Nel XVII e XIX secolo Oulu era conosciuta tra l'altro per la produzione e il commercio di catrame e per la pesca del salmone. Nel 1765 Oulu acquis\u00ec il diritto di citt\u00e0 doganale. Alla fine del Settecento era, dopo Turku, la pi\u00f9 grande citt\u00e0 finlandese in termini di abitanti (circa 3.000). Il pi\u00f9 grande cambiamento accadde nel 1822, quando un incendio distrusse tutto il centro. L'architetto Carl Ludwig Engel disegn\u00f2 un nuovo centro per la citt\u00e0, dove le case vennero ricostruite secondo la planimetria precedente. Nel 1990 la popolazione di Oulu ha superato per la prima volta i 100.000 abitalnti. Oulu ha compiuto nel 2005 400 anni.\nNegli ultimi anni Oulu \u00e8 stata la citt\u00e0 finlandese con il pi\u00f9 alto tasso di incremento della popolazione. Oggigiorno Oulu \u00e8 conosciuta principalmente come citt\u00e0 tecnologica e centro trainante della Finlandia settentrionale. Il parco tecnologico fondato nel 1982 \u00e8 stato il primo delle nazioni nordiche. Inoltre, anche le decisioni politiche e regionali hanno segnato lo sviluppo di Oulu, in quanto si \u00e8 voluto, tramite essa, equilibrare il peso delle relazioni tra nord e sud. Il nuovo sviluppo di Oulu inizi\u00f2 quando nel 1958 venne fondata l'universit\u00e0. Per la precisione l'universit\u00e0 divent\u00f2 operativa nel 1959 e subito efficientemente: gli studenti della Finlandia Settentrionale restavano volentieri a studiare nel nord, prima per frequentare studi universitari erano costretti a trasferirsi a Turku o Helsinki. L'universit\u00e0 fu la base protettiva dello sviluppo e del welfare della citt\u00e0.\nQuando nella met\u00e0 degli anni sessanta la facolt\u00e0 di tecnologia venne ampliata introducendo anche gli studi di ingegneria elettronica e meccanica, si crearono le condizioni perch\u00e9 Oulu diventasse una citt\u00e0 a dimensione tecnologica. Nel quartiere di Linnanmaa si inizi\u00f2 la costruzione di edifici adibiti a uso esclusivo dell'universit\u00e0. La costruzione continua ancora al giorno d'oggi, per assecondare la crescita continua del numero degli studenti. Gli edifici per la facolt\u00e0 di medicina sono stati costruiti a Kotikangas, dove \u00e8 stato eretto anche il centro ospedaliero universitario. Al giorno d'oggi l'universit\u00e0 di Oulu \u00e8 la seconda pi\u00f9 grande della Finlandia dopo quella di Helsinki e le sue sei facolt\u00e0 offrono corsi di studio a circa 13.500 studenti. L'universit\u00e0 ha influenzato anche la creazione di centri di sviluppo e supporto nei comuni circostanti.\nOulu \u00e8 citt\u00e0 leader nella Finlandia settentrionale come centro di attivit\u00e0 amministrative, economiche e industriali, e specialmente di educazione e ricerca, \u00e8 cresciuta ulteriormente quando sono stati costruiti i laboratori del Centro nazionale finlandese per la ricerca (Valtion teknillinen tutkimuskeskus, VTT), il laboratorio locale del Dipartimento della salute, proprie unit\u00e0 di ricerca industriale e nuovi centri di educazione, come ad esempio la Scuola industriale della Finlandia settentrionale (Pohjois-Suomen Teollisuusopisto, POHTO) e un dipartimento dell'Istituto di marketing (Markkinnointi instituutti). La citt\u00e0 acquis\u00ec la denominazione di citt\u00e0 tecnologica nel 1984, quattro anni dopo che il consiglio comunale aveva iniziato attivamente a guidare la costruzione del parco tecnologico nell'area universitaria di Linnanmaa. Il lavoro della commissione \u00e8 durato due anni dopo i quali, nel 1982, venne fondata la societ\u00e0 per azioni Oulun Teknologiakyl\u00e4 Oy per attivare il progetto di costruzione.\nOulun Teknologiakyl\u00e4 Oy, oggigiorno quotata in borsa con il nome di Technopolis Oyj, e la sua \"figlia\" Medipolis fondata dieci anni pi\u00f9 tardi hanno funzionato come incubatrici del gruppo crescente di aziende e, insieme ai ricercatori e agli studenti, come centri di offerta di spazi aggiuntivi di lavoro. Oulu, la cosiddetta \"Silicon Valley del Nord\", \u00e8 riuscita in questo modo a creare oltre 10.000 nuovi posti di lavoro nel campo tecnologico in vari campi scientifici. Oulu \u00e8 diventata cos\u00ec un centro di know-how a livello nazionale, le cui aree principali sono le telecomunicazioni, l'elettronica, l'industria informatica, la biomedicina e la biotecnologia. Queste aree vengono sviluppate in modo da prepararsi alla competizione internazionale degli anni a venire.\nLa pressione apportata all'industrializzazione ha portato tanto alla citt\u00e0, oltre ai centri di sviluppo, produzione e ricerca. Come risultato della crescita della citt\u00e0 sono stati creati migliaia di nuovi posti di lavoro nella regione di Oulu e in tutta la Finlandia del nord. Comunque nello stesso tempo la cosiddetta vecchia industria e molti servizi si sono affievoliti. Oulu \u00e8 passata attraverso profondi cambiamenti strutturali con risultati sufficientemente buoni. In ogni caso con la depressione degli anni novanta il cambiamento strutturale ha causato la perdita di migliaia di posti di lavoro e mantenuto la disoccupazione ad un alto livello. Nel distretto cittadino domina la continua richiesta di esperti nel campo della tecnologia, ma la disoccupazione scende molto lentamente. La domanda e l'offerta non si incontrano a pieno. D'altro canto l'universit\u00e0 e gli istituti di educazione post-scolastica hanno continuamente aumentato l'offerta di studio soddisfacendo la richiesta nei campi pi\u00f9 proficui.\nLa forza scolastica \u00e8 incrementata fortemente nel momento in cui gli istituti sono stati unificati sotto uno stesso tetto organizzativo. Il suo nome \u00e8 Consorzio distrettuale per l'educazione lavorativa dell'area di Oulu (Oulun seudun ammatillisen koulutuksen kuntayhtym\u00e4). I centri di educazione pi\u00f9 avanzati al di sotto di esso sono stati a loro volta unificati con il nome di Politecnico di Oulu (Oulun ammattikorkeakoulu). L\u00ec si laureano ingegneri, economisti, professionisti nel campo del sociale e della salute, musicisti ecc. La qualit\u00e0 dei laureati \u00e8 buona per soddisfare le esigenze della comunit\u00e0; l'educazione \u00e8 un buon investimento per la comunit\u00e0 e per gli individui. Fino all'inizio degli anni 2000 Oulu \u00e8 diventata la citt\u00e0 utile per la Finlandia settentrionale. Oulu \u00e8 diventata la sesta citt\u00e0 per abitanti dello Stato ed \u00e8 internazionalmente conosciuta come \"centro di know-how\". Oulu \u00e8 il centro economico e intellettuale della Finlandia settentrionale, ed \u00e8 l'area cittadina pi\u00f9 grande nelle zone artiche (o prossime al circolo polare) dei Paesi Nordici. Lo sviluppo dei posti di lavoro nella regione \u00e8 stato positivo dopo il collasso degli anni novanta. Al momento attuale (2005) nella citt\u00e0 ci sono pi\u00f9 di 60\u00a0000 posti di lavoro e nel distretto circa 75\u00a0000. Le pi\u00f9 grandi aree lavorative sono quella dei servizi (50%), industria (22%) e commercio (13%). I principali datori di lavoro nel 2001 erano il comune di Oulu, il Centro di assistenza sanitaria dell'Ostrobotnia settentrionale e la Nokia.\nGeografia fisica.\nOulu si trova a meno di due gradi dalla linea immaginaria del Circolo polare artico, il che comporta una grande influenza stagionale nelle ore di luce e di buio e nell'elevazione solare. Infatti l'elevazione massima solare sopra l'orizzonte del solstizio invernale risulta appena inferiore ad 1/30 di quella estiva.\nIl 21 giugno il Sole sorge alle 02:17 e tramonta alle 00:22 (legali) del giorno successivo con il culmine a 48,44 gradi di elevazione, mentre le due ore scarse in cui la nostra stella non \u00e8 visibile sono comunque caratterizzate da una vivida luce crepuscolare (infatti nel momento di massima declinazione negativa all'orizzonte il Sole \u00e8 solamente a -1,56 gradi) ; pi\u00f9 nello specifico, il Sole scende visibilmente meno di sei gradi sotto l'orizzonte dalla met\u00e0 di maggio a poco prima della fine di luglio, garantendo (in caso di cielo sereno) una accentuata luminosit\u00e0 naturale anche nelle ore \"notturne\". In determinate condizioni i numerosi intervalli di tempo nel corso dei quali il Sole rimane poco sotto l'orizzonte, permettono di dare luogo a cieli ricchi di colori e di sfumature.\nIl 21 dicembre invece il Sole sorge alle 10:28 e tramonta alle 14:03, rimanendo estremamente basso all'orizzonte (1,56 gradi al culmine meridiano) permeando l'ambiente con una timida luce \"oro-arancione\"; alba e tramonto sono comunque molto lenti come i crepuscoli iniziano a divenire dal 65\u00ba parallelo verso nord, e se il tempo \u00e8 limpido come pu\u00f2 esserlo alle latitudini subartiche, c'\u00e8 luce visibile dalle 08.58 alle 15:33 comprese, ovvero da un'ora e mezza prima dell'alba ad un'ora e mezza dopo il tramonto. L'aurora boreale permette di ravvivare alcune delle lunghe notti di quel periodo sotto un profilo turistico e di vita sociale.\nEconomia.\nServizi.\nL'Universit\u00e0 di Oulu \u00e8 la seconda pi\u00f9 grande universit\u00e0 della Finlandia. Oulu \u00e8 conosciuta anche per essere una citt\u00e0 universitaria, dove vivono quasi 50\u00a0000 studenti. Nell'anno 2003 la situazione scolastica era la seguente:\nAd Oulu si trova anche uno tra i cinque ospedali universitari della Finlandia, l'Ospedale universitario di Oulu (Oulun yliopistollinen sairaala, OYS).\nLuoghi da visitare.\nAltro.\nInoltre a Oulu si organizzano ogni anno mostre di arte e scienza e avvenimenti a tema.\nCircolazione.\nDa Oulu passa una delle pi\u00f9 importanti arterie stradali finlandesi, la strada statale 4 Helsinki-Utsjoki. Da Oulu inoltre passano le due strade europee E8 e E75. Da Oulu parte la strada statale 20 verso Kuusamo e la 22 verso Kajaani e la statale 8 verso Turku che si divide dalla 4 a sud di Oulu all'altezza di Liminka.\nOulu \u00e8 un importante centro di scambio ferroviario. Da Oulu partono ferrovie verso nord, sud e est. Da Oulu dipartono giornalmente numerosi treni delle ferrovie dello Stato finlandesi VR verso Helsinki e Rovaniemi. Anche il trasporto merci \u00e8 attivo. La costruzione della ferrovia dell'Ostrobotnia Sein\u00e4joki-Oulu fu terminata nel 1886.\nIl porto di Oulu ospita pi\u00f9 di 500 imbarcazioni all'anno, e attraverso di esso passano pi\u00f9 di due milioni di tonnellate di merci l'anno. Il servizio passeggeri non \u00e8 attivo. La profondit\u00e0 massima del porto di Oulu \u00e8 10,0 metri.\nL'aeroporto di Oulu si trova nel comune di Oulunsalo, a circa 15\u00a0km a sud dal centro di Oulu. Sono disponibili voli giornalieri verso Helsinki, Stoccolma e Copenaghen. Come numero di passeggeri, l'aeroporto di Oulu \u00e8 il secondo pi\u00f9 trafficato dopo quello di Helsinki-Vantaa.\nDistanza dalle pi\u00f9 importanti citt\u00e0 finlandesi"}
{"id": "203417", "revid": "599013", "url": "https://it.wikipedia.org/wiki?curid=203417", "title": "Museo della miniera di zolfo di Cabernardi", "text": "Il Museo della Miniera di Zolfo di Cabernardi di Sassoferrato (AN) \u00e8 situato nei pressi dell'ex miniera di zolfo gestita dalla societ\u00e0 Montecatini, uno dei pi\u00f9 importanti centri minerari d'Europa. Conserva foto, documenti e attrezzi da lavoro che ricostruiscono la storia economica e sociale del territorio.\nL'esposizione comprende anche minerali, \"Pane e zolfo\" un prezioso documentario del regista Gillo Pontecorvo, realizzato grazie all'allora sindaco di Pergola Galliano Binotti, e un modellino automatizzato che illustra il funzionamento dei pozzi di estrazione e dei depositi.\nIl museo ed il sito archeominerario sono parte integrante del Parco Museo Minerario delle miniere di zolfo delle Marche e dell'Emilia-Romagna.\nStoria.\nCabernardi \u00e8 una frazione di Sassoferrato nata intorno al 1826. Secondo la tradizione fu fondata da quattro fratelli il pi\u00f9 anziano dei quali Bernardo diede nome al paese; gli altri Crociano, Massimo e Martino a tre quartieri. La popolazione odierna \u00e8 di trecento unit\u00e0, ma grande prosperit\u00e0 e floridezza fu raggiunta a met\u00e0 del secolo precedente quando, grazie all'attivit\u00e0 estrattiva, solo le persone lavoranti in miniera, raggiunsero le duemilaquattrocento unit\u00e0.\nL'attivit\u00e0 estrattiva inizio' a funzionare intorno al 1860 quando \u2013 cos\u00ec racconta la leggenda - un contadino cercando di abbeverare le bestie su una pozza d'acqua, si accorse che queste non bevevano e che l'acqua era maleodorante.\nIn un primo momento chiamo' il parroco e questi a sua volta chiamo' un esperto che decreto' l'esistenza di una falda di minerale. Prese avvio cos\u00ec, nel podere del contadino, l'estrazione dello zolfo; prima con l'amministrazione da parte della famiglia tedesca Buhl - Deinhard, poi con la \"Societ\u00e0 Miniere Solfare Trezza e Albani ed infine nel 1917 con la Societ\u00e0 Montecatini.\nSecondo esperti il minerale si formo' nel Miocene, circa sette milioni di anni fa,\u00a0quando in seguito all'abbassamento del livello marino inizio' la deposizione gessoso - solfifera. Gli strati di questa deposizione si trovano a Cabernardi in senso subverticale e ci\u00f2 spiega lo sviluppo della miniera in profondit\u00e0.\nIl giacimento solfifero fu molto importante per la popolazione del luogo, poich\u00e9 riusci' per circa novant'anni a dare benessere e prosperit\u00e0. La miniera rappresentava l'unico modo - nella zona - di lavorare e guadagnare decorosamente. Lo zolfo, una volta estratto dalla miniera, veniva raffinato o con il metodo del calcarone, o con quello dei forni Gill. Il primo consisteva nel riempire una specie di fornace conica inclinata, con pezzi di minerale misto a \u201cganga\" (roccia).Si procedeva collocando alla base del cono pezzi di maggiore dimensione e si continuava con quelli pi\u00f9 piccoli fino al riempimento. Ultimata la carica si dava fuoco al tutto. Alcuni giorni dopo - ma il periodo variava a seconda della grandezza del calcarone - incominciava a colare il minerale. In questo modo si otteneva una prima raffinazione dello zolfo. Purtroppo il fumo, derivante dalla combustione (anidride solforosa), era talmente nocivo che nel raggio di vari km la vegetazione era pressoch\u00e9 inesistente. La societ\u00e0 amministratrice dell'industria zolfifera fu costretta a rimborsare i contadini danneggiati.\nIl secondo metodo, quello dei forni Gill, rappresenta un perfezionamento del calcarone: la combustione invece di avvenire in una sola fornace veniva prima in una cella e poi nelle altre, dove i gas caldi venivano fatti passare. Lo zolfo liquido veniva colato in appositi stampi quadrati, i cosiddetti \"pani\", i quali venivano in parte mandati all'estero e in parte inviati, tramite teleferica, alla vicina raffineria di Bellisio.\nPrima dell'avvento della Montecatini, che fece della miniera una vera e propria industria, la discesa nel sottosuolo avveniva in maniera rudimentale. Con l'apertura di due pozzi - di cui uno ancora visibile - e l'installazione di argani a vapore, gli operai migliorarono di molto le loro condizioni lavorative, soprattutto perch\u00e9\u201a furono adottati gli impianti di aerazione.\nNelle gallerie infatti i minatori dovevano difendersi dal grisou (combinazione di gas metano con ossigeno), dal gas solfidrico e dal calore che sprigionavano le rocce. L'ossigeno all'interno della miniera veniva utilizzato non solo dagli uomini, ma anche dagli animali e dalle lampade.\nLa ventilazione artificiale permetteva non solo di lavorare meglio spendendo meno fatiche, ma anche di evitare esplosioni, purtroppo frequenti nel sottosuolo. Era sufficiente che l'aria della miniera contenesse una percentuale di grisou (dal 5 al 14%) affinch\u00e9, con lo scoppio di una mina o l'accensione di una lampada, succedesse l'irreparabile. Anche con l'arrivo dell'elettricit\u00e0 il tasso di gas nel sottosuolo continuava ad essere misurato con una lampada a benzina; quando questa si spegneva\u00a0 segnalava la mancanza di ossigeno.\nIl procedimento dell'estrazione non era semplice: una volta individuata una falda di minerale, era necessario tracciare nel sottosuolo una galleria centrale e a scopo precauzionale lasciare delle colonne o pilastri di sostegno al fine di evitare il franamento del sotterraneo. A mano a mano poi venivano abbattuti con il martello pneumatico per prelevarne lo zolfo e al loro posto venivano inserite delle ripiene o brusaie intrise d'acqua. Il minerale veniva caricato nei vagoni e portato alla discenderia o pozzo da dove veniva trasportato dall'argano a vapore. Di questa macchina restano parti di corda del sostegno delle gabbie.\nNel 1952 ci fu una grande agitazione sindacale e l'occupazione della miniera. I minatori protestarono per impedire ottocentosessanta licenziamenti e la liquidazione dell'industria zolfifera. Gli occupanti, circa duecento, restarono nel sottosuolo a cinquecento metri di profondit\u00e0 per quaranta giorni. Quando uscirono furono tutti licenziati. A nulla valsero gli sforzi del segretario generale della C.G.I.L., Giuseppe Di Vittorio, tesi a salvare i loro posti di lavoro.\nPrima della chiusura definitiva (5 maggio 1959), furono collocati in pensione circa cento operai e pi\u00f9 di trecento furono trasferiti. Solo una piccola parte rimase a Cabernardi per assicurare la chiusura dell'impianto, mentre gli altri vennero licenziati."}
{"id": "203420", "revid": "110157", "url": "https://it.wikipedia.org/wiki?curid=203420", "title": "Cartoteca storica delle Marche", "text": "La Cartoteca storica delle Marche di Serra San Quirico (AN) \u00e8 allestita all'interno del chiostro del complesso di Santa Lucia, il museo ospita una nutrita collezione di antiche carte geografiche e mappe che hanno come oggetto le Marche.\nSi tratta di documenti di grande raffinatezza artistica, incisi e stampati a partire dal XVI secolo, che consentono di leggere storicamente il territorio nella sua evoluzione amministrativa e geografica: dall'antico Ducato di Urbino alle prime carte geografiche dello Stato Pontificio e del nuovo stato unitario. \u00c8 visibile anche una riproduzione di un globo terrestre del cartografo veneziano Vincenzo Coronelli (1650 - 1718).\nVoci correlate.\nQuesto museo aderisce all'Associazione sistema museale della provincia di Ancona"}
{"id": "203421", "revid": "125603597", "url": "https://it.wikipedia.org/wiki?curid=203421", "title": "Museo della carta e della filigrana", "text": "Il Museo della Carta e della filigrana di Fabriano \u00e8 ospitato all'interno dell'ex convento dei padri domenicani. \nIl museo tramanda la secolare tradizione della produzione della carta che rende Fabriano una citt\u00e0 unica in Europa. All'interno \u00e8 ospitata una fedele riproduzione della gualchiera medievale per la fabbricazione della carta a mano. \nLa collezione comprende anche un'importantissima raccolta di filigrane antiche e moderne: nel corso della visita guidata, oltre alla visione di un video sulla storia della carta, \u00e8 possibile assistere alla dimostrazione della produzione della carta a mano con i mastri cartai.\nIn loco \u00e8 stata infatti ricostruita una cartiera medievale, dove \u00e8 possibile osservare l'intero ciclo di lavorazione.\nGli stracci, puliti dalla \"stracciarola\", sono messi a bagno nel \"maceratoio\" e ridotti in pasta da carta dall'azione delle pile idrauliche a magli multipli. Immergendo un apposito setaccio nel \"tino\" dove \u00e8 stata trasferita la pasta, con opportuni scuotimenti che hanno lo scopo di far scolare l'acqua, alla pasta viene data la forma di fogli, che vengono disposti su un feltro e pressati in un torchio. Dopo l'essiccazione i fogli sono immersi in un bagno di gelatina animale, operazione detta di collatura, che ha lo scopo di renderli impermeabili all'inchiostro; di nuovo essiccati e pressati, i fogli sono pronti per l'uso.\nNella libreria del museo \u00e8 possibile acquistare numerosi prodotti artigianali realizzati con carta fatta a mano e rilegati in pelle naturale.\nSu prenotazione, \u00e8 possibile frequentare laboratori didattici, anche di pi\u00f9 giorni."}
{"id": "203423", "revid": "228587", "url": "https://it.wikipedia.org/wiki?curid=203423", "title": "Lizzano (vino)", "text": "Il Lizzano \u00e8 un vino DOC la cui produzione \u00e8 consentita nella provincia di Taranto. La DOC del Lizzano risale al 1988. \u00c8 attribuita ad una serie di vini prodotti in provincia di Taranto nei territori comunali di Lizzano e Faggiano e in due isole amministrative del comune di Taranto. \nIl vino.\nIl Lizzano DOC prende il nome dall'omonimo centro abitato del comune tarantino, centro della zona di produzione di questa Doc. Il vitigno principale di questo vino \u00e8 il Negroamaro, uva basilare anche per la produzione di altri vini di qualit\u00e0 della Puglia, a cui conferisce una piacevole vena amarognola. Non a caso, su circa 133\u00a0000 ettari di vigneto presenti in questa regione, 37\u00a0000 sono coltivati a Negroamaro. Lizzano \u00e8 uno dei 23 maggiori produttori di vini in Italia e terzo produttore di vino in Puglia.\nLe DOC.\nI vini DOC sono:\nAbbinamenti consigliati.\nLa Doc, essendo cos\u00ec ricca, associa i suoi vini a tutti i piatti tipici pugliesi.\nProduzione.\n\"Provincia, stagione, volume in ettolitri\""}
{"id": "203424", "revid": "4327", "url": "https://it.wikipedia.org/wiki?curid=203424", "title": "Lizzano Bianco Frizzante", "text": ""}
{"id": "203425", "revid": "4327", "url": "https://it.wikipedia.org/wiki?curid=203425", "title": "Lizzano Bianco Spumante", "text": ""}
{"id": "203426", "revid": "599013", "url": "https://it.wikipedia.org/wiki?curid=203426", "title": "Lizzano Malvasia Nera", "text": "Il Lizzano Malvasia Nera \u00e8 un vino DOC la cui produzione \u00e8 consentita nella provincia di Taranto.\nProduzione.\n\"Provincia, stagione, volume in ettolitri\""}
{"id": "203427", "revid": "4327", "url": "https://it.wikipedia.org/wiki?curid=203427", "title": "Lizzano Malvasia Nera Superiore", "text": ""}
{"id": "203428", "revid": "4327", "url": "https://it.wikipedia.org/wiki?curid=203428", "title": "Lizzano Negroamaro Rosato", "text": ""}
{"id": "203429", "revid": "4327", "url": "https://it.wikipedia.org/wiki?curid=203429", "title": "Lizzano Negroamaro Rosso", "text": ""}
{"id": "203430", "revid": "4327", "url": "https://it.wikipedia.org/wiki?curid=203430", "title": "Lizzano Negroamaro Rosso Superiore", "text": ""}
{"id": "203431", "revid": "1275446", "url": "https://it.wikipedia.org/wiki?curid=203431", "title": "Deposito attrezzato delle opere d'arte", "text": "Il Deposito attrezzato delle Opere d'Arte di Fabriano (AN) era ospitato nelle antiche Cartiere Miliani Fabriano, pregevole edificio di archeologia industriale di inizio Novecento.\nIl deposito, il cui progetto venne realizzato dall'architetto Eugenio Casadio Tarabusi, conservava le opere d'arte rimosse dagli edifici danneggiati dal terremoto umbro-marchigiano del 1997, in un percorso espositivo che ben rappresentava l'evoluzione storico-artistica della citt\u00e0 tra Medioevo e Barocco. Straordinario il corpus delle opere della Scuola di Fabriano (sec XIV-XV), come il pentittico di Allegretto Nuzi, la Madonna della Culla del Maestro di Staffolo e le splendide statue lignee raffiguranti i Re Magi. Si segnalano anche i capolavori di Orazio Gentileschi come la struggente Maddalena penitente (XVII secolo), attualmente ospitata nella chiesa di Santa Maria Maddalena.\nLe opere che vi furono trasferite in seguito al sisma del 1997 sono state ricollocate nelle sedi originarie e dal 2006 \u00e8 stata riaperta la Pinacoteca civica Bruno Molajoli di Fabriano.\nDal 2014 l'ex Deposito attrezzato delle opere d'arte \u00e8 stato definitivamente trasformato nel Deposito dei Beni Storici Cartari per opera della Fondazione Fedrigoni Fabriano. Oggi al suo interno custodisce un patrimonio - per quantit\u00e0 unico al mondo - di strumenti e macchinari per la fabbricazione della carta di Fabriano.\nVoci correlate.\nQuesto museo aderisce all'Associazione sistema museale della provincia di Ancona"}
{"id": "203432", "revid": "1776051", "url": "https://it.wikipedia.org/wiki?curid=203432", "title": "Violenza privata", "text": "La violenza privata \u00e8 il delitto previsto dall'art. 610 del codice penale italiano.\nContenuto.\nL'articolo dispone:"}
{"id": "203433", "revid": "4327", "url": "https://it.wikipedia.org/wiki?curid=203433", "title": "Lizzano Rosato", "text": ""}
{"id": "203434", "revid": "4327", "url": "https://it.wikipedia.org/wiki?curid=203434", "title": "Lizzano Rosato Frizzante", "text": ""}
{"id": "203435", "revid": "4327", "url": "https://it.wikipedia.org/wiki?curid=203435", "title": "Lizzano Rosato Giovane", "text": ""}
{"id": "203436", "revid": "4327", "url": "https://it.wikipedia.org/wiki?curid=203436", "title": "Lizzano Rosato Spumante", "text": ""}
{"id": "203437", "revid": "4327", "url": "https://it.wikipedia.org/wiki?curid=203437", "title": "Lizzano Rosso", "text": ""}
{"id": "203438", "revid": "4327", "url": "https://it.wikipedia.org/wiki?curid=203438", "title": "Lizzano Rosso Frizzante", "text": ""}
{"id": "203439", "revid": "4327", "url": "https://it.wikipedia.org/wiki?curid=203439", "title": "Lizzano Rosso Giovane", "text": ""}
{"id": "203440", "revid": "4327", "url": "https://it.wikipedia.org/wiki?curid=203440", "title": "Locorotondo Spumante", "text": ""}
{"id": "203441", "revid": "599013", "url": "https://it.wikipedia.org/wiki?curid=203441", "title": "Lugana", "text": "Il Lugana \u00e8 un vino DOC la cui produzione \u00e8 consentita nelle province di Brescia e Verona.\nIl nome della denominazione deriva dalla localit\u00e0 omonima sita nel comune di Sirmione in Provincia di Brescia.\nCaratteristiche organolettiche.\n\"Lugana\"\n\"Lugana superiore\"\n\"Lugana riserva\"\n\"Lugana Vendemmia Tardiva\"\n\"Lugana spumante\"\nVitigno e disciplinare.\nLa base ampelografica della denominazione Lugana \u00e8 il Turbiana ovvero il Trebbiano di Lugana.\nLa revisione 2011 del disciplinare ha introdotto, oltre ai gi\u00e0 esistenti Lugana spumante e Lugana superiore, anche le nuove versioni:\nFin dalla nascita, la versione base del Lugana (il Lugana senza altre menzioni) \u00e8 concepito per essere il vino dell'annata ovvero quello che si beve gi\u00e0 a partire da pochi mesi dall'ultima vendemmia.\nMentre quasi tutti i Lugana base esaltano freschezza e immediatezza, il Lugana superiore ha doti di grande vino bianco morbido, minerale, agrumato e persistente. Il riserva \u00e8 \"cremoso\", con netti ricordi di tostature e finale sapido.\nLo spumante \"metodo charmat\" \u00e8 solitamente semplice ma assai piacevole, mentre le migliori versioni \"metodo classico\" spesso non hanno niente da invidiare al \"cugino\" Franciacorta.\nIl \"vendemmia tardiva\", nonostante la sua componente alcolica e la consistenza, \u00e8 davvero una perla in fatto di aromaticit\u00e0 e facilit\u00e0 di beva. Un vino che pu\u00f2 ricordare alcuni Alsace Pinot gris Vendange Tardive.\nIl Lugana, grazie alla naturale alta acidit\u00e0 del Turbiana unita alla mineralit\u00e0 del terroir del basso Garda, \u00e8 un vino bianco con ottime doti di invecchiamento.\nStoria.\nIl vino Lugana viene prodotto nella zona del basso Garda, su un particolare terreno molto argilloso, residuo delle ultime glaciazioni, ossia la base di quello che era il ghiacciaio che form\u00f2 il lago di Garda.\nQuesta parte dell'area gardesana \u00e8 famosa anche per i resti dell'et\u00e0 del bronzo, con reperti tuttora visibili che vanno dal bronzo antico al bronzo moderno. Area molto importante anche durante il periodo romano, in quanto era il passaggio naturale tra est ed ovest. Resti romani un po' in tutta l'area.\nIl periodo delle Signorie vede in particolare la signoria della Scala primeggiare, resti importanti a Sirmione (il castello) e a Peschiera del Garda (resti del castello e della Rocca fortificata su base romana). Periodo veneziano (1440 - 1797) (citt\u00e0 fortificata di Peschiera del Garda e altro), periodo francese e poi regno absburgico fino al 1860 circa. L'area passa al regno d'Italia definitivamente dopo la seconda guerra d'indipendenza.\nAbbinamenti gastronomici.\nIl Lugana \u00e8 indicato come aperitivo, con la pizza, il pesce di lago, trota, persico e lavarello. Ottimo con gli antipasti.\nIl Lugana superiore pu\u00f2 essere abbinato a primi piatti di pasta con sughi elaborati (4 formaggi ad esempio), con la scaloppina di vitello, con formaggi tipo robiola.\nIl Lugana riserva \u00e8 ottimo con il formaggio alla piastra, il manzo di Rovato.\nIl Lugana spumante charmat \u00e8 indicato come aperitivo. Quello prodotto con il metodo classico si pu\u00f2 degustare con i casoncelli bresciani.\nIl Lugana vendemmia tardiva \u00e8 perfetto con il gorgonzola, ma anche con la bruschetta di alici nonch\u00e9 con i biscotti di farina gialla (poco dolci).\nProduzione.\n\"Provincia, stagione, volume in ettolitri\""}
{"id": "203442", "revid": "4327", "url": "https://it.wikipedia.org/wiki?curid=203442", "title": "Lugana Spumante", "text": ""}
{"id": "203443", "revid": "4327", "url": "https://it.wikipedia.org/wiki?curid=203443", "title": "Lugana Superiore", "text": ""}
{"id": "203444", "revid": "599013", "url": "https://it.wikipedia.org/wiki?curid=203444", "title": "Malvasia dei Colli Amerini", "text": "L'Amelia Malvasia \u00e8 un vino DOC la cui produzione \u00e8 consentita nella provincia di Terni.\nProduzione.\n\"Provincia, stagione, volume in ettolitri\""}
{"id": "203445", "revid": "599013", "url": "https://it.wikipedia.org/wiki?curid=203445", "title": "Malvasia delle Lipari", "text": "Il Malvasia delle Lipari \u00e8 un vino DOC la cui produzione \u00e8 consentita nell'arcipelago siciliano delle isole Eolie, nella citt\u00e0 metropolitana di Messina.\nAbbinamenti consigliati.\nFormaggi erborinati,\npat\u00e9 di fegato d'oca.\nSi accompagna bene anche con gelati e dessert al cioccolato.\nOttimo con piparelli, pasta reale e rametti.\nProduzione.\n\"Provincia, stagione, volume in ettolitri\"\nIl Malvasia delle Lipari \u00e8 prodotto anche nelle varianti:"}
{"id": "203446", "revid": "4327", "url": "https://it.wikipedia.org/wiki?curid=203446", "title": "Malvasia delle Lipari Liquoroso", "text": ""}
{"id": "203447", "revid": "2912", "url": "https://it.wikipedia.org/wiki?curid=203447", "title": "Glaizil", "text": ""}
{"id": "203448", "revid": "4327", "url": "https://it.wikipedia.org/wiki?curid=203448", "title": "Malvasia delle Lipari Passito", "text": ""}
{"id": "203449", "revid": "958185", "url": "https://it.wikipedia.org/wiki?curid=203449", "title": "Minaccia", "text": "La minaccia, nel diritto penale italiano, \u00e8 un reato previsto dall'art. 612 del codice penale italiano.\nDisciplina normativa.\nLa norma recita:\n\" Chiunque minaccia ad altri un ingiusto danno \u00e8 punito, a querela della persona offesa, con la multa fino a euro \".\"Se la minaccia \u00e8 grave, o \u00e8 fatta in uno dei modi indicati nell'articolo 339, la pena \u00e8 della reclusione fino a un anno e si procede d'ufficio.\""}
{"id": "203450", "revid": "599013", "url": "https://it.wikipedia.org/wiki?curid=203450", "title": "Loazzolo (vino)", "text": "Il Loazzolo \u00e8 un vino DOC la cui produzione \u00e8 consentita esclusivamente nell'omonimo comune della provincia di Asti.\nStoria.\nDei 150 ettari circa di terreno coltivato a moscato bianco solo tre sono quelli prescelti per donare questo vino dalle qualit\u00e0 eccezionali. Sono vecchi vigneti, esposti a sud, ancora piantati sui muri di pietra, nei ritagli di terra strappati al bosco e alla macchia. La vite qui d\u00e0 poca uva, ma migliore, pi\u00f9 zuccherina. L'uva, scelta grappolo per grappolo, viene stesa sui graticci e appassisce perdendo acqua e concentrando aromi e profumi. \nAnche le operazioni di pigiatura sono effettuate con sistemi tradizionali e assolutamente soft, per impedire che si rompa l'armonia olfattiva e gustativa del vino. Un grande vino da meditazione, da gustare da solo o in abbinamento a formaggi piccanti come la robiola caprina molto stagionata o a fine pasto come suggello di una cena sontuosa.\nL'artefice del Loazzolo \u00e8 senza dubbio l'enologo Giancarlo Scaglione, figlio di viticoltori loazzolesi, che facendo tesoro dell'insegnamento dei suoi vecchi, \u00e8 giunto per primo a produrre questo particolare vino. Il nonno di Giancarlo, Masein, era abituato a torchiare quest'uva passita per ricavarne alcune bottiglie di vino veramente eccezionale. Ed \u00e8 cos\u00ec che, dopo specifiche ricerche e spinto da alcuni amici che avevano assaggiato il vecchio vino, nel 1985 Scaglione ha prodotto le prime bottiglie di Moscato Vendemmia Tardiva. Fu subito un successo, nacque il Forteto della Luja, iniziarono i riconoscimenti a livello nazionale. Decise allora di coinvolgere anche altri viticoltori: dapprima Giuseppe Galliano, produttore del Borgo Maragliano e Giovanni Satragno con Borgo Sambuj, poi Giuseppe Laiolo con Bricchi Mej, e infine Pierluigi Elegir che produce Borgo Moncalvo e Luisella Cavallero con Ca' Bianca.\nAd oggi sono otto i produttori di questa DOC.\nProduzione.\nTitolo alcolometrico volumico minimo complessivo: 15,5 gradi di cui almeno 11 svolti;\nInvecchiamento minimo per legge: due anni di cui almeno sei mesi in botti di legno di capacit\u00e0 non superiore a 250 litri\nAziende produttrici in ordine alfabetico:"}
{"id": "203451", "revid": "4327", "url": "https://it.wikipedia.org/wiki?curid=203451", "title": "Malvasia di Bosa Dolce Naturale", "text": ""}
{"id": "203452", "revid": "4327", "url": "https://it.wikipedia.org/wiki?curid=203452", "title": "Malvasia di Bosa Liquoroso Dolce Naturale", "text": ""}
{"id": "203453", "revid": "4327", "url": "https://it.wikipedia.org/wiki?curid=203453", "title": "Malvasia di Bosa Liquoroso Secco", "text": ""}
{"id": "203454", "revid": "4327", "url": "https://it.wikipedia.org/wiki?curid=203454", "title": "Malvasia di Bosa Secco", "text": ""}
{"id": "203455", "revid": "1543377", "url": "https://it.wikipedia.org/wiki?curid=203455", "title": "Amanita rubescens", "text": "La tignosa vinata (Amanita rubescens ) \u00e8 un basidiomicete della famiglia delle Amanitaceae nota anche come tignosa rosseggiante, \u00e8 un fungo velenoso da crudo, ma commestibile dopo una prolungata cottura. \n\u00c8 un fungo abbastanza pericoloso per i meno esperti in quanto una cottura non adeguata pu\u00f2 causare una vera e propria crisi emolitica.\nEtimologia.\nDal latino \"rubescens\" = che arrossisce, per le diffuse macchie di colore rosso-vino.\nDescrizione della specie.\nCappello.\n6\u201318\u00a0cm, di colore bruno rossastro pi\u00f9 o meno saturo (assai variabile), dapprincipio sferoidale si apre in forma convessa, fino ad appianarsi in molti esemplari. Residuo del velo generale sotto forma di verruche di colore variabile (mai bianco), che potrebbero mancare per dilavamento da piogge. Mostra in trasparenza macchie rossastre sotto la cuticola facilmente asportabile. Margine regolare e liscio.\nLamelle.\nBianche, tipicamente macchiate di rosso per sfregamento e negli esemplari adulti.\nGambo.\n10-25 x 1\u20132\u00a0cm leggermente conico, da pieno nel fungo giovane a farcito ed infine tubolare. Dapprincipio bianco ma presto sfumato di rosa al di sotto dell'anello fino ad assumere colorazioni rosso vinose intorno alla base, privo di volva evidente che si presenta come residuo frammentato sulla base bulbosa.\nAnello.\nA gonnellino membranoso, alto e posizionato nella parte alta del gambo, tipicamente striato, colorato nella parte inferiore. \nDi colore giallo paglierino nella forma \"Anulosulphurea\".\nCarne.\nBianca con sfumature vinose sotto la cuticola, arrossante al taglio, abbastanza consistente ma facilmente deperibile.\nSpore.\nBianche in massa, ovoidali, a reazione amiloide 8-10 x 7\u00a0\u00b5m.\nDistribuzione e habitat.\nCresce in estate-autunno, in boschi di conifere e latifoglie, ubiquitaria dal piano alla montagna.\nCommestibilit\u00e0.\nAttenzione! Velenoso da crudo.\nDa cotto diventa commestibile: contiene sostanze tossiche termolabili, nella fattispecie \"emolisine\", che svaniscono dopo una cottura ad oltre 60\u00b0. \u00c8 comunque opportuno non cuocerlo alla piastra, in quanto le parti interne potrebbero rimanere crude o non cotte adeguatamente, con conseguente crisi emolitica di gravit\u00e0 variabile a seconda della quantit\u00e0 di fungo crudo ingerito.\nSe ne sconsiglia categoricamente la raccolta ai meno esperti, perch\u00e9 potrebbe essere confuso con la pericolosa \"Amanita pantherina\"\n\u00c8 un fungo che richiede una cottura prolungata, unitamente a, tra gli altri:"}
{"id": "203456", "revid": "599013", "url": "https://it.wikipedia.org/wiki?curid=203456", "title": "Malvasia di Cagliari", "text": "Il Malvasia di Cagliari \u00e8 un vino DOC la cui produzione \u00e8 consentita nelle province di Cagliari e Oristano.\nProduzione.\n\"Provincia, stagione, volume in ettolitri\""}
{"id": "203457", "revid": "4327", "url": "https://it.wikipedia.org/wiki?curid=203457", "title": "Malvasia di Cagliari Dolce Liquoroso", "text": ""}
{"id": "203458", "revid": "2912", "url": "https://it.wikipedia.org/wiki?curid=203458", "title": "Grave (Francia)", "text": ""}
{"id": "203459", "revid": "1543377", "url": "https://it.wikipedia.org/wiki?curid=203459", "title": "Locorotondo (vino)", "text": "Il Locorotondo \u00e8 un vino DOC la cui produzione \u00e8 consentita nella citt\u00e0 metropolitana di Bari e provincia di Brindisi.\nCaratteristiche.\nComprende i terreni dei Comuni di Locorotondo, Cisternino e parte del comune di Fasano.\nDa 10 a 25 anni.\nTerreni argillosi-calcarei siiuati ad una altitudine di 300\u2013400 m s.l.m.\nAlberello Pugliese e spalliera bassa.\nVerdeca 50%, Bianco d'Alessano 50%.\nMediamente n\u00b0 5.500 piante.\n10.000\u00a0kg circa\nLitri 60.\nFine settembre, prima decade di ottobre\nColore verdolino brillante, profumo leggermente fruttato, ampio ed intenso, gradevole sapore asciutto, morbido, di grande finezza ed armonia.\nOttimo come aperitivo, si accompagna ad antipasti magri, verdure, risotti e piatti a base di pesce. Va servito fresco.\nProduzione.\n\"Provincia, stagione, volume in ettolitri\"\nCuriosit\u00e0.\nPer un certo periodo di tempo il Locorotondo \u00e8 stato pubblicizzato sulla rete pubblica nazionale e servito sui voli intercontinentali dell'Alitalia."}
{"id": "203460", "revid": "4327", "url": "https://it.wikipedia.org/wiki?curid=203460", "title": "Malvasia di Cagliari Riserva Liquoroso", "text": ""}
{"id": "203461", "revid": "4327", "url": "https://it.wikipedia.org/wiki?curid=203461", "title": "Malvasia di Cagliari Secco", "text": ""}
{"id": "203462", "revid": "110157", "url": "https://it.wikipedia.org/wiki?curid=203462", "title": "Civica raccolta d'arte Claudio Ridolfi", "text": "La Civica Raccolta d'Arte \"Claudio Ridolfi\" \u00e8 un museo d'arte che si trova a Corinaldo (AN).\nDescrizione.\nLa Civica Raccolta d'Arte \"Claudio Ridolfi\" comprende circa sessanta opere, soprattutto di soggetto sacro, di Claudio Ridolfi (Verona, ca. 1570 - Corinaldo, 1644), l'artista veronese che elesse Corinaldo a sua dimora, di Ercole Ramazzani, di Domenico Peruzzini, di Giuseppe Marchesi e di altri autori del XVII secolo che operarono in ambito ridolfiano. Completano la raccolta alcuni ostensori in argento, una croce astile del 1615 e una preziosa serie di diciotto reliquiari siciliani in legno policromo, eseguiti prima del 1612.\nVoci correlate.\nQuesto museo aderisce all'Associazione sistema museale della provincia di Ancona"}
{"id": "203463", "revid": "4327", "url": "https://it.wikipedia.org/wiki?curid=203463", "title": "Tignosa vinata", "text": ""}
{"id": "203464", "revid": "4327", "url": "https://it.wikipedia.org/wiki?curid=203464", "title": "Malvasia di Cagliari Secco Liquoroso", "text": ""}
{"id": "203465", "revid": "120341551", "url": "https://it.wikipedia.org/wiki?curid=203465", "title": "Malvasia di Casorzo d'Asti", "text": "Il Malvasia di Casorzo d'Asti \u00e8 un vino DOC la cui produzione \u00e8 consentita nelle province di Alessandria e Asti.\nCaratteristiche organolettiche.\nAspetto: rosso rubino vivo, vivace con spuma.&lt;br&gt;\nProfumo: caratteristico, fragranza della rosa.&lt;br&gt;\nSapore: dolce e gradevolmente aromatico, morbido, caratteristico.\nStoria.\nMalvasia di Casorzo ha una storia antica e la presenza in Monferrato, come vino importato, si fa risalire al XIII secolo.\nProbabilmente dal porto greco di Monenvasaia, grazie a navigatori veneziani abili nei commerci, arrivarono le primi viti di \"malvaxia\" che erano dette anche \"uve greche\". La Malvasia \u00e8 prodotta in Piemonte nel comuni di Casorzo e zone limitrofe comprese nel disciplinare di produzione. La raccolta in genere avviene alla fine di settembre. La Malvasia \u00e8 ben nota agli enologi per gli aromi particolari, tutti di elevata finezza. I descrittori percepiti: fruttati e floreali in particolare rosa, pesca, albicocca, ribes e lampone.\nAbbinamenti consigliati.\nDolce e piacevole vino che per il modesto tenore alcolico pu\u00f2 essere gustato in ogni ora del giorno. Ottenuto esclusivamente da vigneti siti sulle colline del comune di Casorzo e di alcuni paesi limitrofi, \u00e8 vanto e prestigio della zona, dove da tempi lontani ha sempre accompagnato ed allietato le feste paesane. Ideale accompagnatore del dessert, ottimo nella macedonia \u00e8 occasione di allegria e conforto in ogni circostanza.\nSi apprezza l'avvolgente profumo evocante la rosa ed il dolce gusto ricco di aromi, degustandolo ad una fresca temperatura.\nAbbinamenti gastronomici: dessert, macedonie, come aperitivo:\nDessert:\nProduzione.\nLa \"Cantina sociale di Casorzo\" \u00e8 la protagonista del percorso che ha portato il Malvasia di Casorzo ad affermarsi come uno dei migliori vini da dessert italiani. Mediamente un centinaio di soci raccolgono circa il 95% delle uve atte a produrre questo vino. Risultato della storia degli uomini e della loro terra, la cantina racchiude in s\u00e9 la sintesi dei mutamenti sociali intercorsi nel Monferrato e al contempo \u00e8 simbolo di come si siano evolute le tecnologie di vinificazione negli ultimi anni. I viticoltori associati, dopo un anno di lavoro con le dovute e attente cure al vigneto e apprensione per l'andamento climatico, conferiscono la totalit\u00e0 delle loro uve alla cantina sociale che, con le opportune selezioni, pu\u00f2 quindi disporre di un prodotto di grande qualit\u00e0. La Malvasia, definita un vino \"dal profumo incantevole e dalla dolcezza raffinata\" \u00e8 un vino doc dal 1968."}
{"id": "203466", "revid": "4327", "url": "https://it.wikipedia.org/wiki?curid=203466", "title": "Tignosa verdognola", "text": ""}
{"id": "203467", "revid": "4327", "url": "https://it.wikipedia.org/wiki?curid=203467", "title": "Malvasia di Casorzo d'Asti Passito", "text": ""}
{"id": "203468", "revid": "4327", "url": "https://it.wikipedia.org/wiki?curid=203468", "title": "Malvasia di Casorzo d'Asti Spumante", "text": ""}
{"id": "203469", "revid": "599013", "url": "https://it.wikipedia.org/wiki?curid=203469", "title": "Malvasia di Castelnuovo Don Bosco", "text": "Il Malvasia di Castelnuovo Don Bosco \u00e8 un vino DOC la cui produzione \u00e8 consentita nella provincia di Asti.\nStoria.\nSi tratta di un tipo di vino che viene prodotto \"da tempo immemorabile\" sulle colline del Monferrato che si trovano ad est di Chieri.\nAbbinamenti consigliati.\nDessert e vari tipi di dolce della tradizione piemontese:\nProduzione.\n\"Provincia, stagione, volume in ettolitri\""}
{"id": "203470", "revid": "4327", "url": "https://it.wikipedia.org/wiki?curid=203470", "title": "Malvasia di Castelnuovo Don Bosco Spumante", "text": ""}
{"id": "203471", "revid": "2912", "url": "https://it.wikipedia.org/wiki?curid=203471", "title": "Haute-Beaume", "text": ""}
{"id": "203472", "revid": "4327", "url": "https://it.wikipedia.org/wiki?curid=203472", "title": "Mandrolisai Rosato", "text": ""}
{"id": "203473", "revid": "1987129", "url": "https://it.wikipedia.org/wiki?curid=203473", "title": "Sala del costume e delle tradizioni popolari", "text": "La Sala del costume e delle tradizioni popolari di Corinaldo (AN) ospita le riproduzioni di abiti cinquecenteschi, utilizzati durante le annuali edizioni della Contesa del Pozzo della Polenta, dai personaggi che interpretano la coppia ducale, i Medici, i duchi di Urbino. Annessa alla sala del costume \u00e8 la mostra di strumenti tessili per la lavorazione delle stoffe, dai batticanapa al telaio.\nIl museo \u00e8 allestito e gestito dall'associazione \"Pozzo della polenta\" e dal gruppo storico citt\u00e0 di Corinaldo \"COMBUSTA REVIXI\".\nVoci correlate.\nQuesto museo aderisce all'Associazione sistema museale della provincia di Ancona"}
{"id": "203474", "revid": "4327", "url": "https://it.wikipedia.org/wiki?curid=203474", "title": "Mandrolisai Rosso", "text": ""}
{"id": "203475", "revid": "4327", "url": "https://it.wikipedia.org/wiki?curid=203475", "title": "Mandrolisai Rosso Superiore", "text": ""}
{"id": "203476", "revid": "4327", "url": "https://it.wikipedia.org/wiki?curid=203476", "title": "Marino Spumante", "text": ""}
{"id": "203477", "revid": "4327", "url": "https://it.wikipedia.org/wiki?curid=203477", "title": "Marino Superiore", "text": ""}
{"id": "203478", "revid": "2912", "url": "https://it.wikipedia.org/wiki?curid=203478", "title": "Infournas", "text": ""}
{"id": "203479", "revid": "339392", "url": "https://it.wikipedia.org/wiki?curid=203479", "title": "Marsala Bianco", "text": ""}
{"id": "203480", "revid": "36426", "url": "https://it.wikipedia.org/wiki?curid=203480", "title": "Marino (vino)", "text": "Il Marino \u00e8 un vino bianco DOC della Provincia di Roma, che trae nome dall'omonima cittadina di Marino, nell'area dei Castelli Romani.\nStoria.\nDurante il periodo romano, il Marino era noto come \"Albanum\", e gi\u00e0 da allora apprezzato e degustato nelle ville dei patrizi romani sui Colli Albani.\nNel 1536 il Sacro Romano Imperatore Carlo V, durante un banchetto allestito in occasione della sua visita a Roma, bevve del vino di Marino dando un giudizio positivo.\nLa vitivinicoltura ha sempre rappresentato la principale attivit\u00e0 economica di Marino e dei marinesi: spesso veniva invocata l'intercessione della Madonna del Rosario detta \"del Popolo\", Immagine miracolosa custodita in una cappella laterale della Basilica di San Barnaba o dello stesso San Barnaba sulla vendemmia.\nNel 1898 le cronache dei giornali dell'epoca registrano tumulti a Marino, in seguito ad una devastante grandinata: il Governo dovette inviare nella cittadina il sottoprefetto con un reparto di Carabinieri a cavallo per riportare l'ordine.\nDal 1904 vennero concepite le \"Feste Castromenie\", per sponsorizzare il vino marinese nell'ambito dell'Ottobrata romana. Nel 1924, per iniziativa del poeta romanesco di origini marinesi Leone Ciprelli, venne festeggiata la prima Sagra dell'Uva nel giorno delle festa della Madonna del Rosario, la prima domenica d'ottobre: in fondo il vino, Marino e la Vergine del Rosario erano da secoli collegati fra loro. Il sacro ed il profano si unirono cos\u00ec in una festa che ancora oggi attira migliaia di persone, ed \u00e8 caratterizzata dal famoso \"miracolo delle fontane che danno vino\".\nAbbinamenti gastronomici.\nCon i piatti tipici della cucina romana. Si consiglia con piatti a base di pesce e con gli antipasti:\nProduzione.\n\"Provincia, stagione, volume in ettolitri\""}
{"id": "203481", "revid": "39224", "url": "https://it.wikipedia.org/wiki?curid=203481", "title": "Marsala Liquoroso", "text": ""}
{"id": "203482", "revid": "39224", "url": "https://it.wikipedia.org/wiki?curid=203482", "title": "Marsala Rosso", "text": ""}
{"id": "203483", "revid": "4327", "url": "https://it.wikipedia.org/wiki?curid=203483", "title": "Martina Franca Spumante", "text": ""}
{"id": "203488", "revid": "110157", "url": "https://it.wikipedia.org/wiki?curid=203488", "title": "Pinacoteca comunale di Ostra", "text": "La Pinacoteca Comunale di Ostra \u00e8 situata nel palazzo dei Conventuali; conserva oggetti, arredi e tele di soggetto sacro provenienti dalle chiese dell'anconetano.\nTra i dipinti, una splendida tela di Andrea Sacchi (1599-1661), pittore della scuola romana e un'opera del francese Francesco Perrier (XVII secolo).\nVoci correlate.\nQuesto museo aderisce all'Associazione sistema museale della provincia di Ancona"}
{"id": "203490", "revid": "599013", "url": "https://it.wikipedia.org/wiki?curid=203490", "title": "Martina Franca (vino)", "text": "Il Martina Franca \u00e8 un vino DOC, la cui produzione \u00e8 consentita nelle province di Bari, Brindisi e Taranto.\nTipologie.\nMartina Franca Spumante.\nTemperatura di servizio.\nSui 10-12\u00a0\u00b0C; 6-8\u00a0\u00b0C lo spumante.\nInvecchiamento.\n\u00c8 preferibile consumarlo entro i 6 - 14 mesi dalla vinificazione.\nAbbinamenti consigliati.\nAperitivo, antipasti e piatti di pesce.\nProduzione.\n\"Provincia, stagione e volume in ettolitri\""}
{"id": "203491", "revid": "4327", "url": "https://it.wikipedia.org/wiki?curid=203491", "title": "Menfi Bianco", "text": ""}
{"id": "203492", "revid": "599013", "url": "https://it.wikipedia.org/wiki?curid=203492", "title": "Menfi Bonera", "text": "Il Menfi Bonera \u00e8 un vino DOC istituito con decreto dell'1/09/97 pubblicato sulla gazzetta ufficiale del 12/09/97 n 213.\nSi produce in alcuni terreni del comune di Menfi, provincia di Agrigento.\nTecniche produttive.\nIl vino Menfi Bonera deve essere invecchiato almeno per un anno (a decorrere dal 1\u00ba novembre dell'anno di produzione delle uve), prima della commercializzazione.\nProduzione.\n\"Provincia, stagione, volume in ettolitri\"\nVoci correlate.\nMenfi (vino)"}
{"id": "203493", "revid": "4327", "url": "https://it.wikipedia.org/wiki?curid=203493", "title": "Menfi Bonera Riserva", "text": ""}
{"id": "203495", "revid": "599013", "url": "https://it.wikipedia.org/wiki?curid=203495", "title": "Menfi Cabernet Sauvignon", "text": "Il Menfi Cabernet Sauvignon \u00e8 un vino DOC istituito con decreto dell'1/09/97 pubblicato sulla gazzetta ufficiale del 12/09/97 n 213.\nAbbraccia vini prodotti nei comuni di Menfi, Sciacca, Sambuca di Sicilia in provincia di Agrigento e Castelvetrano in provincia di Trapani.\nProduzione.\n\"Provincia, stagione, volume in ettolitri\"\nVoci correlate.\nMenfi (vino)"}
{"id": "203496", "revid": "599013", "url": "https://it.wikipedia.org/wiki?curid=203496", "title": "Menfi Chardonnay", "text": "Il Menfi Chardonnay \u00e8 un vino DOC istituito con decreto dell'1/09/97 pubblicato sulla gazzetta ufficiale del 12/09/97 n 213.\nAbbraccia vini prodotti nei comuni di Menfi, Sciacca, Sambuca di Sicilia in provincia di Agrigento e Castelvetrano in provincia di Trapani.\nProduzione.\n\"Provincia, stagione, volume in ettolitri\"\nVoci correlate.\nMenfi (vino)"}
{"id": "203497", "revid": "599013", "url": "https://it.wikipedia.org/wiki?curid=203497", "title": "Menfi Feudo dei Fiori", "text": "Il Menfi Feudo dei Fiori \u00e8 un vino DOC istituito con decreto dell'1/09/97 pubblicato sulla gazzetta ufficiale del 12/09/97 n 213.\nSi produce nei terreni dell'ex \"Feudo dei Fiori\" nel comune di Menfi, provincia di Agrigento.\nVitigni con cui \u00e8 consentito produrlo.\nLa resa per ettaro deve essere non superiore alle 10 t per lo Chardonnay ed alle 12 t per tutti gli altri vitigni.\nProduzione.\n\"Provincia, stagione, volume in ettolitri\"\nVoci correlate.\nMenfi (vino)"}
{"id": "203498", "revid": "599013", "url": "https://it.wikipedia.org/wiki?curid=203498", "title": "Menfi Grecanico", "text": "Il Menfi Grecanico \u00e8 un vino DOC istituito con decreto dell'1/09/97 pubblicato sulla gazzetta ufficiale del 12/09/97 n 213.\nAbbraccia vini prodotti nei comuni di Menfi, Sciacca, Sambuca di Sicilia in provincia di Agrigento e Castelvetrano in provincia di Trapani.\nProduzione.\n\"Provincia, stagione, volume in ettolitri\"\nVoci correlate.\nMenfi (vino)"}
{"id": "203499", "revid": "599013", "url": "https://it.wikipedia.org/wiki?curid=203499", "title": "Menfi Insolia o Ansonica", "text": "Il Menfi Insolia o Ansonica \u00e8 un vino DOC istituito con decreto dell'1/09/97 pubblicato sulla gazzetta ufficiale del 12/09/97 n 213.\nAbbraccia vini prodotti nei comuni di Menfi, Sciacca, Sambuca di Sicilia in provincia di Agrigento e Castelvetrano in provincia di Trapani.\nProduzione.\n\"Provincia, stagione, volume in ettolitri\"\nVoci correlate.\nMenfi (vino)"}
{"id": "203500", "revid": "599013", "url": "https://it.wikipedia.org/wiki?curid=203500", "title": "Menfi Merlot", "text": "Il Menfi Merlot \u00e8 un vino DOC istituito con decreto dell'1/09/97 pubblicato sulla gazzetta ufficiale del 12/09/97 n 213.\nAbbraccia vini prodotti nei comuni di Menfi, Sciacca, Sambuca di Sicilia in provincia di Agrigento e Castelvetrano in provincia di Trapani.\nProduzione.\n\"Provincia, stagione, volume in ettolitri\"\nVoci correlate.\nMenfi (vino)"}
{"id": "203501", "revid": "2912", "url": "https://it.wikipedia.org/wiki?curid=203501", "title": "Mon\u00eatier-les-Bains", "text": ""}
{"id": "203502", "revid": "599013", "url": "https://it.wikipedia.org/wiki?curid=203502", "title": "Menfi Nero d'Avola", "text": "Il Menfi Nero d'Avola \u00e8 un vino DOC istituito con decreto dell'1/09/97 pubblicato sulla gazzetta ufficiale del 12/09/97 n 213.\nAbbraccia vini prodotti nei comuni di Menfi, Sciacca, Sambuca di Sicilia in provincia di Agrigento e Castelvetrano in provincia di Trapani.\nProduzione.\n\"Provincia, stagione, volume in ettolitri\"\nVoci correlate.\nMenfi (vino)"}
{"id": "203506", "revid": "599013", "url": "https://it.wikipedia.org/wiki?curid=203506", "title": "Menfi Sangiovese", "text": "Il Menfi Sangiovese \u00e8 un vino DOC istituito con decreto dell'1/09/97 pubblicato sulla gazzetta ufficiale del 12/09/97 n 213.\nAbbraccia vini prodotti nei comuni di Menfi, Sciacca, Sambuca di Sicilia in provincia di Agrigento e Castelvetrano in provincia di Trapani.\nProduzione.\n\"Provincia, stagione, volume in ettolitri\"\nVoci correlate.\nMenfi (vino)"}
{"id": "203507", "revid": "599013", "url": "https://it.wikipedia.org/wiki?curid=203507", "title": "Menfi Syrah", "text": "Il Menfi Syrah \u00e8 un vino DOC istituito con decreto dell'1/09/97 pubblicato sulla gazzetta ufficiale del 12/09/97 n 213.\nAbbraccia vini prodotti nei comuni di Menfi, Sciacca, Sambuca di Sicilia in provincia di Agrigento e Castelvetrano in provincia di Trapani.\nAbbinamenti consigliati.\nMelanzane cotte con uvetta, olive, pinoli.\nProduzione.\n\"Provincia, stagione, volume in ettolitri\"\nVoci correlate.\nMenfi (vino)"}
{"id": "203508", "revid": "599013", "url": "https://it.wikipedia.org/wiki?curid=203508", "title": "Menfi vendemmia tardiva", "text": "Il Menfi vendemmia tardiva \u00e8 un vino DOC istituito con decreto dell'1/09/97 pubblicato sulla gazzetta ufficiale del 12/09/97 n 213.\nSi produce nei comuni di Menfi, Sciacca, Sambuca di Sicilia in provincia di Agrigento e Castelvetrano in provincia di Trapani.\nTecniche produttive.\nSi devono impiegare solo uve parzialmente appassite sulla piante non vendemmiate prima del:\nProduzione.\n\"Provincia, stagione, volume in ettolitri\"\nVoci correlate.\nMenfi (vino)"}
{"id": "203509", "revid": "93556", "url": "https://it.wikipedia.org/wiki?curid=203509", "title": "Primi ministri della Nuova Zelanda", "text": "Quanto segue \u00e8 un elenco dei Primi ministri della Nuova Zelanda (e ancor prima del Dominion della Nuova Zelanda, fino al 1947) dal 1856 ad oggi. "}
{"id": "203510", "revid": "310967", "url": "https://it.wikipedia.org/wiki?curid=203510", "title": "Meranese di Collina", "text": ""}
{"id": "203511", "revid": "310967", "url": "https://it.wikipedia.org/wiki?curid=203511", "title": "Meranese di Collina Burgravio", "text": ""}
{"id": "203512", "revid": "287204", "url": "https://it.wikipedia.org/wiki?curid=203512", "title": "Dirceu", "text": "Biografia.\nGiocatore di talento, \u00e8 ritenuto tra i giocatori brasiliani pi\u00f9 forti e rappresentativi della sua epoca. Esordisce a 16 anni nel Coritiba, poi si trasferisce nel 1971 al Botafogo, nel club in cui trascorre pi\u00f9 tempo nei suoi 26 anni di carriera, giocando 4 stagioni per il \"Fogo\". In seguito veste anche le maglie di Fluminense e Vasco da Gama, per poi passare ai messicani dell'America. Dopo il Mondiale 1978 \u00e8 giudicato dai media come uno dei tre giocatori pi\u00f9 forti al mondo, dietro Mario Kempes e Ruud Krol. Nel 1979 si trasferisce a Madrid, sponda Atl\u00e9tico: gioca 82 volte con i \"Colchoneros\" realizzando 26 marcature in tre stagioni, prima di arrivare anche in Italia, firmando per l'Hellas Verona all'et\u00e0 di 30 anni.\nNei quattro anni successivi veste le divise di Napoli, Ascoli, Como e Avellino. Quasi dieci anni dopo esser partito, torna in Brasile nel 1987, accasandosi al Vasco da Gama. Nel 1988 tenta l'avventura negli States (ASL). Nel 1989 fa il suo ritorno in Italia, firmando per l'Ebolitana, club dilettantistico di quarta divisione. Dopo un paio di stagioni si trasferisce al Benevento, giocando la sua quinta stagione in Campania (una a Napoli, una ad Avellino e due ad Eboli), ancora tra i dilettanti. Dopo aver annunciato una prima volta il proprio ritiro, passa in una squadra del campionato turco nella stagione 1993-1994 e nel gennaio 1995 fa ritorno anche in Messico, accordandosi con un club di seconda categoria.\nCon la Nazionale verdeoro in tredici anni gioca 44 partite, segna 7 gol, partecipa a una Olimpiade (1972) e a tre Mondiali (1974, bronzo ad Argentina 1978 e 1982). Nel 1986 dovrebbe giocare il suo quarto Mondiale, eguagliando cos\u00ec Pel\u00e9, ma a causa di un infortunio occorsogli a un mese dall'inizio del Mondiale, il CT del Brasile Tel\u00ea Santana non rischia e sceglie di portare in Messico il giovane Edivaldo.\nHa tentato anche l'esperienza nel calcio a 5, senza troppo successo. Negli ultimi anni si era stabilito a Eboli, dove aveva intrapreso un'attivit\u00e0 di noleggio di auto di prestigio per cerimonie e poi ad Ancona dove aveva aperto un pub (La voce della Luna). Nel 1995, mentre \u00e8 in compagnia di un amico italiano (Pasquale Sazio), ha un incidente d'auto e non sopravvive allo schianto, morendo a Rio de Janeiro all'et\u00e0 di 43 anni. Per commemorarlo, la citt\u00e0 di Eboli nel 2001 gli ha intitolato il nuovo stadio comunale da 15.000 posti.\nIn Brasile era soprannominato \"la formica\" (\"la formiga\" in portoghese), per via della sua elevata resistenza, dato che durante l'incontro riusciva a coprire ogni zona del centrocampo. Un altro soprannome che aveva ottenuto in patria era \"la farfalla\". In Italia invece venne soprannominato \"Lo Zingaro\" per le numerose squadre in cui ha militato nel corso della carriera.\nDa piccolo Dirceu giocava a calcio in casa. Il padre, Jos\u00e9 Ribero Guimaraes, era un operaio che lavorava il cuoio in una conceria e aveva incoraggiato il figlio a proseguire nel calcio, essendo stato anch'egli un calciatore: giocava infatti nel ruolo di terzino. Ha un fratello e due sorelle. Dirceu era un bravo studente. Quando la madre Diva Delfino apre un bar, Dirceu, dall'et\u00e0 di 10 anni, la aiuta nel lavoro per diversi anni anche dopo l'approdo alle giovanili del Curitiba.Grazie all'impegno del padre, il giovane Dirceu gioca dei tornei amichevoli con la squadra del suo quartiere, per la quale il padre fa praticamente tutto, dall'organizzare le partite ad allenare i giovani, cercando anche di pubblicizzare i match.\nSposatosi con Vania nel 1977, aveva tre figli (uno di nome Dirceu Jos\u00e9, nato nel 1978) e, al momento della sua morte avvenuta nel 1995 in un incidente stradale, la moglie aveva in grembo il suo quarto figlio.\nCaratteristiche tecniche.\nAla o esterno sinistro mancino, era spesso schierato da tornante, giocando con il numero 11. Poteva per\u00f2 anche giocare al centro. Non velocissimo, aveva tuttavia un'ottima resistenza e un buon dribbling, giocatore dalle spiccate doti offensive. In Italia ha giocato anche come regista e nel ruolo di mezzapunta, definito anche come attaccante. Era un ottimo tiratore di calci di punizione, bravo anche nel tiro da fuori, potentissimo e carico di effetto.\nCarriera.\nClub.\nInizia a giocare nel Curitiba gi\u00e0 dalle giovanili, arrivandoci nel 1965. Due anni pi\u00f9 tardi vince il titolo giovanile col Curitiba. Promosso in prima squadra nel 1968, per i primi due anni nel club non gli viene pagato lo stipendio: il Curitiba si giustifica dicendo che non hanno i soldi per pagarlo, il centrocampista per\u00f2 non lo richiede nemmeno, per lui \u00e8 gi\u00e0 un onore giocare per la squadra della sua citt\u00e0. In questa squadra \u00e8 schierato spesso da ala sinistra, vestendo il numero 11. Nel 1970 \u00e8 costretto a fare il servizio militare: durante i campionati militari sulla distanza di mille metri, stabilisce un nuovo record. Nel 1971 vince il campionato regionale e si ripete l'anno seguente, conquistando un altro torneo Paranaense. Nel 1973 si trasferisce a Rio de Janeiro, per giocare col Botafogo, un'esperienza che Dirceu non giudica positiva, poich\u00e9 \u00abper me che venivo da un piccolo centro \u00e8 stato un trauma. Avevo in squadra grandi campioni come Jairzinho, quanto a prendere l'esempio lasciamo perdere... Bevevano, fumavano, si divertivano, dormivano poco, non lui in particolare, ma tutti gli altri e io s\u00ec, li prendevo come esempio, ma ripetendomi sempre che non sarei diventato come loro. Volevo salvarmi io\u00bb. Dirceu divide spesso la stanza con Jairzinho, giocatore che gli insegna praticamente a giocare a calcio.\nNel 1976 \u00e8 tesserato dal Fluminense, dove ritrova i Nazionali Rivelino, Edinho e Carlos Alberto: la societ\u00e0 vince subito il campionato Carioca. L'anno seguente si trasferisce al Vasco da Gama e tra gli altri, figurano anche Roberto Dinamite e Orlando Pe\u00e7anha: il Vasco ottiene il successo nel Carioca 1977, vincendo anche l'edizione 1978. Nel 1978 il Vasco da Gama lo cede ai messicani dell'America in cambio di 600.000 dollari, al giocatore ritorna il 15% del prezzo d'acquisto: con questo budget, Dirceu compra il terreno di gioco in cui passava le giornate da giovane e ci costruisce attorno degli edifici, tenendone uno per se e regalandone altri quattro ai suoi familiari.\nDopo un paio d'anni, nel 1979 tenta l'avventura europea, accasandosi all'Atl\u00e9tico Madrid, club spagnolo con il quale firma un triennale, portandosi appresso anche parte della famiglia. Segna 14 gol in 24 sfide di Liga nella prima stagione e nel suo secondo anno spagnolo firma 8 reti. La sua terza annata invece, \u00e8 meno fortunata delle precedenti: pur giocando con molta frequenza, \u00e8 costretto ad operarsi alle tonsille e subisce il suo unico infortunio muscolare in carriera, stirandosi al polpaccio. Alla vigilia del Mondiale rifiuta diverse offerte da vari club e al termine di Spagna '82 \u00e8 vicino a firmare per la , grazie a un contatto tra lui e il procuratore di Falc\u00e3o, suo connazionale: la finestra di mercato si chiude e alla fine Dirceu \u00e8 ingaggiato dal Verona, neopromosso in Serie A.\nArrivato a Verona, non \u00e8 un acquisto voluto dal tecnico dei gialloblu Osvaldo Bagnoli, che vorrebbe farne a meno, pensando anche alle dimissioni, ma anche per via dei migliaia di nuovi abbonamenti ottenuti grazie all'arrivo del brasiliano, fortemente sostenuto dai tifosi del Verona, il tecnico lo tiene, restando sulla panchina veneta e pur dovendo rinunciare a Francesco Guidolin, capitano, pupillo dell'allenatore e protagonista della promozione dalla B alla A: nonostante un'ottima stagione e il successo riscosso tra i sostenitori dell'Hellas, dopo 29 presenze 2 gol e l'aver contribuito alla qualificazione del club in Coppa UEFA, Bagnoli decide di metterlo in vendita l'anno seguente. In Italia riesce a trovare un procuratore, Antonio Caliendo.\n\u00c8 acquistato dal Napoli, firmando un contratto triennale per un totale di 450.000 dollari ed \u00e8 subito accolto calorosamente dai sostenitori partenopei, ma in questo trasferimento c'\u00e8 una controversia con il Verona, che alla fine ha la meglio sui campani e ottiene 375 milioni di lire di risarcimento. A Napoli gioca 30 incontri e realizza 5 reti in campionato, mentre il club riesce ad ottenere la salvezza a due giornate dal termine del campionato. Con l'arrivo degli argentini Daniel Bertoni e Diego Armando Maradona, per via della regola del numero massimo di due stranieri in campo per ogni club italiano, Dirceu \u00e8 costretto controvoglia a lasciare Napoli: il club gli d\u00e0 un indennizzo pari a circa 500 milioni di lire ($ 462.000). Passa quindi all'Ascoli durante il mercato autunnale di riparazione, ma gioca una sola stagione a causa dei litigi col presidente Costantino Rozzi e al termine del campionato i marchigiani retrocedono in Serie B.\nIn seguito firma un biennale con il Como, venendo subito ben accolto dai tifosi del club lombardo, essendo ritenuto come il giocatore pi\u00f9 importante dei comaschi; riesce anche ad ambientarsi subito bene con la nuova squadra, tuttavia si ritrova ad aver contro l'allenatore dei lombardi Rino Marchesi, arrivato a stagione in corso al posto di Roberto Clagluna, in una stagione giudicata positiva per il brasiliano. Il 29 gennaio 1986 contribuisce alla vittoria riportata dal Como sulla per 1-0. L'anno successivo, nel 1986, \u00e8 tesserato dall'Avellino: secondo i media gioca il suo miglior anno in Italia e, dopo esser rimasto svincolato al termine della stagione, fino a dicembre si pensa possa rimanere in Italia, dove ha comprato pure casa, mentre invece torna al Vasco da Gama. Resta in patria un solo anno, trasferendosi negli Stati Uniti: gioca per una stagione nei Miami Sharks, squadra militante nell'American Soccer League (ASL), una sorta di seconda divisione nazionale del calcio statunitense a livello dilettantistico.\nNell'estate del 1989 decide di tornare in Italia, ad Eboli, andando a rinforzare la squadra locale iscritta in quarta divisione nazionale, tra i dilettanti: il centrocampista brasiliano gioca per l'Ebolitana per via della conoscenza con il presidente della societ\u00e0, un imprenditore che lo fa abitare in una delle sue ville durante il suo periodo ad Eboli. Veste i colori dell'Ebolitana per un paio d'anni, trasferendosi al Benevento nell'annata 1991-1992, nuovamente nel quarto livello del calcio italiano. Il 25 settembre 1991 si gioca a Napoli la partita d'addio al calcio di Dirceu. Dopo aver detto di voler concludere la carriera nel 1992, ritorna al calcio giocato prima nel campionato turco poi con i messicani dell'Atl\u00e9tico Yucatan, esordendo nei primi di gennaio 1995 e chiudendo la carriera in Messico.\nEbbe poi una appendice sportiva dedicata al calcio a cinque, per alcuni anni parallela a quella del calcio a undici, dato che all'epoca non vi erano norme che vietassero il doppio tesseramento, gioc\u00f2 una stagione nel Bologna in serie A e nelle due successive concluse la sua carriera in serie B di calcio a cinque con la Giampaoli-Gaudianello di Ancona (nella stagione 1993-1994 realizz\u00f2 16 reti in 26 partite).\nIl 15 settembre 1995, all'et\u00e0 di 43 anni, muore nel quartiere di Barra da Tijuca, nella periferia di Rio de Janeiro, in seguito ad un incidente stradale: Dirceu guidava la sua auto mentre era in compagnia di un amico italiano, andandosi a schiantare nel tentativo di sfuggire ad una collisione frontale contro un altro veicolo, uscendo fuori strada oltre un cavalcavia.\nNazionale.\nNel 1972 lo nota e lo inizia a convocare in Nazionale il CT del Brasile M\u00e1rio Zagallo, che lo inserisce nella lista dei partecipanti per le Olimpiadi di Monaco di Baviera 1972: Dirceu segna sia contro la Danimarca (3-2 per i danesi) sia contro l'Ungheria (2-2), ma i brasiliani terminano il proprio girone all'ultimo posto, anche dietro all'Iran (sfida persa 1-0), ed escono dal torneo. Zagallo lo porta anche al Mondiale 1974 in Germania Ovest: i verdeoro passano il primo girone, comprendente Scozia, Jugoslavia e Zaire, grazie a due pareggi e il successo per 3-0 sulla Nazionale africana. Il Brasile passa il primo girone al secondo posto grazie alla differenza reti favorevole contro la Scozia, ch'era arrivata a pari punti con i sudamericani. Nella seconda fase a gruppi il Brasile batte la Germania Est (0-1), sconfigge anche i rivali dell'Argentina (1-2), ma contro i Paesi Bassi cede 2-0, dopo aver subito una durissima preparazione e aver fatto diversi test psico-fisici. Il Brasile perde anche la finale per il terzo posto contro la meno quotata Polonia (0-1).\n\u00c8 convocato anche per il Mondiale 1978: data come favorita, la Nazionale brasiliana passa la prima fase a gironi, pareggia con la Svezia, pareggia contro la Spagna e batte 2-1 l'Austria, vincendo il proprio raggruppamento. Nella seconda fase a gironi i verdeoro affrontano Per\u00f9 (3-0, doppietta di Dirceu), Argentina (0-0) e Polonia (3-1), passando anche il secondo girone dietro l'Argentina a pari punti, ma a causa della differenza reti l'Argentina termina prima e arriva alla finale contro i Paesi Bassi, mentre il Brasile arrivato secondo deve affrontare l'Italia nella finale per il terzo posto, poi vinta 2-1 in rimonta con una rete proprio di Dirceu. Con questi tre gol conclude il campionato del mondo come miglior realizzatore del Brasile assieme Roberto Dinamite, andando anche a ottenere il Pallone di Bronzo come terzo miglior calciatore del torneo. Al termine del Mondiale, \u00e8 elogiato dalla stampa che lo descrive come uno dei migliori al mondo dietro all'attaccante argentino Kempes e al libero olandese Krol. In seguito per\u00f2, i media brasiliani scrivono anche che Dirceu ha criticato l'allenatore Cl\u00e1udio Coutinho, il presidente della federcalcio brasiliana e il giocatore Rivelino, che secondo la stampa nazionale Dirceu avrebbe apostrofato come \u00abormai cos\u00ec vecchio che per correre deve prendere il tass\u00ec\u00bb. Il centrocampista replica che \u00e8 tutto falso e i giornalisti brasiliani non lo intervisteranno pi\u00f9.\nAl suo terzo Mondiale, quello di Spagna 1982, il tecnico Santana muta il ruolo di Dirceu, schierandolo un po' pi\u00f9 come interno di centrocampo. Il centrocampista \u00e8 schierato titolare contro l'URSS (2-1), ma gioca solo 45' prima di uscire per Paulo Isidoro. Non scende pi\u00f9 in campo, restando in panchina nelle successive quattro partite del Mondiale e la Nazionale verdeoro, data anche in questa edizione tra le favorite alla vittoria finale, \u00e8 eliminata nella seconda fase a gironi dopo la sconfitta patita contro l'Italia (3-2). Secondo lo stesso Dirceu, il Brasile ha perso il Mondiale a causa della troppa pressione per via del fatto che erano dati come Nazionale favorita al successo e anche per la scarsa motivazione. Il centrocampista \u00e8 convocato in Nazionale fino al 1986, totalizzando pi\u00f9 di quaranta presenze e 7 gol con la Nazionale brasiliana. Il CT Tel\u00ea Santana, che gi\u00e0 l'aveva schierato con il contagocce nel campionato mondiale spagnolo, lo vorrebbe convocare per il Mondiale 1986 che si disputa in Messico, ma intorno al 14 maggio 1986 subisce un infortunio ai legamenti del ginocchio destro durante un allenamento con la Nazionale e non riesce pi\u00f9 a rientrare in condizione di forma, venendo rimpiazzato da Edivaldo: se avesse giocato il quarto Mondiale, Dirceu avrebbe raggiunto Pel\u00e9 per quanto riguarda il numero di partecipazioni ai campionati del mondo. Escluso dalla lista dei 22 brasiliani per il Mondiale 1986, la televisione messicana decide di contattare Dirceu, gi\u00e0 popolare nel Paese per aver giocato bene con la maglia dell'America, proponendogli di fare il telecronista."}
{"id": "203513", "revid": "599013", "url": "https://it.wikipedia.org/wiki?curid=203513", "title": "Merlot di Aprilia", "text": "Il Merlot di Aprilia \u00e8 un vino DOC la cui produzione \u00e8 consentita nelle province di Latina e Roma.\nStoria.\nLa presenza della viticoltura nell\u2019area delimitata risale all\u2019epoca preromana, ma inizi\u00f2 a declinare gi\u00e0 ai tempi di a causa dei disboscamenti selvaggi che provocarono la formazione di zone acquitrinose e paludose e l\u2019insorgere della malaria, spostandosi progressivamente verso le zone limitrofe pi\u00f9 interne ed esposte ad un'altitudine maggiore. \nAl Rinascimento risalgono i primi lavori di bonifica della palude pontina ad opera di papa Leone X, che furono proseguiti da papa Sisto V e da Pio VI sul finire del Settecento. Ci\u00f2 permise di rendere coltivabili molti terreni contribuendo alla rinascita dell\u2019agricoltura. \nLa bonifica definitiva della risale agli anni trenta del secolo scorso e ha permesso il totale recupero dei terreni. L\u2019Agro pontino fu diviso in unit\u00e0 terriere di estensione variabile a seconda della fertilit\u00e0 del terreno e con una media di 20 ha per ogni gruppo familiare, che ebbe in dotazione una casa colonica (il podere), munita dei servizi civili e agricoli necessari. \nNel periodo ottobre-novembre 1932 inizi\u00f2 l\u2019immigrazione di circa 60.000 contadini veneti, friulani ed emiliani (soprattutto ferraresi) che dovevano popolare l\u2019Agro bonificato (inclusa la citt\u00e0 di Aprilia). Diedero origine ad una viticoltura che, da una iniziale destinazione per l\u2019autoconsumo (con variet\u00e0 tipiche delle loro terre di origine come il Sangiovese ed il Merlot) in quanto il vino era considerato un alimento corroborante per il lavoro, pass\u00f2 progressivamente, segnatamente negli anni settanta del secolo scorso, ad una viticoltura da reddito.\nGrazie alle loro peculiarit\u00e0, numerosi sono i riconoscimenti ottenuti dai vini a DOC Aprilia sia in ambito locale, nazionale che internazionale. Ben figurano inoltre sulle principali guide nazionali. Anche nei concorsi sia nazionali, sia internazionali i vini hanno ricevuto e continuano a ottenere numerosi riconoscimenti.\nProduzione.\n\"Provincia, stagione, volume in ettolitri\""}
{"id": "203515", "revid": "838137", "url": "https://it.wikipedia.org/wiki?curid=203515", "title": "Jal\u00f3n", "text": "Jal\u00f3n \u00e8 il nome di:"}
{"id": "203516", "revid": "599013", "url": "https://it.wikipedia.org/wiki?curid=203516", "title": "Molise Aglianico", "text": "Il Molise Aglianico \u00e8 un vino DOC la cui produzione \u00e8 consentita nelle province di Campobasso e Isernia.\nProduzione.\n\"Provincia, stagione, volume in ettolitri\""}
{"id": "203517", "revid": "599013", "url": "https://it.wikipedia.org/wiki?curid=203517", "title": "Molise Aglianico riserva", "text": "Il Molise Aglianico riserva \u00e8 un vino DOC la cui produzione \u00e8 consentita nelle province di Campobasso e Isernia.\nProduzione.\n\"Provincia, stagione, volume in ettolitri\""}
{"id": "203519", "revid": "599013", "url": "https://it.wikipedia.org/wiki?curid=203519", "title": "Molise Chardonnay", "text": "Il Molise Chardonnay \u00e8 un vino DOC la cui produzione \u00e8 consentita nelle province di Campobasso e Isernia.\nProduzione.\n\"Provincia, stagione, volume in ettolitri\""}
{"id": "203520", "revid": "110157", "url": "https://it.wikipedia.org/wiki?curid=203520", "title": "Museo archeologico statale di Arcevia", "text": "Il Museo archeologico statale di Arcevia (AN) \u00e8 ospitato nei locali dell'ex convento di san Francesco in corso Mazzini. Accoglie una ricca collezione di reperti provenienti dal territorio arceviese a partire dai manufatti in selce di Ponte di Pietra fino ai corredi delle sepolture galliche di Montefortino. \nDal dicembre 2014 il Ministero per i beni e le attivit\u00e0 culturali lo gestisce tramite il Polo museale delle Marche, nel dicembre 2019 divenuto Direzione regionale Musei.\nIl museo.\nLa storia\nInaugurato nel 1996, il Museo nacque dall'accordo tra il Comune di Arcevia e la Soprintendenza Archeologica per le Marche per poter esporre i reperti provenienti dai siti del territorio nel loro contesto. Il primo allestimento constava di tre sale; nel 2004 si aggiunse la sala dedicata alla collezione Monti-Anselmi e venne incrementata con altri corredi la sezione relativa alla necropoli di Montefortino d'Arcevia.\nIl criterio espositivo segue l'ordine cronologico: dal Paleolitico della prima sala, all'Eneolitico di Conelle, passando per l'et\u00e0 del Bronzo di Monte Croce Guardia e, infine, all'et\u00e0 ellenistico-romana di Montefortino. Recentemente, nella prima sala, \u00e8 stata allestita un'aula didattica con pannelli e spazi dedicati ai pi\u00f9 piccoli in cui si propongono attivit\u00e0 e laboratori didattici per le scuole.\nL'edificio\nIl museo \u00e8 ospitato nella struttura conventuale della chiesa di San Francesco, la cui prima edificazione, in stile romanico, risale al 1275, ma che si presenta ora nell'ultimo rifacimento in stile barocchetto, datato al 1750. Dal chiostro, sulle cui pareti si conservano tracce consistenti di affreschi raffiguranti vite di santi, si accede ai locali del Museo e agli altri istituti compresi nel centro culturale \u201cSan Francesco\u201d.\nPercorso museale.\nSala 1\nLa prima sala \u00e8 dedicata all'officina litica rinvenuta in loc. Ponte di Pietra e datata al Paleolitico superiore (circa 20.000 anni fa). Questo sito \u00e8 stato scavato, a pi\u00f9 riprese, a partire dagli anni '60 e ha restituito una notevole quantit\u00e0 di manufatti in selce non ritoccati che ha consentito di interpretare il contesto come un luogo di approvvigionamento e lavorazione della selce. I materiali esposti sono principalmente grattatoi e bulini ma sono presenti anche nuclei e punte a dorso. Al centro della sala \u00e8 stata ricostruita una porzione del giacimento archeologico utilizzando i materiali originali; si tratta di grossi nuclei di selce rossa e nera, numerose lame e schegge non ritoccate e alcuni strumenti abbandonati sul posto in fase di lavorazione.\nSala 2\nLa seconda sala ospita i reperti provenienti dal sito Eneolitico di Conelle di Arcevia; al centro dello spazio espositivo \u00e8 collocato un plastico ricostruttivo dell'abitato e del relativo fossato difensivo che ha rivelato, con le indagini svolte dall'Universit\u00e0 di Roma negli anni '60, il contesto in cui vivevano i gruppi umani preistorici in questa fase (la datazione rilevata \u00e8 compresa tra il 3600 e il 2650 a.C.). Il materiale esposto \u00e8 costituito da vasellame ceramico utilizzato per la conservazione e il consumo dei cibi solidi e liquidi tra cui la caratteristica brocca con orlo obliquo e versatorio recante una decorazione a punti impressi marginati da linee continue. Sono presenti anche reperti correlati ad attivit\u00e0 domestiche quali fuseruole fittili e in pietra, una macina con pestello, spatole in osso. Relativi rispettivamente alla pratica venatoria e a quella agricola sono le punte di freccia in selce e le asce-martello in pietra levigata. Non mancano i reperti ossei riferibili agli animali domestici allevati a Conelle, come bovini, suini e ovicaprini, ma anche a fauna selvatica rappresentata da cinghiali, cervi e, in minima parte da animali predatori come l'orso.\nSala 3\nLa sala tre ospita i reperti di una collezione paletnologica privata formatasi tra il 1870 e il 1913: al primo nucleo, messo insieme da Augusto Monti di Nidastore, si aggiunsero successivamente i reperti raccolti nel territorio da Anselmo Anselmi, erudito locale e Ispettore Onorario degli Scavi e Monumenti di Arcevia. Nella suggestiva esposizione imitante l'allestimento originario si possono ammirare, disposti secondo i criteri tipologici in uso all'epoca, strumenti in pietra che rappresentano molte fasi della storia della produzione di manufatti litici: dai chopper e i bifacciali alle asce in pietra levigata, passando per lame, bulini, punte di freccia, permette un viaggio alla scoperta di una pagina fondamentale della storia dell'archeologia.\nSala 4\nLe prime due vetrine di questa sala sono destinate ai reperti provenienti dal sito di Cava Giacometti, scavato tra il 1964 e il 1965, che ha restituito una notevole stratigrafia archeologica la cui datazione \u00e8 compresa tra il Neolitico e l'et\u00e0 del Bronzo. I materiali, molto frammentari, appartengono a vasi contenitori in ceramica, reperti in selce e pietra levigata.\nAll'abitato di altura di Monte Croce Guardia sono destinate le successive due vetrine; i materiali esposti sono relativi a questo importante sito dell'et\u00e0 del Bronzo finale (XII-X sec. a.C.): si tratta di un vaso biconico, varie scodelle e ciotole carenate, alcune sopraelevazioni di anse, spilloni in bronzo e elementi decorativi in osso.\nLa seconda met\u00e0 di questo spazio espositivo, cos\u00ec come le altre due sale rimanenti, \u00e8 dedicato a Montefortino d'Arcevia, un importante sito riferibile alla presenza dei Galli Senoni, che si insediarono in questo comprensorio a partire dal IV secolo a.C. Delle tre stele \u201ca falsa porta\u201d, solo una \u00e8 stata rinvenuta a Montefortino, ma le altre due, provenienti dal territorio, presentano la stessa tipologia con rappresentazione di una casa con tetto a doppio spiovente, comunemente interpretata come la porta di Dite, ossia l'ingresso nel mondo dei morti.\nNelle ultime vetrine trovano posto oggetti votivi di vario genere, che attestano il culto di una divinit\u00e0 salutare cui era probabilmente dedicato un santuario collegato alla fonte d'acqua che scorre ancora oggi. I materiali, compresi tra la prima et\u00e0 ellenistica e l'et\u00e0 romana imperiale, comprendono figure votive in lamina ritagliata, vasetti fittili miniaturistici, statuette femminili, ex voto anatomici e frammenti di grandi \"labra \"per offerte.\nSale 5-6\nSono esposti al pubblico, in un sontuoso allestimento concentrato nelle ultime due sale, i materiali di alcuni corredi (tombe 2, 9, 13, 30/30 bis, 33, 35, 39, 46, 47) della ricca necropoli gallica di Montefortino d'Arcevia. In questa localit\u00e0, al centro di un pianoro denominato \u201ci Pianetti\u201d furono scavate sotto la direzione di Edoardo Brizio, sul finire del XIX secolo, circa 47 sepolture di uomini e donne accompagnati da straordinari corredi funerari, databili a un periodo compreso tra la met\u00e0 del IV e gli inizi del II secolo a.C.\nI materiali comprendono armamenti (elmi tipo \u201cMontefortino\u201d, spade con fodero tipo \u201cLa T\u00e8ne\u201d, lance), ornamenti in materiali preziosi, oggetti per la cura della persona (come specchi e strigili, questi ultimi frequenti anche nelle tombe femminili). La maggior parte dei materiali tuttavia riguarda i rituali del banchetto e del simposio: vasellame in ceramica figurata e a vernice nera, contenitori in bronzo (quali calderoni, teglie, olpai, colini..) e strumenti in ferro (spiedi, alari e coltelli). Quasi tutti gli oggetti, ad eccezione delle armi e di alcuni monili, sono frutto di importazione dalla Grecia, dall'Etruria, dall'Italia meridionale, a conferma dell'accelerato grado di assimilazione dei sistemi culturali italici.\nOrari di apertura.\nLuned\u00ec - mercoled\u00ec - gioved\u00ec\n13,30-19,30\nMarted\u00ec - venerd\u00ec - sabato - domenica\n8,30-13,30\nChiuso la seconda domenica del mese\nBibliografia.\nPonte di Pietra\nCava Giacometti\nConelle\nMonte Croce Guardia\nMontefortino"}
{"id": "203521", "revid": "6340", "url": "https://it.wikipedia.org/wiki?curid=203521", "title": "Fimbulwinter", "text": ""}
{"id": "203523", "revid": "599013", "url": "https://it.wikipedia.org/wiki?curid=203523", "title": "Molise Falanghina", "text": "Il Molise Falanghina \u00e8 un vino DOC la cui produzione \u00e8 consentita nelle province di Campobasso e Isernia.\nProduzione.\n\"Provincia, stagione, volume in ettolitri\""}
{"id": "203524", "revid": "2912", "url": "https://it.wikipedia.org/wiki?curid=203524", "title": "Motte-en-Champsaur", "text": ""}
{"id": "203525", "revid": "599013", "url": "https://it.wikipedia.org/wiki?curid=203525", "title": "Molise Greco Bianco", "text": "Il Molise Greco Bianco \u00e8 un vino DOC la cui produzione \u00e8 consentita nelle province di Campobasso e Isernia.\nAbbinamenti gastronomici.\nSi consiglia con piatti a base di pesce e con gli antipasti:\nProduzione.\n\"Provincia, stagione, volume in ettolitri\""}
{"id": "203526", "revid": "599013", "url": "https://it.wikipedia.org/wiki?curid=203526", "title": "Molise Montepulciano", "text": "Il Molise Montepulciano era un vino DOC la cui produzione \u00e8 stata consentita nelle province di Campobasso e Isernia dal 1998 al 2000.\nLa denominazione fu annullata a seguito di un ricorso sull'uso del nome \"Montepulciano\" depositato dalla Regione Toscana, dalla Provincia di Siena e dal Consorzio del Vino Nobile di Montepulciano presso il TAR del Lazio nel 2000. La regione Molise tent\u00f2 di mantenere la denominazione che dal 1968 era un uso per il Montepulciano d'Abruzzo rosso.\nPer tutelare i produttori di uve Montepulciano in Molise \u00e8 stata richiesta la creazione di una nuova Denominazione di Origine Protetta. Attualmente i vini prodotti in Molise con almeno l'85% di uve Montepulciano possono essere commercializzati con la denominazione Molise Rosso DOC.\nProduzione.\n\"Provincia, stagione, volume in ettolitri\""}
{"id": "203527", "revid": "599013", "url": "https://it.wikipedia.org/wiki?curid=203527", "title": "Molise Montepulciano riserva", "text": "Il Molise Montepulciano riserva era un vino DOC la cui produzione \u00e8 stata consentita nelle province di Campobasso e Isernia dal 1998 al 2000.\nLa denominazione fu annullata, insieme a quella del Molise Montepulciano, a seguito di un ricorso sull'uso del nome \"Montepulciano\" depositato dalla Regione Toscana, dalla Provincia di Siena e dal Consorzio del Vino Nobile di Montepulciano.\nProduzione.\n\"Provincia, stagione, volume in ettolitri\""}
{"id": "203528", "revid": "599013", "url": "https://it.wikipedia.org/wiki?curid=203528", "title": "Molise Moscato bianco", "text": "Il Molise Moscato bianco \u00e8 un vino DOC la cui produzione \u00e8 consentita nelle province di Campobasso e Isernia.\nProduzione.\n\"Provincia, stagione, volume in ettolitri\""}
{"id": "203529", "revid": "599013", "url": "https://it.wikipedia.org/wiki?curid=203529", "title": "Molise Moscato bianco passito", "text": "Il Molise Moscato bianco passito \u00e8 un vino passito DOC la cui produzione \u00e8 consentita nelle province di Campobasso e Isernia.\nProduzione.\n\"Provincia, stagione, volume in ettolitri\""}
{"id": "203530", "revid": "599013", "url": "https://it.wikipedia.org/wiki?curid=203530", "title": "Molise Moscato bianco spumante di qualit\u00e0", "text": "Il Molise Moscato bianco spumante di qualit\u00e0 \u00e8 un vino spumante DOC la cui produzione \u00e8 consentita nelle province di Campobasso e Isernia.\nProduzione.\n\"Provincia, stagione, volume in ettolitri\""}
{"id": "203531", "revid": "287204", "url": "https://it.wikipedia.org/wiki?curid=203531", "title": "Jalon", "text": ""}
{"id": "203534", "revid": "599013", "url": "https://it.wikipedia.org/wiki?curid=203534", "title": "Molise Pinot bianco", "text": "Il Molise Pinot bianco \u00e8 un vino DOC la cui produzione \u00e8 consentita nelle province di Campobasso e Isernia.\nAbbinamenti gastronomici.\nSi consiglia con piatti a base di pesce e con gli antipasti:\nProduzione.\n\"Provincia, stagione, volume in ettolitri\""}
{"id": "203536", "revid": "599013", "url": "https://it.wikipedia.org/wiki?curid=203536", "title": "Molise Sangiovese", "text": "Il Molise Sangiovese \u00e8 un vino DOC la cui produzione \u00e8 consentita nelle province di Campobasso e Isernia.\nProduzione.\n\"Provincia, stagione, volume in ettolitri\""}
{"id": "203537", "revid": "599013", "url": "https://it.wikipedia.org/wiki?curid=203537", "title": "Molise Sauvignon", "text": "Il Molise Sauvignon \u00e8 un vino DOC la cui produzione \u00e8 consentita nelle province di Campobasso e Isernia.\nProduzione.\n\"Provincia, stagione, volume in ettolitri\""}
{"id": "203543", "revid": "599013", "url": "https://it.wikipedia.org/wiki?curid=203543", "title": "Molise Trebbiano", "text": "Il Molise Trebbiano \u00e8 un vino DOC la cui produzione \u00e8 consentita nelle province di Campobasso e Isernia.\nProduzione.\n\"Provincia, stagione, volume in ettolitri\""}
{"id": "203544", "revid": "2912", "url": "https://it.wikipedia.org/wiki?curid=203544", "title": "Orres", "text": ""}
{"id": "203545", "revid": "599013", "url": "https://it.wikipedia.org/wiki?curid=203545", "title": "Monferrato bianco", "text": "Il Monferrato bianco \u00e8 un vino DOC la cui produzione \u00e8 consentita nelle province di Alessandria e Asti.\nStoria.\n\u00c8 di Monferrato\nProduzione.\n\"Provincia, stagione, volume in ettolitri\""}
{"id": "203546", "revid": "599013", "url": "https://it.wikipedia.org/wiki?curid=203546", "title": "Monferrato Casalese Cortese", "text": "Il Monferrato Casalese Cortese \u00e8 un vino DOC la cui produzione \u00e8 consentita nelle province di Alessandria e Asti.\nProduzione.\n\"Provincia, stagione, volume in ettolitri\""}
{"id": "203547", "revid": "599013", "url": "https://it.wikipedia.org/wiki?curid=203547", "title": "Monferrato Chiaretto", "text": "Il Monferrato Chiaretto (o Monferrato Ciaret) \u00e8 un vino rosato a Denominazione di Origine Controllata (DOC) la cui produzione \u00e8 consentita nelle province di Alessandria e Asti.\nAbbinamenti consigliati.\nAntipasti piemontesi e salse:\nPrimi piatti ,, \nSecondi piatti ,\nDessert :\nProduzione.\n\"Provincia, stagione, volume in ettolitri\""}
{"id": "203548", "revid": "599013", "url": "https://it.wikipedia.org/wiki?curid=203548", "title": "Monferrato Chiaretto novello", "text": "Il Monferrato Chiaretto novello (o Ciaret novello) \u00e8 un vino novello DOC la cui produzione \u00e8 consentita nelle province di Alessandria e Asti.\nProduzione.\n\"Provincia, stagione, volume in ettolitri\""}
{"id": "203549", "revid": "599013", "url": "https://it.wikipedia.org/wiki?curid=203549", "title": "Monferrato Dolcetto", "text": "Il Monferrato Dolcetto \u00e8 un vino DOC la cui produzione \u00e8 consentita nelle province di Alessandria e Asti.\nAbbinamenti consigliati.\nIl Dolcetto \u00e8 un vino molto popolare nella sua zona di produzione e un compagno quotidiano dei pasti di moltissime di persone in Piemonte e in particolare nelle Langhe.\nIl vino Dolcetto \u00e8 perfetto in abbinamento a un pasto a base di prodotti tipici piemontesi. Abbina ottimamente antipasti con verdure e salumi, piatti a base di carne di manzo o di vitello, ma \u00e8 da apprezzare anche abbinato a risotti, minestre di legumi o funghi.\nProduzione.\n\"Provincia, stagione, volume in ettolitri\""}
{"id": "203550", "revid": "2912", "url": "https://it.wikipedia.org/wiki?curid=203550", "title": "Piarre", "text": ""}
{"id": "203551", "revid": "765341", "url": "https://it.wikipedia.org/wiki?curid=203551", "title": "Socialisti Italiani", "text": "Socialisti Italiani (SI) era il nome di una formazione politica italiana, nata il 13 novembre 1994 qualche ora dopo la conclusione del XLVII Congresso del Partito Socialista Italiano, che aveva deliberato, a maggioranza, lo scioglimento e la messa in liquidazione del partito, a causa dalla gravissima crisi finanziaria conseguente allo sfaldamento del gruppo dirigente del PSI dopo lo scandalo di Tangentopoli. Ad opera dei proponenti della tesi minoritaria autonomista e centrista di quello stesso congresso, contraria allo scioglimento del PSI, nasceva il Partito Socialista Riformista.\nLe origini.\nIl Partito Socialista Italiano e le elezioni politiche del 1994.\nIn occasione delle elezioni politiche del 27 e 28 marzo 1994, le prime con il sistema elettorale maggioritario del \"Mattarellum\", il Partito Socialista Italiano, guidato da Ottaviano Del Turco, si present\u00f2 all'interno dello schieramento di centro-sinistra dei Progressisti. Il partito sub\u00ec un netto tracollo elettorale: il risultato fu del 2,2% dei voti nella quota proporzionale, con 14 seggi alla Camera e 9 al Senato, tutti eletti in collegi uninominali (quindi in base agli accordi presi all'interno della coalizione di centro-sinistra).\nI deputati del PSI, non avendo i numeri per costituire un gruppo parlamentare autonomo, entrarono a far parte del gruppo unitario di centro-sinistra denominato \"Progressisti - Federativo\"; al Senato, invece, riuscirono a costituire un gruppo autonomo, grazie all'adesione del senatore a vita Francesco De Martino, ex-segretario nazionale del PSI.\nL'uscita dal PSI della componente laburista.\nA seguito del deludente esito delle elezioni, Del Turco rassegn\u00f2 le dimissioni da segretario. Il 21 giugno 1994 il Comitato direttivo del PSI prese atto delle sue dimissioni e, col voto di tutti i presenti, tranne quelli di Manca e Cicchitto, nomin\u00f2 Valdo Spini coordinatore nazionale, affidandogli il compito di organizzare entro il successivo mese di settembre il Congresso straordinario del partito.\nTuttavia Spini, ormai convinto della necessit\u00e0 che il PSI dovesse cambiare completamente la propria identit\u00e0, eliminando anche il nome di \"socialisti\", che nell'immaginario collettivo, a causa anche del continuo insistere dei media e della satira politica sul ruolo del PSI nelle vicende di Tangentopoli, era ormai diventato sinonimo di corruzione, convoc\u00f2 il 26 luglio 1994 una riunione per promuovere la \"Costituente laburista\".\nIl 5 novembre 1994 a Firenze venne quindi costituita la Federazione Laburista, alla quale ader\u00ec la grande maggioranza dei parlamentari eletti nelle liste socialiste, che uscirono quindi dal PSI, determinando cos\u00ec il definitivo tracollo finanziario del Partito, privato anche del contributo mensile dei deputati e senatori socialisti.\nIl XLVII e ultimo Congresso del Partito Socialista Italiano.\nIl 13 novembre 1994, si tenne presso la Fiera di Roma, in un clima di forte tensione, ma anche di quasi rassegnazione, il XLVII Congresso dello storico partito del socialismo italiano, composto dai delegati socialisti che avevano deciso di non seguire Spini nel nuovo partito laburista.\nSi confrontarono due posizioni: quella maggioritaria, sostenuta dall'ex-Segretario del PSI Ottaviano Del Turco e da Enrico Boselli, che, a causa della disastrosa situazione finanziaria del partito, proponeva la sua messa in liquidazione, con la nomina di un commissario liquidatore, nella persona di Michele Zoppo, gi\u00e0 liquidatore dell'\"Avanti!\" e, immediatamente dopo, la costituzione di una nuova formazione politica denominata \"Socialisti Italiani\". La mozione minoritaria era contraria allo scioglimento del PSI ed era sostenuta da Fabrizio Cicchitto e da Enrico Manca, che poi diedero vita al Partito Socialista Riformista.\nLa maggioranza dell'Assemblea, preso atto della gravissima crisi politica e dell'insostenibile situazione finanziaria in cui versava il partito, decise la messa in liquidazione del PSI e, di fatto, il suo scioglimento.\nFu una scelta dolorosa, dovuta principalmente a motivi economici. L'enorme situazione debitoria del Partito e lo sfaldamento del gruppo dirigente dell'epoca craxiana, il venir meno del finanziamento interno dal tesseramento e dalle contribuzioni di parlamentari e amministratori locali, fece s\u00ec che le sezioni e le sedi del PSI venissero pignorate da banche e creditori.\nLo stesso ex-Segretario Del Turco sub\u00ec il pignoramento di alcune sue propriet\u00e0 immobiliari ereditate dai genitori in Abruzzo.\nLa nascita dei Socialisti Italiani.\nCos\u00ec, sommerso dai debiti, chiuse i battenti lo storico Partito Socialista Italiano fondato nel 1892, uno dei tre partiti di massa fondatori della Repubblica ed estensori della Costituzione. Tuttavia, pur nella tristezza del momento, in tutti i delegati era presente la volont\u00e0 di proseguire l'azione e di preservare la storia e l'identit\u00e0 del vecchio partito.\nPer questo, poche ore dopo, prese il via la nuova avventura del partito dei Socialisti Italiani, che si dichiar\u00f2 esplicitamente l'erede della storia gloriosa e della tradizione progressista del Partito Socialista Italiano.\nI delegati socialisti eleggono Segretario dei \"Socialisti Italiani\" Enrico Boselli e presidente Gino Giugni, con l'indicazione di mantenere il partito nell'ambito della sinistra democratica.\nGli inizi della nuova formazione socialista furono da subito difficoltosi.\nAlla Camera 11 deputati, di cui nove eletti nelle liste del PSI, aderirono alla Federazione Laburista; i restanti cinque deputati PSI, Giuseppe Albertini, Enrico Boselli, Ottaviano Del Turco, Gino Giugni, Alberto La Volpe, decisero invece di aderire ai Socialisti Italiani. Essi uscirono dal gruppo parlamentare dei \"Progressisti\" e il 21 febbraio 1995 costituirono, assieme ad alcuni esponenti del Patto Segni e di Alleanza Democratica, un gruppo unico denominato \"I Democratici\".\nAl Senato il gruppo socialista si mantenne, ma la quasi totalit\u00e0 dei suoi componenti ader\u00ec ai Laburisti. Aderirono al SI i soli senatori Maria Rosaria Manieri e Cesare Marini.\nLe elezioni regionali del 1995.\nI Socialisti Italiani, guidati da Enrico Boselli (segretario) e Gino Giugni (presidente), si presentarono per la prima volta agli elettori in occasione delle elezioni regionali del 23 aprile 1995, costituendo una lista comune insieme ad Alleanza Democratica e al Patto Segni, denominata Patto dei Democratici.\nLa coalizione ottenne complessivamente il 4,2% dei voti e 33 consiglieri regionali (in gran parte socialisti). Motivo dello scioglimento che ne segu\u00ec fu proprio il buon risultato ottenuto solo dal SI.\nLe elezioni politiche del 1996.\nIl partito si ripresent\u00f2 alle elezioni politiche del 1996 come parte integrante della coalizione de L'Ulivo e giunse ad un patto federativo con la formazione Rinnovamento Italiano guidata da Lamberto Dini.\nIl partito partecip\u00f2 cos\u00ec alla vittoria elettorale del centro-sinistra: Rinnovamento Italiano consegu\u00ec il 4,3% dei voti, eleggendo 26 deputati e 11 senatori.\nAll'interno di essa i Socialisti Italiani vedono eletti 7 deputati (Giuseppe Albertini, Enrico Boselli, Enzo Ceremigna, Giovanni Crema, Leone Delfino, Sergio Fumagalli e Roberto Villetti) e 5 senatori (Livio Besso Cordero, Ottaviano Del Turco, Giovanni Iuliano, Maria Rosaria Manieri e Cesare Marini).\nDel Turco \u00e8 nominato capogruppo al Senato.\nLa federazione con Rinnovamento Italiano ha per\u00f2 vita breve, concludendosi il 21 dicembre 1996, con l'uscita dal Gruppo parlamentare della Camera dei deputati socialisti, che aderiscono alla componente Socialisti Italiani del Gruppo misto.\nA loro volta, i senatori socialisti abbandonano il Gruppo parlamentare del Senato il 6 febbraio 1997, determinandone lo scioglimento. Essi aderiscono al Gruppo misto, dando vita alla componente \"Socialisti Italiani\" e, dal 9 novembre 1998, alla componente \"Socialisti Democratici Italiani\". In quest'ultima occasione, i senatori Besso Cordero e Iuliano aderiscono al Gruppo Democratici di Sinistra - l'Ulivo.\nConfluenza nello SDI.\nLa storia del SI si conclude l'8 febbraio 1998, quando, alle Assisi congressuali di Fiuggi, su proposta del Segretario Boselli il Congresso deliber\u00f2 di confluire, con parte del Partito Socialista (componente guidata da Ugo Intini), parte della Federazione Laburista (componente guidata da Alberto Benzoni) e parte di ci\u00f2 che rimaneva del PSDI (componente guidata da Gianfranco Schietroma), nel nuovo partito dei Socialisti Democratici Italiani (SDI)."}
{"id": "203552", "revid": "599013", "url": "https://it.wikipedia.org/wiki?curid=203552", "title": "Monferrato Dolcetto novello", "text": "Il Monferrato Dolcetto novello \u00e8 un vino DOC la cui produzione \u00e8 consentita nelle province di Alessandria e Asti.\nProduzione.\n\"Provincia, stagione, volume in ettolitri\""}
{"id": "203553", "revid": "599013", "url": "https://it.wikipedia.org/wiki?curid=203553", "title": "Monferrato Freisa", "text": "Il Monferrato Freisa \u00e8 un vino DOC la cui produzione \u00e8 consentita nelle province di Alessandria (113 comuni) e Asti (118 comuni).\nAbbinamenti consigliati.\nAntipasti regionali a base di carni, in particolare alla griglia, salumi poco stagionati e formaggi conditi.\nPer il Freisa dolce, biscotti e dolci secchi, ideali le torte a base di farina di granoturco e quelle di castagne.\nProduzione.\n\"Provincia, stagione, volume in ettolitri\""}
{"id": "203554", "revid": "599013", "url": "https://it.wikipedia.org/wiki?curid=203554", "title": "Monferrato Freisa novello", "text": "Il Monferrato Freisa novello \u00e8 un vino DOC la cui produzione \u00e8 consentita nelle province di Alessandria e Asti.\nProduzione.\n\"Provincia, stagione, volume in ettolitri\""}
{"id": "203555", "revid": "599013", "url": "https://it.wikipedia.org/wiki?curid=203555", "title": "Monferrato (vino)", "text": "Il Monferrato rosso \u00e8 un vino DOC la cui produzione \u00e8 consentita nelle province di Alessandria e Asti.\nAbbinamenti consigliati.\nQuartirolo Lombardo, ottimo anche da solo, edibile in tutte le sue parti.\nProduzione.\n\"Provincia, stagione, volume in ettolitri\""}
{"id": "203556", "revid": "599013", "url": "https://it.wikipedia.org/wiki?curid=203556", "title": "Monferrato rosso novello", "text": "Il Monferrato rosso novello \u00e8 un vino DOC la cui produzione \u00e8 consentita nelle province di Alessandria e Asti.\nProduzione.\n\"Provincia, stagione, volume in ettolitri\""}
{"id": "203557", "revid": "599013", "url": "https://it.wikipedia.org/wiki?curid=203557", "title": "Oeiras", "text": ""}
{"id": "203558", "revid": "599013", "url": "https://it.wikipedia.org/wiki?curid=203558", "title": "Monica di Cagliari", "text": "Il Monica di Cagliari \u00e8 un vino DOC la cui produzione \u00e8 consentita nelle province di Cagliari e Oristano.\nStoria.\nIl Vitigno Monica venne introdotto in Sardegna dagli spagnoli. Questa qualit\u00e0 di uva si chiamava \"Morillo\", che significava \"moro\" da cui poi siamo arrivati all'attuale nome di Monica.\nProduzione.\n\"Provincia, stagione, volume in ettolitri\""}
{"id": "203560", "revid": "4327", "url": "https://it.wikipedia.org/wiki?curid=203560", "title": "Monica di Cagliari Liquoroso Dolce", "text": ""}
{"id": "203561", "revid": "2912", "url": "https://it.wikipedia.org/wiki?curid=203561", "title": "Po\u00ebt", "text": ""}
{"id": "203562", "revid": "4327", "url": "https://it.wikipedia.org/wiki?curid=203562", "title": "Monica di Cagliari Liquoroso Riserva", "text": ""}
{"id": "203563", "revid": "4327", "url": "https://it.wikipedia.org/wiki?curid=203563", "title": "Monica di Cagliari Liquoroso Secco", "text": ""}
{"id": "203564", "revid": "4327", "url": "https://it.wikipedia.org/wiki?curid=203564", "title": "Monica di Cagliari Secco", "text": ""}
{"id": "203565", "revid": "599013", "url": "https://it.wikipedia.org/wiki?curid=203565", "title": "Monica di Sardegna", "text": "Il Monica di Sardegna \u00e8 un vino DOC la cui produzione \u00e8 consentita nelle province di Cagliari, Sud Sardegna, Nuoro, Oristano e Sassari.\nProduzione.\n\"Provincia, stagione, volume in ettolitri\""}
{"id": "203566", "revid": "4327", "url": "https://it.wikipedia.org/wiki?curid=203566", "title": "Monica di Sardegna Superiore", "text": ""}
{"id": "203567", "revid": "125607799", "url": "https://it.wikipedia.org/wiki?curid=203567", "title": "MT Channel", "text": "MT Channel \u00e8 stato un canale satellitare ispirato al programma televisivo di Mediaset \"La macchina del tempo\" condotto da Alessandro Cecchi Paone, che divenne anche il volto storico e il direttore dell'emittente.\nLa storia e i programmi.\nIl canale nasce l'8 gennaio 2001 su Stream TV, per poi essere inglobato in Sky il 31 luglio 2003.\nCome il programma in questione, era un canale di divulgazione scientifica, in cui venivano trasmessi vari documentari (alcuni targati BBC) e magazine scientifici tra i quali \"MT Magazine\" e alcune repliche di programmi di divulgazione scientifico-culturale di Mediaset come \"Pianeta Mare\".\nDirettore di questo canale era Carlo Vetrugno, gi\u00e0 direttore di Italia 1 e Rete 4 in passato, poi affiancato da Cecchi Paone.\nLa chiusura.\nLe sue trasmissioni terminano alle ore 7 del 1\u00ba gennaio 2006, a causa del cambiamento dei termini del contratto tra Mediaset e Sky, la quale ospitava \"MT Channel\" dal 31 luglio 2003 in seguito all'assorbimento di TELE+ DIGITALE e Stream TV appunto in Sky. Insieme a \"MT Channel\" anche altri tre canali cessano la loro attivit\u00e0: Italia Teen Television, Happy Channel e Duel TV."}
{"id": "203568", "revid": "4327", "url": "https://it.wikipedia.org/wiki?curid=203568", "title": "Montecarlo Bianco", "text": ""}
{"id": "203570", "revid": "4327", "url": "https://it.wikipedia.org/wiki?curid=203570", "title": "Montecarlo Rosso", "text": ""}
{"id": "203571", "revid": "4327", "url": "https://it.wikipedia.org/wiki?curid=203571", "title": "Montecarlo Rosso Riserva", "text": ""}
{"id": "203572", "revid": "1181", "url": "https://it.wikipedia.org/wiki?curid=203572", "title": "Derivate direzionali", "text": ""}
{"id": "203573", "revid": "599013", "url": "https://it.wikipedia.org/wiki?curid=203573", "title": "Montecarlo Vin Santo", "text": "Il Montecarlo Vin Santo \u00e8 un vino DOC la cui produzione \u00e8 consentita nella provincia di Lucca.\nProduzione.\n\"Provincia, stagione, volume in ettolitri\""}
{"id": "203574", "revid": "2018598", "url": "https://it.wikipedia.org/wiki?curid=203574", "title": "Trovatore", "text": "Durante i secoli centrali del Basso Medioevo (1100\u20131230), il trovatore (o trovadore o trobadore - al femminile trovatrice o trovatora o trovadora - in occitano trobador pronuncia occitana: [t\u027eu\u03b2a\u02c8\u00f0u\u027e], originariamente [t\u027eu\u03b2a\u02c8\u00f0o\u027e] - al femminile trobairitz [t\u027eu\u03b2aj\u02c8\u027eits]) era un compositore ed esecutore di poesia lirica occitana (ovvero di testi poetici e melodie) che utilizzava la lingua d'oc, parlata, in differenti variet\u00e0 regionali, in quasi tutta la Francia a sud della Loira.\nI trovatori non utilizzavano il latino, lingua degli ecclesiastici, ma usavano nella scrittura l'occitano. Indubbiamente, l'innovazione di scrivere in volgare fu operata per la prima volta proprio dai trovatori, supposizione, questa, da inserire nell'ambiente di fervore indipendentistico locale e nazionalistico (vedi et\u00e0 dei Comuni, nascita delle Universit\u00e0, eresie e autarchie cristiane).\nIntroduzione.\nLa scuola o tradizione trobadorica inizia nell'XI secolo in Occitania (regione culturalmente autonoma rispetto a quella del nord dove invece si parlava la lingua d'o\u00efl, idioma da cui deriver\u00e0 poi il francese moderno) e continua nei secoli XII e XIII nelle sue corti aristocratiche. Successivamente, in seguito alla crociata contro gli Albigesi, i trobadori si spostarono in Italia settentrionale, in Sicilia alla corte di Federico II, in Spagna (soprattutto in Catalogna) e perfino in Grecia. Il loro prestigio acquisito influenzer\u00e0 tutte le principali tradizioni letterarie d'Europa: il Minnesang in Germania, la cosiddetta scuola siciliana, la poesia toscana delle origini, la poesia mozarabica, il \"trovadorismo\" in Galizia e Portogallo e quella dei trovieri nella Francia settentrionale. Questi ultimi si differenziavano dai trovatori per il fatto che erano attivi al nord della Francia e scrivevano in lingua d'o\u00efl.\nDopo il periodo \"classico\" intorno alla fine del XII secolo e una rinascita alla met\u00e0 del secolo seguente, l'arte dei trovatori declina nel XIV secolo e alla fine si estingue in concomitanza con l'epidemia di peste nera (1348). Tuttavia, durante i secoli XIV e XV, i \"Jeux floraux\" organizzati dal Consistori di Tolosa tenteranno (con successo alquanto discutibile) di continuare la tradizione della poesia e della lingua dei trovatori.\nLe opere trobadoriche sono note principalmente attraverso le raccolte manoscritte che prendono il nome di \"canzonieri\".\nI componimenti delle canzoni trobadoriche erano monodici, ovvero a una sola voce, mentre i testi avevano per argomento principale i temi di cavalleria e dell'amor cortese, in maggior parte metafisici, intellettuali e stereotipati. Molte sono satire comiche o volgari. I componimenti possono essere raggruppati in tre stili: il trobar leu (leggero), trobar ric (ricco) e il trobar clus (chiuso). Allo stesso modo, ci sono molti generi, il pi\u00f9 popolare dei quali \u00e8 la \"canso\", ma ci sono anche \"sirventes\" e \"tenzones\" in special modo popolari nel periodo post-classico, in Italia, e tra i trovatori donne, vale a dire le trobairitz.\nEtimologia.\nDiscussa \u00e8 l'origine del nome occitano \"trobador\" e dei termini affini o del tutto simili in altre lingue: \"trov(i)\u00e8ro\" e poi \"trovatore\" in italiano, \"trovador\" in spagnolo e portoghese, \"trobador\" in catalano e galiziano.\nLa prima volta che si fa menzione della parola, nella forma \"trobadors\", \u00e8 in un testo occitano del XII secolo di Peire d'Alvernhe. Mentre il termine francese \"troubadour\" viene documentato per la prima volta nel 1575 in un contesto storico atto a individuare il \u201cpoeta di lingua d'oc operante nelle corti del XII-XIII secolo\u201d.\nIn genere si accetta il fatto che \"trovatore\" tragga il suo significato dall'uso provenzale di \"trobar\": \"poetare\".\nCorrisponde al francese \"trouv\u00e8re\" (XII secolo), da cui l'italiano \"trov(i)\u00e8ro\".\n\"Trovare\", nell'attuale significato italiano, non ha alcun riscontro in latino, dove per lo stesso concetto si usavano i verbi \"invenire\" e \"reperire\".\nSono state scritte molte pagine sull'origine dell'uso provenzale, ma le proposte maggiori possono ridursi a due:\nIl verbo \"trovare\" veniva anche utilizzato dall'ambiente dei pescatori, usi a battere con strumenti diversi le acque per spaventare i pesci e poi catturarli (quindi cercarli per trovarli).\nAlcuni studiosi obiettano che il significato di \"battere\" non \u00e8 mai documentato per \"turbare\" e che, inoltre, lo sviluppo fonetico, almeno per il provenzale, non \u00e8 rispettato.\nG. Paris (in \"Romania VII\" 1878:418-419) aveva proposto un derivato dal latino \"tropu\" (un grecismo: da \"tr\u00f3pos\") nell'accezione di \"uso artistico di una parola\", che Venanzio Fortunato (VI secolo d.C.) impieg\u00f2 nel senso di \"modo di cantare, canto\".\nCon le ricostruzioni si \u00e8 andato pi\u00f9 in l\u00e0 attraverso i germanici \"dar tr\u00f6v\" \"emettere un suono\" e \"dar triev\" \"dare ascolto\" (J. Jud in \"Vox Romanica XI\" 1950:252), a conferma dell'impiego musicale, allargatosi poi, col composto \"contropare\" \"confrontare\", \"comparare\", alla terminologia giuridica.\nUn sintetico quadro sulle denominazioni romanze di \"trovare\" \u00e8 abbozzato nel lavoro di C. Beyer, \"Die Verben des \u201cEssens\u201d, \u201cSchickers\u201d, \u201cKaufens\u201d und \u201cFindens\u201d in ihrer Geschichte vom Latein bis in die romanischen Sprachen\", Leipzig-Paris 1934.\nOrigini.\nI primi studi sui trovatori si focalizzano intensamente sulle loro origini, ma nessun consenso accademico \u00e8 stato mai raggiunto in questo campo. Oggi, si possono distinguere almeno undici teorie concorrenti (gli aggettivi utilizzati di seguito sono una mescolanza proveniente dal dizionario inglese di musica Grove e da \"Le origini e il significato dell'amor cortese\" di Roger Boase:\nStoria.\nPeriodo antico.\nIl primo trovatore di cui sopravvive un qualche componimento \u00e8 Guilhem de Peitieus, ovvero Guglielmo IX d'Aquitania, (1071\u20131127). Peter Dronke, autore di \"La lirica medievale\", tuttavia, crede, come vari altri critici, che\nIl suo nome si \u00e8 conservato poich\u00e9 egli era il Duca d'Aquitania, ma la sua opera ha a che fare con strutture gi\u00e0 pre-stabilite; Ebolo II di Ventadorn viene spesso accreditato come predecessore, sebbene nessuno dei suoi componimenti ci sia pervenuto. Orderico Vitale ci dice che Guglielmo compose le sue canzoni, riguardo alle sue esperienze avute, al ritorno dalla Crociata del 1101 (1102 ca.). Questo pu\u00f2 essere il primo riferimento alle liriche trobadoriche.\nOrderico ci fornisce inoltre (1135) ci\u00f2 che potrebbe essere la prima descrizione dell'esibizione del trovatore: un testimone oculare racconta di Guglielmo d'Aquitania.\nEspansione (\"rayonnement\").\nLa prima met\u00e0 del XII secolo vide documentati relativamente pochi trovatori. Soltanto negli ultimi decenni del secolo esplode l'attivit\u00e0 del trovatore. Quasi la met\u00e0 di tutte le opere trobadoriche del periodo 1180\u20131220 sopravvivono.\nIn totale, ci sono oltre liriche trobadoriche disponibili, come manufatti linguistici, per lo studio (Akehurst, 23).\nLa tradizione dei trovatori sembra abbia avuto inizio nell'Aquitania occidentale (Poitou e Saintonge) e Guascogna, da l\u00ec espandendosi oltre all'interno dell'Aquitania orientale (Limosino e Alvernia) e Provenza. Al suo apogeo diventa popolare in Linguadoca e nelle regioni di Rouergue, Tolosa e Quercy (1200 ca.). Infine, all'inizio del XIII secolo inizia a espandersi prima in Italia e poi Catalogna, e da qui nel resto della Spagna, influenzando inoltre tutte le scuole letterarie d'Europa: la scuola siciliana, toscana, tedesca, mozaraba e portoghese. Questo sviluppo \u00e8 stato chiamato il \"rayonnement des troubadours\" (l'irradiamento dei trovatori).\nPeriodo classico.\nIl periodo classico dell'attivit\u00e0 trobadorica dura grosso modo dal 1170 al 1220. I pi\u00f9 famosi nomi tra le file dei trovatori appartengono a questo periodo, durante il quale l'arte lirica dei trovatori arriva al culmine della sua popolarit\u00e0 con il maggior numero di poesie sopravvissute. Distinta come genere diventa la \"canso\", o canzone d'amore, il cui maestro, e il trovatore che riassume il periodo classico, \u00e8 Bernart de Ventadorn, tenuto in gran considerazione dai suoi contemporanei, come lo era Giraut de Bornelh, reputato dal suo biografo il pi\u00f9 grande compositore di melodie che mai sia vissuto, e Bertran de Born, il maestro del \"sirventes\", o canzone politica, che acquista in questa fase sempre pi\u00f9 popolarit\u00e0. Marcabruno \u00e8 il trovatore pi\u00f9 completo e rappresentativo della prima generazione dei trovatori.\nIl periodo classico viene a essere visto dalle successive generazioni, specialmente durante il XIV e il XV secolo e fuori dall'Occitania, come il pi\u00f9 alto punto toccato dalla poesia lirica e i suoi generi come modelli da emulare. La lingua dei poeti classici, insieme alla sua grammatica e vocabolario, allo stile e ai temi, erano l'ideale a cui aspiravano i poeti del risveglio trobadorico a Tolosa e i loro contemporanei catalani e castigliani. Durante il periodo classico le \"regole\" di composizione poetica furono per la prima volta standardizzate e scritte da Raimon Vidal e successivamente da Uc Faidit.\nChi erano.\nI trovatori a noi noti provengono da esperienze diverse, conducendo la loro vita in una molteplicit\u00e0 di modi, vivendo e viaggiando in molti luoghi differenti, e attivi in molti tipi di contesti sociali. I trovatori non erano intrattenitori girovaghi e, in genere, restavano in un posto per un lungo periodo di tempo, sotto la protezione e il mecenatismo di un ricco nobile o una nobildonna. Tuttavia, molti viaggiavano in modo esteso, soggiornando da una corte all'altra.\nStatus sociale.\nIl loro status sociale era il pi\u00f9 disparato, dall'alta nobilt\u00e0 come lo era il Duca d'Aquitania e Jaufr\u00e9 Rudel, della classe cavalleresca (Cercamon e Marcabru). Al pi\u00f9 antico trovatore, il Duca d'Aquitania, proveniente dall'alta nobilt\u00e0, seguono immediatamente due membri della classe cavalleresca, Cercamon e Marcabru, e un rappresentante della classe principesca, Jaufr\u00e9 Rudel. Dapprincipio, i trovatori erano sempre dei nobili, talvolta di alto e talvolta di basso rango. Molti trovatori vengono descritti nelle loro \"vidas\" come cavalieri poveri, tra cui: Berenguier de Palazol, Gausbert Amiel, Guilhem Ademar, Guiraudo lo Ros, Marcabru, Peire de Maensac, Peirol, Raimon de Miraval, Rigaut de Berbezilh e Uc de Pena. Albertet de Sestaro viene descritto come il figlio di un nobile menestrello, presumibilmente di un lignaggio nobile minore.\nI successivi trovatori in special modo potevano appartenere alle classi inferiori, che vanno da quella media di mercanti e \"burgers\" (borghesi, persone stanziate in citt\u00e0) ai commercianti e ad altri che svolgevano lavori manuali. Salh d'Escola e Elias de Barjols erano descritti come figli mercanti ed Elias Fonsalada era il figlio di un \"borghese\" che svolgeva l'attivit\u00e0 di menestrello. Perdigon era il figlio di un \"povero pescatore\" ed Elias Cairel di un maniscalco. Nella \"vida\" di Arnaut de Mareuil si specifica la sua provenienza da famiglia povera, ma non si sa se fosse povera secondo il modello standard di nobile o in senso generale.\nMolti trovatori possedevano anche un'educazione clericale. Per alcuni questo rappresentava il trampolino di lancio per le loro composizioni, dato che l'istruzione clericale li equipaggiava di una conoscenza delle forme poetiche e musicali cos\u00ec come della formazione vocale. Le \"vidas\" dei successivi trovatori richiamano il loro status clericale: Aimeric de Belenoi, Folchetto di Marsiglia (che diventa vescovo), Gui d'Ussel, Guillem Ramon de Gironella, Jofre de Foix\u00e0 (che diventa abate), Peire de Bussignac, Peire Rogier, Raimon de Cornet, Uc Brunet e Uc de Saint Circ.\nTrovatori, menestrelli e giullari.\nI menestrelli e giullari (\"joglars\") a differenza dei trovatori, non componevano, ma cantavano e recitavano opere altrui, ovvero dei trovatori. Non era raro all'apogeo della cultura trobadorica vedere un trovatore attaccare con disprezzo un menestrello onde ristabilire i rispettivi ruoli. Un trovatore poteva dunque scrivere la sua composizione ed eseguirla lui stesso, oppure farla eseguire da un menestrello. Nonostante le distinzioni rilevate, molti trovatori erano anche noti come \"joglars\", prima o anche dopo che iniziassero a comporre, come Aimeric de Belenoi, Uc Brunet, Uc de Saint Circ e tanti altri.\nI termini occitani \"trobador\" e \"trobaire\" sono relativamente rari se confrontati al verbo \"trobar\" (comporre, inventare), di solito applicato allo scrivere poesia, a significare che una poesia era originale per un autore (\"trobador\") e non semplicemente cantata o suonata da qualcuno. Il termine, utilizzato in massima soltanto nei lavori pi\u00f9 accurati, come le \"vidas\", non veniva in genere applicato alla composizione musicale o al canto, anche quando la stessa poesia trobadorica non era molto precisa. Tuttavia, a volte, nella met\u00e0 del XII secolo, una distinzione veniva puntualmente fatta tra un inventore di una stanza originale e gli esecutori di quelle altrui. Questi ultimi venivano chiamati \"joglars\", dal latino \"ioculatores\", dando adito anche alla forma francese\"jongleur\", al castigliano \"juglar\" e all'inglese juggler (giocoliere), riferito a un tipo pi\u00f9 specifico di esecutore. Il \"jongleur/joglar\" medievale \u00e8 in realt\u00e0 un menestrello.\nAl culmine della poesia trobadorica (il periodo \"classico\"), si vedono i trovatori spesso attaccare i \"jongleurs\" e, per lo meno, due piccoli generi sorgono intorno al tema: l'\"ensenhamen joglaresc\" e il \"sirventes joglaresc\". Questi termini sono messi comunque in discussione, poich\u00e9 l'aggettivo \"joglaresc\" sembra implicare \"la maniera dei \"jongleurs\"\". Inevitabilmente, i lavori di detto genere sono attacchi verbali ai \"jongleurs\", in generale e nello specifico, bollati come individui urlatori. \u00c8 chiaro, per esempio, dalla poesia di Bertran de Born, che i \"joglars\" fossero esecutori che non solevano comporre e che spesso eseguivano le canzoni dei trovatori, cantando, suonando strumenti, danzando e facendo inoltre acrobazie.\nNel tardo secolo XIII Guiraut Riquier lamentava le inesattezze dei suoi contemporanei scrivendo una lettera ad Alfonso X di Castiglia, un illustre mecenate di letteratura e dell'erudizione di tutti i generi, onde fare chiarezza sull'appropriato utilizzo dei termini \"trobador\" e \"joglar\". Secondo Riquier, ogni vocazione merita un nome appropriato e l'utilizzo abborracciato di \"joglar\" copre una moltitudine di attivit\u00e0, ad alcune delle quali, senza alcun dubbio, Riquier non voleva essere associato. Alla fine Riquier argomenta \u2014 e Alfonso X sembra essere d'accordo, sebbene la sua \"risposta\" sembra essere stata scritta dallo stesso Riquier \u2014 che un \"joglar\" non era altro che un intrattenitore di corte (opposto al popolano o a un individuo di classe inferiore) e un trovatore, un poeta e compositore.\nNonostante le distinzioni rilevate, molti trovatori erano anche noti come joglars (giocolieri, giullari, menestrelli), prima o anche dopo che iniziassero a comporre. Erano di fatto joglars-trovatori: Aimeric de Belenoi, Aimeric de Sarlat, Albertet Cailla, Arnaut de Mareuil, Elias de Barjols, Elias Fonsalada, Falquet de Romans, Guillem Magret, Guiraut de Calanso, Nicoletto da Torino, Peire Raimon de Tolosa, Peire Rogier, Peire de Valeira, Peirol, Pistoleta, Perdigon, Salh d'Escola, Uc de la Bacalaria, Uc Brunet, e Uc de Saint Circ.\n\"Vidas\" e \"razos\".\nUna \"vida\" (che sta per \"vita\" in occitano) \u00e8 una breve biografia in prosa di un trovatore, scritta in occitano. Nei canzonieri (vale a dire, le collezioni di manoscritti della poesia trobadorica medievale), le opere di un particolare autore sono spesso accompagnate da una breve biografia in prosa. Le \"vidas\" sono i primi lavori di una certa rilevanza di saggistica in prosa volgare. Ci\u00f2 nondimeno, sembra che molti di essi derivino le loro notizie dalle letture (in senso letterale) delle stesse poesie a cui sono riferite, lasciando perci\u00f2 in dubbio la loro affidabilit\u00e0 storica. La maggior parte delle \"vidas\" sono state composte in Italia nel 1220-1230, molte da Uc de Saint Circ.\nIl termine occitano \"razo\" (\"ragione\") \u00e8 allo stesso modo un breve componimento in prosa scritto in lingua occitana che specifica le circostanze di una particolare composizione. Una \"razo\" normalmente introduce un componimento poetico, spiegato in essa, che pu\u00f2, tuttavia, condividere alcune delle caratteristiche di una \"vida\". Le \"razos\" peccano degli stessi difetti delle \"vidas\" in termini di affidabilit\u00e0, molte delle quali sono parimenti dovute al lavoro di Uc de Saint Circ.\n\"Podest\u00e0\"-trovatori.\nSorge in Italia un fenomeno, individuato all'inizio del XX secolo da Giulio Bertoni, riguardo a uomini che svolgono in molte citt\u00e0 l'attivit\u00e0 \"podestarile\" a vantaggio di volta in volta del partito dei guelfi o dei ghibellini, che scrivono componimenti politici in rima in lingua occitana. Queste figure in genere provengono dalla classe media urbana, e aspirano a una cultura elevata, anche se, diversamente dalla nobilt\u00e0, non sono mecenati di letteratura, ma i suoi divulgatori e lettori.\nIl primo \"podest\u00e0\"-trovatore \u00e8 Rambertino Buvalelli, possibilmente il primo trovatore nato in Italia, \"podest\u00e0\" di Genova tra il 1218 e il 1221. Il guelfo Rambertino presta servizio di volta in volta come \"podest\u00e0\" di Brescia, Milano, Parma, Mantova e Verona. \u00c8 probabilmente durante la sua occupazione triennale che introduce la poesia lirica occitana in citt\u00e0 che, successivamente, svilupper\u00e0 una fiorente cultura letteraria occitana.\nTra i \"podest\u00e0\"-trovatori successivi a Rambertino, quattro sono di Genova: i guelfi Luchetto Gattilusio (che svolge la sua attivit\u00e0 a Milano, Cremona e Bologna), i ghibellini Percivalle Doria (attivi ad Arles, Avignone, Asti e Parma) e Simone Doria (gi\u00e0 \"podest\u00e0\" di Savona e Albenga). Tra i \"podest\u00e0\"-trovatori non genovesi c'\u00e8 Alberico da Romano, un nobile di alto rango, mecenate e compositore di poesia lirica occitana, che governa Vicenza e Treviso, a volte come ghibellino e altre come guelfo.\nAndrebbe fatta menzione del trovatore provenzale Isnart d'Entrevenas, il quale fu \"podest\u00e0\" di Arles nel 1220, sebbene non si adatti al fenomeno che Giulio Bertoni aveva per primo identificato in Italia.\nAlcuni trovatori.\nDi alcuni di questi trovatori si possiedono vidas molto poco attendibili, le cui informazioni sono perlopi\u00f9 desunte dai contenuti delle opere. Autore di molte \"vidas\" fu il trovatore Uc de Saint Circ\nTrobairitz.\nSia trovatori sia \"trobairitz\" scrissero del \"fin' amors\", o amor cortese. Le donne in genere erano il soggetto di cui scrivevano i trovatori, tuttavia: \"nessun altro gruppo di poeti diede alle donne una cos\u00ec elevata definizione all'interno di un contesto cos\u00ec strettamente circoscritto di \"rimozione\" femminile\". La tensione fra tale \"rimozione\" presente nella poesia dei trovatori e i temi consimili nella poesia delle \"trobairitz\" \u00e8 la fonte principale di dibattito per i chiosatori moderni. Per tutto il XIII secolo, le donne della corte dovevano essere in grado di cantare, suonare strumenti, e scrivere \"jocs partis\", o partimen (un dialogo o dibattito in forma di poesia). La coltivazione di queste abilit\u00e0 femminili potrebbe aver condotto alle composizioni scritte delle \"trobairitz\".\nIl fenomeno pu\u00f2 avere avuto origine dal potere che le donne godevano nella Francia meridionale nel corso del XII-XIII secolo. Esse avevano maggiore controllo sui possedimenti terrieri nel contesto della societ\u00e0 occitana, molto pi\u00f9 propensa ad accettarle rispetto alle altre societ\u00e0 del tempo. Durante le crociate molti uomini partivano per le terre d'Oriente, lasciando alle donne la responsabilit\u00e0 amministrativa e, dunque, il potere. Ci\u00f2 nonostante, questa societ\u00e0 non era n\u00e9 \"femminista\" \"ante litteram\", n\u00e9 di \"fin' amor\", allorch\u00e9 esaltava le donne e al contempo ne circoscriveva molti aspetti del loro comportamento e vita.\nLe trobairitz scrissero \"canso\" e \"tenzone\". Inoltre, composero \"sirventes\" (tema politico), \"planh\" (lamento), \"salut d'amor\" (lettera d'amore in forma non strofica), \"alba\" e \"balada\". A giudicare da ci\u00f2 che sopravvive oggi, le \"trobairitz\" non hanno scritto \"pastorelas\" o canzoni di \"malmariee\", diversamente dai trovatori. Inoltre, nel solco della tradizione trobadorica, le \"trobairitz\" legano strettamente l'azione del cantare all'azione di amare. La Contessa de Dia lo dimostra nella sua poesia \"Fin ioi me don'alegranssa,\" affermando che\nLa donna \u00e8 sempre stata l'oggetto della ricerca amorosa in letteratura, e questo non cambia nella Provenza delle \"corti d'amore\".\nSebbene sia stato sostenuto che molti dei componimenti trasmessi dai canzonieri sotto il nome di alcune figure femminili storicamente determinabili siano in realt\u00e0 opera di trovatori (\u00e8 infatti diffusa la pratica di poetare \"per voce\" di una donna), \u00e8 ipotizzabile che la cultura cortese abbia espresso anche delle \"trobairitz\", delle \"trovatrici\" o \"trovatore\". Il termine in italiano corrispettivo non esiste.\nCerto \u00e8 che le donne esercitarono una vasta e decisiva autorit\u00e0 politica, oltre che culturale: Eleonora d'Aquitania, le sue figlie Maria di Champagne e Giovanna di Tolosa, le nipoti Bianca di Castiglia, . Ma a parte questo, la donna trovatora era altamente considerata: nessun trobadore aveva il diritto di alzare la voce contro una trobairitz, altrimenti il disprezzo nei suoi confronti sarebbe stato assicurato.\nL'essere femminile \u00e8 non pi\u00f9 \"moglie\", \"mujer\", ma \"Dompna\", \"Signora\", non solo oggetto d'amore, ma protettrice dei cantori.\nTutto ha origine nel \"valor\" e nel \"pretz\", cio\u00e8 nelle qualit\u00e0 della dama. L'amore, nel cuore del trovatore, nasce s\u00ec dalla contemplazione della bellezza della sua signora, ma anche dalla considerazione delle sue doti intellettuali e spirituali.\nNello stesso tempo il poeta ha coscienza della sua inferiorit\u00e0 nei confronti della dama e, per avvicinarsi, si impegna in un \"melhorament\" che gradualmente otterr\u00e0.\nFondamentale nel concetto di amor cortese, di \"cortesia\", \u00e8 la \"mezura\", cio\u00e8 la capacit\u00e0 di controllare gli impulsi, gli istinti. In amore la \"misura\" consiste nel provare alla Signora che ella non \u00e8 solo oggetto di desiderio, e che l'amore \u00e8 anche sentimento.\nIn tal modo il poeta sar\u00e0 ammesso all'intimit\u00e0 della \"Domina\".\nL'amore trobadorico non si limita a dar forma al rapporto a due, ma intende educare la societ\u00e0 alla \"convivencia\", l'arte di vivere insieme nel rispetto, nella \"caritat\" e nella \"largeusa\" (generosit\u00e0): questo affinch\u00e9 l'amore elevi il tono dei rapporti interpersonali.\nCultura delle trobairitz.\nSebbene i trovatori a volte potessero avere umili origini, la quasi totalit\u00e0 delle trobairitz invece apparteneva all'aristocrazia:\nAlcune incarnavano l'ideale della \"Domina\", altre erano amate o innamorate di trovatori. Sovente, nella \"vida\", si dice che la trovatora in questione fosse \"ben enseignada\", colta, e che sapeva ben \"trobear\". Nel Medioevo le fanciulle aristocratiche venivano mandate nei monasteri per essere educate. Si presentano come maestre, fondatrici di cultura: nel monastero di Ratisbona dettavano norme di comportamento agli uomini che intendevano allacciare rapporti con loro.\nPotevano anche ricevere educazione privata ed erano abili nell'intrattenimento, nella conversazione arguta e nell'ascolto sensibile; conoscevano le regole della musica, della danza, della poesia. Potevano aver letto gli autori classici.\nPi\u00f9 in dettaglio.\nLe \"trobairitz\" \u2013 che componevano, scrivevano versi ed eseguivano le loro composizioni per le corti occitane\u00a0\u2013 sono qualcosa di eccezionale nella storia della musica in quanto rappresentano i primi compositori al femminile della musica secolare occidentale; in precedenza tutte le compositrici famose scrivevano in modo esclusivo musica sacra. La parola \"trobairitz\" viene per la prima volta usata nel \"Roman de Flamenca\" del XIII secolo e la sua etimologia \u00e8 la stessa di quella di \"trobaire\", ma nella forma femminile. Il termine \"trobairitz\" era piuttosto raro nell'occitano medievale, e pressoch\u00e9 assente nella poesia lirica, nei trattati grammaticali o nelle biografie delle \"trobairitz\" o trovatori. Distinte nettamente dalle \"trobairitz\" per il loro rango sociale inferiore, erano le \"joglaresas\" (menestrelle), ovvero le controparti femminili dei \"joglars\".\nEsistono pochissime fonti documentali sulle singole \"trobairitz\", derivate quasi esclusivamente dalle loro \"vidas\" e \"raz\u00f3s\" (spiegazioni contestuali delle canzoni): brevi descrizioni assemblate nei cosiddetti \"canzonieri\". Del resto, le \"vidas\" sono notoriamente inaffidabili, dal momento che molto spesso erano costituite da estrapolazioni romanzate dalle poesie delle stesse trobairitz.\nIn proporzione al numero di trovatori, le \"trobairitz\" rappresentano circa il 5 per cento, mentre la quantit\u00e0 delle composizioni pervenuteci si aggira intorno all'uno per cento. Su un totale di circa 450 trovatori e 2500 loro componimenti (tra i quali uno su dieci comprensivo di notazione musicale intatta), le trobairitz e il loro corpus poetico formano una minore ma interessante e istruttiva porzione, studiate in modo abbastanza esaustivo. Il numero delle trobairitz varia a seconda delle fonti: ci sono venti o ventuno elencate come trobairitz, pi\u00f9 una poetessa aggiuntiva di cui \u00e8 noto solo il nome, Domna H.. Molti testi anonimi vengono attribuiti a donne; il numero totale di testi di trobairitz varia: ventitr\u00e9 (Schultz-Gora), venticinque (Bec), trentasei (Bruckner, White e Shepard) e quarantasei (Rieger). Solo una melodia composta da una trobairitz (la Comtessa de Dia) ci \u00e8 pervenuta. Bisogna inoltre considerare che i primi canzonieri non distinguevano le opere dei trovatori da quelle delle \"trobairitz\", distinzione che avvenne solo in seguito con i canzonieri italiani e catalani\n\u00c8 difficile attribuire alle \"trobairitz\" una capacit\u00e0 dilettantesca o professionale. La distinzione tra queste due categorie \u00e8 ardua nell'et\u00e0 medievale, in quanto i professionisti provenivano in genere dalla classe di rango inferiore e i dilettanti, del resto, avevano altrettanto tempo quanto i primi da dedicare al loro lavoro. Le \"joglaresse\" erano comunque di classe inferiore e compositrici professioniste molto distanti dalle \"trobairitz\".\nLe trobairitz erano sotto molto aspetti come i loro colleghi, ad eccezione generalmente dello stile poetico e della provenienza. Scrivevano in prevalenza \"cansos\" e \"tenzones\"; soltanto un \"sirventes\" di una donna chiamata Gormonda de Monpeslier ci \u00e8 pervenuto (sebbene due altri anonimi siano attribuiti a donne). Ci \u00e8 rimasto un \"salut d'amor\", di una donna (Azalais d'Altier) a una donna (Clara d'Anduza), e un anonimo \"planh\" di solito assegnato a un autore femminile. Nel complesso le trobairitz scrivevano per lo pi\u00f9 nello stile \"trobar leu\"; soltanto due poesie, una di Lombarda e un'altra di Alais, Yselda e Carenza, vengono di solito considerate appartenenti al pi\u00f9 impegnativo stile \"trobar clus\". Nessuna delle trobairitz \u00e8 stata prolifica, oppure, se qualcuna di loro lo era, nessuno dei suoi lavori \u00e8 comunque sopravvissuto. Soltanto due ci hanno lasciato pi\u00f9 di un componimento: la Comtessa de Dia, quattro, e Castelloza, tre o quattro. Una delle trobairitz note, Gaudairen\u00e7a, scrisse una canzone intitolata \"Coblas e dansas\", che non ci \u00e8 pervenuta, come del resto nessun altro suo componimento.\nLe trobairitz provengono quasi tutte da varie regioni dell'Occitania: Alvernia, Provenza, Linguadoca, Delfinato, Tolosano e Limosino. Una trobairitz, Ysabella, potrebbe essere originaria del P\u00e9rigord, Italia settentrionale, Grecia o Palestina. Tutte le trobairitz le cui famiglie ci sono note erano di nobili natali; soltanto una, Lombarda, apparteneva probabilmente alla classe dei mercanti. Tutte le tobairitz conosciute per nome vissero intorno allo stesso periodo: tardo XII e inizio XIII secolo (1170 ca. \u2013 1260 ca.) La prima fu probabilmente Tibors de Sarenom, attiva nel 1150-1160 (la data del suo noto componimento \"Bels dous amics\" \u00e8 incerta) L'ultima fu Garsenda di Forcalquier, morta nel 1242 (anche se il suo periodo di mecenatismo poetico e composizione probabilmente avvenne un quarto di secolo prima), oppure Guilleuma de Rosers, che compose una \"tenso\" con Lanfranco Cigala, conosciuto tra il 1235 e il 1257. Esistono brevi biografie in prosa \u2014 \"vidas\" \u2014 di otto trobairitz: Almucs de Castelnau (in effetti una \"raz\u00f3\"), Azala\u00efs de Porcairagues, la Comtessa de Dia, Castelloza, Iseut de Capio (una \"razo\"), Lombarda, Maria de Ventadorn e Tibors de Sarenom.\nAttribuzione.\nIl numero di componimenti attribuiti alle \"trobairitz\" \u00e8 stimato sulle 32 canzoni, su un campo di variabilit\u00e0 che tuttavia va da 23 a 46. Esistono diverse ragioni in merito al fatto che non si conosca il numero esatto. Nella tradizione dell'amor cortese era molto comune scrivere poesie nell'ambito di uno scambio epistolare o nelle \"tensos\". Diverse di queste composizioni possono essere state scritte in origine da un solo poeta; tuttavia, alcune di esse inizialmente rappresentano un effettivo scambio di lettere, raccolte successivamente in un manoscritto. Talune rappresentano una corrispondenza fra uomini, altre tra un uomo e una donna. Ci sono chiosatori moderni che le attribuiscono unicamente all'uomo che diede origine allo scambio, e qualcuna sia alla donna che all'uomo coinvolti. Vi \u00e8 una lunga storia di attribuzione univoca all'uomo, anche quando l'evidenza indica nettamente il contrario.\nConsiderato il fatto che la poesia trobadorica era altamente stilizzata, \u00e8 difficile in base a ci\u00f2 determinare quando un poeta che parla al femminile sia realmente una donna, oppure no. Questo viene ad aggiungersi alla difficolt\u00e0 di attribuzione, specialmente per quanto concerne scrittori anonimi. Vi \u00e8 qualche perplessit\u00e0 nel riconoscere se alcune poesie di \"trobairitz\" rappresentino veramente voci genuine femminili, in quanto si viene a operare all'interno di convenzioni molto circoscritte della poesia trobadorica. Matilda Bruckner suggerisce che le \"trobairitz\" \"parlino con la loro propria voce come fosse canalizzata attraverso le voci di molti altri\". Manipolando i costrutti rigidi della lirica trobadorica, le \"trobairitz\" furono in grado di creare le proprie \"finzioni della voce femminile\".\nC'\u00e8 un caso degno di nota in cui ne viene data chiara attribuzione a una donna, Bieiris de Romans (anche data come Beatritz), ma il soggetto della poesia \u00e8 un'altra donna, Na Maria, a cui Beatritz esprime i suoi sentimenti nella stile tradizionale del \"fin' amors\", sia in termini di desiderio fisico che di ammirazione cortese. L'autorialit\u00e0 di tale poesia, se non chiaramente espressa da una donna, potrebbe essere riferibile a un uomo. Ci sono alcune diatribe che circondano le opere di Bieiris de Romans, rinfocolate dal suggerimento di alcuni studiosi che additano alla sua \"canso\" una manifestazione di \"desiderio lesbico\". Il trovatore in genere dovrebbe parlare alla \"domna\"; il fatto che il dialogo lirico ha luogo in modo esclusivo tra due donne \u00e8 di un'estrema rarit\u00e0.\nLe trobairitz e le loro opere.\nLe poesie note delle trobairitz non sono molte.\nAttribuite.\nLe autrici di cui si possiedono dati biografici o notizie utili a situarle nel tempo e le loro pochissime opere sono le seguenti:\nPer alcune si ha a disposizione la \"vida\", per altre abbiamo la \"raz\u00f3\", che precede la poesia (cio\u00e8 il motivo che ha dato origine all'afflato poetico), per altre ancora si pu\u00f2 dedurne notizie dalla \"vida\" o dalla \"razo\" di trovatori con cui furono in corrispondenza. Per altre ancora si possono fare congetture. Con ampia probabilit\u00e0, in ogni caso, le trobairitz furono quasi sicuramente molto pi\u00f9 numerose.\nL'amor cortese.\nLa base della poesia trobadorica \u00e8 dunque l'ideale dell'amor cortese (\u00abfin amor\u00bb in occitano), il cui concetto base \u00e8 la \"mezura\", cio\u00e8 la \"misura\", la distanza tra fuoco passionale e signorilit\u00e0 dei modi nel corteggiamento, o tra carnalit\u00e0 e realt\u00e0 dei fatti nel caso di un possibile adulterio.\nLa pratica dell'amor cortese viene a svilupparsi nella vita di corte di quattro regioni: Aquitania, Provenza, Champagne e Borgogna, pressappoco al tempo della prima crociata (1099) dall'Aquitania, Eleonora port\u00f2 gli ideali dell'amor cortese prima alla corte di Francia, poi in Inghilterra, dove fu regina di due re. Sua figlia Maria, contessa di Champagne port\u00f2 il comportamento cortese alla corte del conte di Champagne. L'amor cortese trova la sua espressione nelle poesie liriche scritte dai trovatori, come Guglielmo IX, duca d'Aquitania (1071\u20131126), uno dei primi poeti trovatori.\nQuesto nuovo tipo di amore vedeva la nobilt\u00e0 non in base alla ricchezza e alla storia della famiglia, ma nel carattere e nelle azioni, e quindi faceva appello ai cavalieri pi\u00f9 poveri che vedevano cos\u00ec una strada aperta per progredire. Poich\u00e9 a quel tempo il matrimonio aveva poco a che fare con l'amore, l'amor cortese era anche un modo per i nobili di esprimere l'amore non trovato nel loro matrimonio. Gli \"amanti\" nel contesto dell'amor cortese non facevano riferimento al sesso, ma piuttosto all'agire emotivo. Questi \"amanti\" avevano brevi appuntamenti in segreto, che si intensificavano mentalmente, ma mai fisicamente.\nLe regole dell'amor cortese vennero codificate in quell'opera altamente influente del tardo secolo XII che \u00e8 il \"De amore\" di Andrea Cappellano.\nProvenza e Catarismo.\nGli studiosi si sono dati battaglia sulla questione se o in che modo e in quale misura le dottrine c\u00e0tare abbiano potuto influenzare l'amor cortese. Denis de Rougemont fornisce un'ipotesi suggestivamente esoterica riguardo al fatto \"che la poesia lirica cortese abbia potuto, se non altro, ispirarsi all'atmosfera religiosa del catarismo\". Altri trovano questa ipotesi inaccettabile (negando di fatto che la figura femminile possa esclusivamente rappresentare in qualche modo l'anima del poeta che anela a una vita spirituale superiore), in quanto, il \"tema\" principale della poesia trobadorica \u00e8 sempre l'amore nelle sue diverse fasi (e soprattutto il \"desiderio\", anche carnale); mentre, per la filosofia dualistica dei c\u00e0tari il corpo \u00e8 solo un'espressione del male, e la via per vincere il male rimane il dispregio di ogni corporalit\u00e0: nel catarismo \u00e8 infatti predicata l'astinenza sessuale, e il matrimonio rimane in secondo piano rispetto al celibato.\nLe due realt\u00e0, invero, hanno trovato ragion d'esistere nello stesso contesto storico-geografico e in qualche modo una certa interazione anche tra poesia e religione non poteva non verificarsi. Molti trovatori seguiranno i loro signori mecenati nella lotta contro la Chiesa, altri la difenderanno. La condanna di eresia della Chiesa inflitta al catarismo e il conseguente ventennio (1209-1229) di lotte estenuanti per terre linguadociane, durante la crociata, finiranno per prostrare l'intero territorio occitano, portando la splendida cultura trobadorica inevitabilmente al declino. La crociata albigese segna cos\u00ec una forte cesura tra passato e futuro. Le corti meridionali occitane si impoveriscono, a causa di una ferrea politica filo-francese, e i trovatori non avranno pi\u00f9 il loro ambiente propizio, da cui dipendevano materialmente, ma soprattutto non avranno pi\u00f9 la possibilit\u00e0 di esercitare la loro arte. La cultura delle corti occitane ormai proseguir\u00e0 il suo cammino, non pi\u00f9 da protagonista, ma come fonte ispiratrice e modello da imitare.\nPoesia trobadorica.\nPrimo trobadore pare sia stato Guglielmo IX d'Aquitania (1071-1127), ma la poesia trovadorica si svilupp\u00f2 con delle regole precise, codificate alla corte di Eleonora d'Aquitania.\nDifatti il \"movimento\" trovadorico era inizialmente composto per la maggior parte da signori e principi le cui corti divennero rapidamente dei veri centri di produzione letteraria.\nGuglielmo fu un modello per generazioni di poeti provenzali, francesi e italiani, e per i \"Minnes\u00e4nger\" (menestrello) in tedesco).\nAl centro della poesia trovadorica, come si \u00e8 detto, vi \u00e8 l'ideale dell'amor cortese (\u00abfin'amor\u00bb in occitano), il cui concetto base \u00e8 la \"mezura\", cio\u00e8 la \"misura\", la distanza tra fuoco passionale e signorilit\u00e0 dei modi nel corteggiamento, o tra carnalit\u00e0 e realt\u00e0 dei fatti nel caso di un possibile adulterio.\nLe origini della poesia dei trovatori, pioniera nella produzione lirica in lingua volgare, non sono state ancora identificate con precisione: tra le tesi sulla sua provenienza ne appare addirittura una sull'origine liturgica, sebbene la maggior parte della produzione trobadorica sia costituita da liriche d'amore.\nI trovatori esercitarono un notevole influsso sulla poesia in siciliano e toscano. In particolare, la critica ha da tempo stabilito che , la pi\u00f9 famosa canzone di Giacomo da Lentini, considerato il principale esponente della cosiddetta scuola siciliana, posta in apertura della raccolta dell'autore nel principale canzoniere che la tramanda (il Vaticano latino 3973), sia sostanzialmente una traduzione/imitazione di un componimento del trovatore Folquet de Marselha, intitolato \"A vos, midon\u00e7, voill retrair' en cantan\".\nScuole e stili.\nI tre stili principali identificati nella poesia lirica occitana sono:\nIl primo \u00e8 stato di gran lunga il pi\u00f9 comune: l'enunciazione \u00e8 lineare \u00e8 relativamente semplice in confronto al \"ric\" e gli \"espedienti\" letterari sono meno comuni rispetto a quelli del \"clus\". Questo stile \u00e8 il pi\u00f9 accessibile ed \u00e8 immensamente popolare. Il poeta pi\u00f9 famoso del \"trobar leu\" \u00e8 stato Bernart de Ventadorn. Lo stile pi\u00f9 difficile d'altra parte \u00e8 il \"trobar clus\", che regolarmente si sottrae alle interpretazioni degli studiosi moderni. Le parole vengono di solito usate in senso metaforico e simbolico e ci\u00f2 che la poesia sembra essere esteriormente, raramente rappresenta ci\u00f2 che era nelle intenzioni del poeta o nelle possibilit\u00e0 di comprensione del pubblico \"colto\". Lo stile \"clus\" venne inventato da Marcabruno, ma sostenuto in seguito soltanto da pochi maestri. Il \"trobar ric\" non \u00e8 cos\u00ec opaco come il \"clus\", ma impiega piuttosto un ricco vocabolario, usando molte parole, rare, inventate, insolite ed espressioni colorite.\nGli studiosi moderni riconoscono molte \"scuole\" nella tradizione trobadorica. Tra le prime vi \u00e8 una scuola costituita da seguaci di Marcabruno, talvolta chiamata \"scuola marcabruniana\": Bernart Marti, Bernart de Venzac, Gavaudan e Peire d'Alvernhe. Questi poeti favoriranno il \"trobar clus\" o \"ric\" oppure un ibrido fra i due stili. Spesso mostrava un tono moraleggiante e critico nei confronti della societ\u00e0 cortigianesca contemporanea. Un'altra delle prime scuole, il cui stile sembra aver perso il favore, \u00e8 la \"scuola guascone\" di Cercamon, Peire de Valeira e Guiraut de Calanso. Cercamon, racconta il suo biografo, aveva composto nel \"vecchio stile\" (\"la uzansa antiga\") e le canzoni di Guiraut erano \"d'aquella saison\" (\"di quel tempo\"). Questo stile di poesia sembra essere legato ai primi trovatori della Guascogna ed \u00e8 caratterizzato da riferimenti alla natura: foglie, fiori, uccelli e loro canzoni. Questa \"mania letteraria\" guascone era impopolare in Provenza all'inizio del XIII secolo, nuocendo pi\u00f9 che altro alla reputazione dei poeti ad essa associati.\nNel tardo secolo XIII sorse una scuola a B\u00e9ziers, una volta il centro della Linguadoca pre-albigese e dei signori di Trencavel, grosso modo tra il 1260 e il 1290. Alcuni poeti sono rappresentativi di questa \"scuola\": Bernart d'Auriac, Joan Esteve, Joan Miralhas e Raimon Gaucelm. Tutti nativi o cittadini di B\u00e9ziers e membri della classe media urbana (e non cortigianesca): Miralhas era forse un vasaio e Bernart un \"mayestre\" (insegnante). Tutti costoro era sostenitori del re francese Luigi IX e dell'aristocrazia francese contro la nativa nobilt\u00e0 occitana, e vengono descritti pertanto come \"gallicizzati\". Raimon Gaucelm sostiene l'ottava crociata e scrive inoltre un \"planh\", unico nel suo genere, per un cittadino di B\u00e9ziers. Sia Joan Esteve che Bernart compongono a sostegno del Francese nella crociata aragonese. B\u00e9ziers \u00e8 uno splendido esempio della trasformazione dell'Occitania dopo i postumi della crociata albigese, ma rappresenta anche la capacit\u00e0 dei trovatori di sopravvivere ad essa.\nGeneri.\nI trovatori, se non altro, dopo il consolidamento del loro stile, seguiranno di solito un certo insieme di \"regole\", come per es. le \"Leys d'amors\" (compilate tra il 1328 e il 1337). Inizialmente tutti i componimenti trobadorici venivano chiamati semplicemente \"vers\", nome che presto verr\u00e0 riservato soltanto alle canzoni d'amore e successivamente rimpiazzato dal termine \"canso\", sebbene il \"vers\" continuer\u00e0 a vivere come antica espressione dei primi componimenti trobadorici e impiegato inoltre con un significato pi\u00f9 tecnico dall'ultima generazione di trovatori (met\u00e0 del XIV secolo), quando si pensava derivasse dalla parola latina \"verus\" (vero) e perci\u00f2 utilizzato per descrivere composizioni didattiche o a scopo moralistico. I primi trovatori svilupperanno molti generi che prolifereranno solo allorquando le regole di composizione verranno ad essere messe per iscritto. I generi pi\u00f9 conosciuti sono:\nTutti questi generi erano altamente mutevoli. Un incrocio tra un \"sirventes\" e una \"canso\" diventava un \"meg-sirventes\" (mezzo-\"sirventes\"). Una \"tenso\" poteva essere \"inventata\", ovvero composta, da un singolo poeta; un'\"alba\" o \"canso\" poteva essere scritta avendo in mente un significato religioso, dedicata a Dio o alla Vergine; e un \"sirventes\" poteva essere nientemeno che un attacco (satira) politico. Il \"maldit\" e il \"comiat\" erano spesso messi in connessione dando luogo al \"maldit-comiat\", usati possibilmente per attaccare e rinnegare una figura diversa dalla signora o dall'amante, come per es. un ufficiale al comando (quando venivano combinati, in un certo senso, con il \"sirventes\").\nPeire Bremon Ricas Novas usa il termine \"mieja chanso\" (mezza canzone) e Cerver\u00ed de Girona usa una frase simile, \"miga can\u00e7o\", entrambi riferiti a una breve \"canso\" e non a una mescolanza di generi come supposto talvolta. La \"mig\" (o \"meig\") di Cerver\u00ed', \"vers e miga can\u00e7o\", \u00e8 un \"vers\" nel nuovo senso (una canzone moralizzatrice) che \u00e8 inoltre altamente critica e perci\u00f2 combina la \"canso\" e il \"sirventes\". Tra gli oltre un centinaio di lavori di Cerver\u00ed de Girona, si trovano molte canzoni con etichette uniche, le quali possono corrispondere pi\u00f9 a \"titoli\" che a \"generi\", ma ci\u00f2 \u00e8 discutibile: \"peguesca\" (nonsense), \"espingadura\" (canzone per zufolo), \"libel\" (petizione legale), \"esdemessa\" (balzo), \"somni\" (sogno), \"acuyndamen\" (sfida), \"desiran\u00e7a\" (nostalgia), \"aniversari\" (anniversario), \"serena\" (serena).\nLa maggior parte delle \"canzoni di crociata\" vengono classificate come \"cansos\" o \"sirventes\", ma talvolta separatamente. Alcuni stili diventano popolari in altre lingue e in altre tradizioni letterarie o musicali. In francese, l'\"alba\" diventa \"aubade\", la \"pastorela\" \"pastourelle\" e il \"partimen\" \"jeu parti\". La \"sestina\" diventa popolare nella letteratura italiana. I trovatori non erano contrari ai prestiti. Il \"planh\" si sviluppa dal latino \"planctus\" e il sonetto viene rubato alla scuola siciliana. Stranamente, la basse danse (\"bassa dansa\") veniva per la prima volta menzionata nella tradizione trobadorica (1324 ca.), ma soltanto in quanto eseguita da \"joglars\".\nEsecuzioni.\nI trovatori, oltre a comporle, eseguivano anche le loro canzoni, mentre i \"joglars\" (esecutori) e \"cantaires\" (cantanti) eseguivano soltanto le canzoni dei trovatori, potendo attingere ai canzonieri, molti dei quali sono arrivati a noi, o possibilmente da \"altri\" pi\u00f9 rudimentali (e provvisori), nessuno dei quali \u00e8 sopravvissuto, ammesso che fossero mai esistiti. Alcuni trovatori, come Arnaut de Maruelh, avevano i loro propri \"joglars\", specializzati nel cantare le loro composizioni. Il \"joglar et cantaire\" di Arnaut era Pistoleta, probabilmente sia cantante che messaggero, il quale portava le canzoni d'amore di Arnaut alla signora di questi. Il messaggero era un luogo comune nella poesia trobadorica, e molte canzoni fanno riferimento a un messaggero che consegna le composizioni al suo destinatario. Un trovatore spesso stava con un suo proprio mecenate nobile intrattenendo la corte con le sue canzoni, le quali potevano essere usate qui non solo come intrattenimento, ma anche come propaganda, elogiando il suo benefattore, biasimando i suoi nemici, incoraggiando le sue guerre, insegnando l'etica e l'etichetta, e mantenendo l'unit\u00e0 religiosa.\nLa corte non era il solo luogo in cui si esibiva il trovatore. Secondo la \"vida\" del Monaco di Montaudon, egli ricevette uno sparviero, un pregiato uccello da caccia, per la sua poesia, dalla \"cour du Puy\", una sorta di societ\u00e0 poetica associata alla corte di Alfonso II di Aragona. Le competizioni pi\u00f9 famose si sono svolte al crepuscolo dell'epoca dei trovatori, nel XIV e XV secolo. I \"jocs florals\" organizzati dal Consistori del Gay Saber a Tolosa, da Pietro IV d'Aragona a L\u00e9rida, e il Consistori de la Gaya Sci\u00e8ncia a Barcellona ricompensavano con omaggi floreali la migliore poesia, secondo le varie categorie, giudicata in base alla sua aderenza a un codice chiamato \"Leys d'amors\".\nLe canzoni trovadoriche sono tuttora, sebbene raramente, eseguite e registrate.\nMusica.\nLe canzoni trobadoriche erano di solito monofoniche. Meno di 300 melodie su 2500 stimate si sono conservate, la maggior delle quali composte dai trovatori stessi. Alcune furono adattate a brani musicali preesistenti. Raimbaut de Vaqueyras scrisse la sua \"Kalenda maya\" (\"le Calende di Maggio\") con musica composta dai \"joglars\" del Monferrato.\nGrammatiche e dizionari.\nA cominciare dall'inizio del XIII secolo, l'estensione della poesia occitana richiedeva grammatiche e dizionari, specialmente per chi non fosse di lingua madre occitana, come i trovatori catalani e italiani e loro imitatori. La produzione di tali opere aumenta soltanto con l'accademizzazione della lirica trobadorica nel XIV secolo.\nEredit\u00e0.\nTrasmissione e accoglienza critica.\nSi sono conservati quasi 2600 componimenti o frammenti di circa 450 trovatori identificabili, in massima parte in \"libri di canzoni\" detti \"canzonieri\", fatti per mecenati facoltosi.\nAlle canzoni trobadoriche (come per quasi tutte le poesie, in effetti), si fa riferimento generalmente utilizzando gli incipit, vale a dire il verso iniziale. Se questo \u00e8 lungo, o \u00e8 gi\u00e0 stato menzionato, si pu\u00f2 per convenzione usare un'abbreviazione dell'incipit. Alcune canzoni trobadoriche sono note con dei nomi che derivano di solito dall'argomento trattato, come per es. \"D'un sirventes far\" di Guilhem Figueira che comunemente viene chiamato \"Sirventes contra Roma\". Quando uno scrittore vuole evitare l'uso dell'occitano non chiosato, l'incipit della canzone pu\u00f2 essere invece fornito nella traduzione, oppure pu\u00f2 essere anche inventato un titolo che rifletta il tema dell'opera. Specialmente nelle traduzioni destinate al grande pubblico, come quelle di Ezra Pound, i titolo in inglese sono in genere inventati dal traduttore/curatore. Ci sono esempi, tuttavia, di canzoni trobadoriche fornite di titoli occitani nei manoscritti, come un'anonima \"pastorela\" che inizia \"Mentre per una ribeira\", intitolata \"Porquieira\".\nOltre l'Occitania.\nI trovieri.\nNella Francia settentrionale abbiamo i trovieri che compongono in lingua d'o\u00efl, la cui cultura s'interseca con quella occitana dei trovatori. La personalit\u00e0 pi\u00f9 importante di questo movimento culturale \u00e8 senz'altro Chr\u00e9tien de Troyes.\nLa lirica trobadorica in Italia.\nAnche in Italia, soprattutto nel Settentrione, l'influsso della cultura occitana fu decisivo. Tra i seguaci della poesia trobadorica, scritta in lingua occitana, troviamo i nomi di Alberico da Romano, Dante da Maiano, Lanfranco Cigala, Percivalle Doria, Rambertino Buvalelli, Sordello da Goito e tanti altri. La lirica occitana influenz\u00f2 fortemente anche la scuola siciliana e quella toscana, che per\u00f2 utilizzano ormai i loro rispettivi volgari italiani, il siciliano aulico e il toscano, come ad esempio il poeta per antonomasia Dante, che nel canto XXVI del Purgatorio metter\u00e0 in bocca del suo tanto ammirato Arnaut Daniel versi nostalgici declamati in lingua occitana.\nLa lirica trobadorica nella penisola iberica.\nLa penisola iberica, come altre regioni centro-europee e del Mediterraneo, sub\u00ec il forte influsso della lirica trobadorica, che possiamo in sintesi riassumere in due modi diversi di concepirne l'arte: principalmente imitandone lo stile e scrivendone i testi in lingua occitana, come avvenne per i trovatori della Catalogna e del Valenzano. Nella regione della Galizia e del Portogallo settentrionale, invece, tra il XII e il XIV secolo, si sviluppa un originale movimento, definito con il termine trovadorismo (in Portogallo) e trobadorismo (in Galizia), che aveva la peculiarit\u00e0 di utilizzare (come successe per i trovieri della Francia settentrionale) la lingua locale, vale a dire il galiziano-portoghese, la primitiva lingua da cui deriveranno poi il portoghese e il galiziano moderni. Inoltre, l'ispirazione dei poeti-cantori attingeva materia dalla tradizione \"in situ\", mentre l'influsso occitano si presentava piuttosto attenuato. Anche se la maggior parte dei poeti, dei quali si possiedono riferimenti, provenivano dalla Galizia e dal Portogallo settentrionale, la lingua galiziano-portoghese [della poesia lirica] venne coltivata comunque da una moltitudine di poeti di altri luoghi della penisola iberica (l'esempio pi\u00f9 notevole \u00e8 rappresentato da Alfonso X il Saggio, autore delle \"Cantigas de Santa Maria\", ugualmente in galiziano-portoghese), arrivando ad essere una lingua fondamentale nella lirica colta della Castiglia dei secoli XIII e XIV.\nSviluppi successivi.\nI Consistori di Tolosa e Barcellona.\nL'intenzione di proseguire nel solco della tradizione trobadorica, dopo la diaspora culturale occitana successiva alla crociata albigese, si deve all'istituzione del Consistori del Gay Saber di Tolosa e al suo, in effetti nient'altro che clone, Consistori de Barcelona. Questi non fanno altro che regolamentare con norme (poetiche, stilistiche, morali, religiose) abbastanza rigide la lirica e gli stilemi di quel glorioso passato che fu la poesia trobadorica. In effetti, sebbene formalmente regolamentato e ispirato a quel periodo aureo, ai nuovi poeti partecipanti negli agoni poetici allestiti annualmente dal Consistori (i cosiddetti \"Jocs florals\") veniva proibito di cantare l'amor cortese adulterino dei bei tempi andati, travisandone, in questo modo, lo spirito, oltre al fatto che la situazione socio-culturale e politica, che alimentava il fuoco dell'arte occitana del XII-XIII secolo, era profondamente mutata.\nIl neotrobadorismo.\nNella penisola iberica, la tradizione dei trovatori sembra rifiorire nel XX secolo con la corrente culturale cosiddetta del neotrobadorismo, un'avanguardia poetica sorta intorno al 1930, subito dopo la divulgazione in Galizia della lirica medievale galiziano-portoghese, tramite l'edizione commentata di J. Joaquin Nunes (1928). La cultura trobadorica da cui attinge questo movimento, ovviamente, non \u00e8 quella occitanica, ma dei trovatori galiziano-portoghese. Il neotrobadorismo continuer\u00e0 nel dopoguerra fino ai nostri giorni."}
{"id": "203575", "revid": "109759170", "url": "https://it.wikipedia.org/wiki?curid=203575", "title": "Civica raccolta d'arte, storia e cultura", "text": "La Civica raccolta d'arte, storia e cultura di Castelplanio (AN) \u00e8 ospitata al piano nobile del palazzo comunale, gi\u00e0 dei conti Fossa Mancini. In esso si conservano stucchi, tele e affreschi settecenteschi, epigrafi romane e medievali, un affresco staccato di Andrea da Jesi (XV secolo).\n\u00c8 presente inoltre un'importante collezione di grafica contemporanea donata da Brenno Bucciarelli (1918 - 1988), editore d'arte nato a Castelplanio; vi compaiono incisioni di alcuni dei pi\u00f9 celebri artisti del Novecento come Bruno da Osimo, Virgilio Guidi, Luigi Bartolini.\nUna sezione \u00e8 stata poi dedicata alle antiche confraternite religiose e contiene oggetti di culto, suppellettili processionali e una suggestiva ricostruzione dell'altare tridentino.\nDal 22 luglio 2006 nei locali della Civica Raccolta si trova esposta la sommatrice meccanica \"Fossa Mancini\", inventata e brevettata nel 1897 da Carlo Fossa Mancini, donata dagli eredi Zucchi/Zannotti. Nel sito del comune di Castelplanio, eventi 2006, \u00e8 trascritta la relazione del convegno dedicato all'invenzione.\nAl museo \u00e8 annessa una enoteca comunale nella quale \u00e8 possibile degustare ed acquistare i migliori vini della Vallesina.\nVoci correlate.\nQuesto museo aderisce all'Associazione sistema museale della provincia di Ancona"}
{"id": "203576", "revid": "599013", "url": "https://it.wikipedia.org/wiki?curid=203576", "title": "Montecarlo Vin Santo Occhio di Pernice", "text": "Il Montecarlo Vin Santo Occhio di Pernice \u00e8 un vino DOC la cui produzione \u00e8 consentita nella provincia di Lucca.\nProduzione.\n\"Provincia, stagione, volume in ettolitri\""}
{"id": "203577", "revid": "124126935", "url": "https://it.wikipedia.org/wiki?curid=203577", "title": "Duel TV", "text": "Duel TV \u00e8 stato un canale satellitare italiano distribuito da Mediaset per Stream TV dal 1\u00ba aprile 2000 ed in seguito passato su SKY. Era dedicato a un pubblico adulto, trasmettendo film, serie tv e programmi autoprodotti.\nStoria.\nIl canale debutta su Stream TV insieme ad un altro canale prodotto per la piattaforma da Mediaset, Comedy Life, il 1\u00ba aprile 2000. Direttore dell'emittente fin dal suo debutto era Carlo Vetrugno, gi\u00e0 direttore di un altro canale satellitare diffuso da D+, Happy Channel, e direttore di Italia 1 e Rete 4 negli anni novanta. Lo speaker dei promo era Raffaele Farina (attuale speaker di Italia 1)\nIl 31 luglio 2003 passa a Sky, la nuova pay TV nata dalla fusione di Stream TV e TELE+ DIGITALE, insediandosi al canale numero 132 della piattaforma. Il canale fa cos\u00ec parte del bouquet della TV di Rupert Murdoch insieme alle altre reti satellitari Mediaset Happy Channel, Italia Teen Television e MT Channel.\nContenuti.\nIl canale trasmetteva molti serie TV d'azione e avventura tra i quali \"Walker Texas Ranger\", \"Baywatch\", \"Pacific Blue\", \"Acapulco H.E.A.T.\", \"Squadra emergenza\", \"Distretto di polizia\", \"Highlander\", e show sexy come \"Penthouse\" e \"Sexy Cam\" nel contenitore \"Sexy Hour\".\nErano per\u00f2 i film e i TV-Movies il piatto forte del palinsesto di Duel, che ne trasmetteva almeno quattro al giorno toccando svariati generi tra i quali l'horror, la fantascienza, l'azione e il sottogenere catastrofico, a volte anche quelli italiani. I film erano organizzati in cicli, tra i quali \"Stars\" (blockbuster americani) e \"Disaster\" (catastrofici).\nTutti i programmi derivavano dalla vastissima cineteca di Mediaset.\nLa chiusura.\nIl canale chiude i battenti all'alba del 1\u00ba gennaio 2006, a causa di una ridefinizione contrattuale tra Mediaset e Sky che porta allo spegnimento dei quattro canali Mediadigit e all'acquisizione della library delle reti da parte della piattaforma satellitare, che mantiene acceso il Canale 132 ancora per alcuni mesi alimentandolo con diversi programmi gi\u00e0 proposti dell'emittente maschile Mediaset, seppur per poche ore al giorno.\nDal 15 maggio 2006, sempre sul Canale 132 debutta un altro emittente dedicato prevalentemente ad un pubblico maschile, Fantasy; la sua programmazione consisteva prevalentemente nella messa in onda di telefilm di fantascienza e di horror."}
{"id": "203578", "revid": "2912", "url": "https://it.wikipedia.org/wiki?curid=203578", "title": "Roche-de-Rame", "text": ""}
{"id": "203579", "revid": "4327", "url": "https://it.wikipedia.org/wiki?curid=203579", "title": "Montecarlo Vin Santo Occhio di Pernice Riserva", "text": ""}
{"id": "203580", "revid": "111433", "url": "https://it.wikipedia.org/wiki?curid=203580", "title": "Jotunheim", "text": ""}
{"id": "203581", "revid": "4327", "url": "https://it.wikipedia.org/wiki?curid=203581", "title": "Montecarlo Vin Santo Riserva", "text": ""}
{"id": "203582", "revid": "1181", "url": "https://it.wikipedia.org/wiki?curid=203582", "title": "Integrali multipli", "text": ""}
{"id": "203583", "revid": "599013", "url": "https://it.wikipedia.org/wiki?curid=203583", "title": "Montecompatri Colonna", "text": "Il Montecompatri Colonna \u00e8 un vino DOC la cui produzione \u00e8 consentita nella provincia di Roma.\nProduzione.\n\"Provincia, stagione, volume in ettolitri\""}
{"id": "203584", "revid": "2912", "url": "https://it.wikipedia.org/wiki?curid=203584", "title": "Roche-des-Arnauds", "text": ""}
{"id": "203585", "revid": "4327", "url": "https://it.wikipedia.org/wiki?curid=203585", "title": "Montecompatri Colonna Superiore", "text": ""}
{"id": "203586", "revid": "1181", "url": "https://it.wikipedia.org/wiki?curid=203586", "title": "Integrali doppi", "text": ""}
{"id": "203587", "revid": "51323", "url": "https://it.wikipedia.org/wiki?curid=203587", "title": "Montecucco Bianco", "text": ""}
{"id": "203588", "revid": "4327", "url": "https://it.wikipedia.org/wiki?curid=203588", "title": "Montecucco Rosso", "text": ""}
{"id": "203589", "revid": "1181", "url": "https://it.wikipedia.org/wiki?curid=203589", "title": "Integrali tripli", "text": ""}
{"id": "203590", "revid": "4327", "url": "https://it.wikipedia.org/wiki?curid=203590", "title": "Montecucco Rosso Riserva", "text": ""}
{"id": "203591", "revid": "599013", "url": "https://it.wikipedia.org/wiki?curid=203591", "title": "Montecucco Sangiovese", "text": "Il Montecucco Sangiovese \u00e8 un vino DOCG la cui produzione \u00e8 consentita nella provincia di Grosseto.\nAbbinamenti consigliati.\nRoast beef al pepe\nProduzione.\n\"Provincia, stagione, volume in ettolitri\""}
{"id": "203592", "revid": "4327", "url": "https://it.wikipedia.org/wiki?curid=203592", "title": "Montecucco Sangiovese Riserva", "text": ""}
{"id": "203593", "revid": "1305887", "url": "https://it.wikipedia.org/wiki?curid=203593", "title": "Rosemary's Baby", "text": ""}
{"id": "203594", "revid": "3732", "url": "https://it.wikipedia.org/wiki?curid=203594", "title": "Enrico Boselli", "text": "Carriera politica.\nLe prime esperienze nel PSI.\nLa sua esperienza politica inizia nel 1979, nell'ambito del Partito Socialista Italiano, quando diventa segretario nazionale della FGSI, la Federazione Giovanile Socialista Italiana, e nello stesso tempo vicepresidente della IUSY, l'Internazionale Giovanile Socialista.\nNel 1980 e nel 1985 \u00e8 stato eletto consigliere comunale a Bologna, mentre nel 1987 diventa vicesindaco della citt\u00e0. Dal 1990 al 1993 \u00e8 stato presidente della Regione Emilia-Romagna in quota PSI (primo esponente a ricoprire questo incarico a non essere del PCI).\n\u00c8 deputato alla Camera dal 1994 al 2008, eletto prima nel collegio di Cortona in Toscana, poi nei collegi emiliani di Bologna e Comacchio.\nLa diaspora: i Socialisti Italiani.\nIn seguito allo scioglimento del PSI, Boselli, insieme a Gino Giugni, si fa promotore della nascita di una nuova formazione politica denominata \"Socialisti Italiani\", che nasce il 13 novembre 1994, qualche ora dopo lo scioglimento del PSI, causato dallo scandalo di Tangentopoli.\nI Socialisti Italiani, di cui Boselli fu segretario nazionale, si presentarono per la prima volta agli elettori in occasione delle elezioni regionali del 1995, costituendo una lista comune insieme ad Alleanza Democratica e al Patto Segni, denominata \"Patto dei Democratici\".\nIl partito si ripresent\u00f2 alle elezioni politiche del 1996 nella coalizione dell'Ulivo al maggioritario e all'interno di Rinnovamento Italiano al proporzionale.\nBoselli fu poi promotore, nel 1998, della nascita di un nuovo soggetto, di stampo socialista e democratico, che riunisse parte dei socialisti disseminati per lo scenario politico italiano dopo lo scioglimento del PSI: cos\u00ec traghett\u00f2 i Socialisti Italiani, insieme alla Federazione Laburista, al Partito Socialista di Ugo Intini e a parte del PSDI in un nuovo soggetto denominato \"Socialisti Democratici Italiani\" (SDI), di cui lo stesso Boselli assunse la guida.\nDallo SDI alla Rosa nel Pugno.\nDal 1998 \u00e8 presidente nazionale dello SDI. Dal 1999 al 2004 \u00e8 stato deputato europeo, eletto nel collegio meridionale al debutto di questa formazione politica.\nBoselli ha guidato il partito all'interno dell'alleanza di centro-sinistra, portandolo ad aderire alla Federazione dell'Ulivo proposta e orientata da Romano Prodi. Si \u00e8 opposto all'ingresso nel contenitore riformista di Antonio Di Pietro.\nSuccessivamente esce dalla Federazione in seguito alle posizioni clericali di Rutelli durante i referendum sulla procreazione assistita e si fa promotore di un'intesa fra L'Unione e i Radicali Italiani per la creazione, nell'ambito della coalizione di centro-sinistra, di un'area laico-riformista: tale iniziativa sfocia nella costituzione della Rosa nel Pugno, una federazione tra lo SDI e i Radicali Italiani, che partecipa alle elezioni politiche del 2006 a sostegno della coalizione di centro-sinistra.\nIn seguito alla costituzione della federazione con i Radicali, Boselli indirizza lo SDI verso una pi\u00f9 marcata attenzione alla laicit\u00e0 dello Stato, criticando duramente gli interventi della Conferenza Episcopale Italiana nel dibattito politico nazionale, visti come un tentativo di interferire con l'attivit\u00e0 legislativa.\nIl Partito Socialista.\nTerminata l'esperienza della Rosa nel Pugno, in occasione del V Congresso straordinario dello SDI, Boselli si dissocia dal progetto del Partito Democratico promosso dai Democratici di Sinistra e dalla Margherita, giudicato un \u00abcompromesso storico bonsai\u00bb e promuove l'avvio di una Costituente Socialista per riunire in un'unica entit\u00e0 politica tutti quei partiti che si riconoscono nel socialismo, nella sinistra riformista e nel PSE. Il 2007 a Roma viene presentato il nome e il simbolo del nuovo partito: un quadrilatero rosso con la rosa del socialismo europeo e la dicitura \"Partito Socialista\".\nLe dimissioni dal PSI.\nAll'indomani del deludente risultato elettorale del Partito Socialista che, alle elezioni politiche del 2008, non raggiunge la soglia del 4% previsto dalla legge per entrare in Parlamento (si ferma all'1%) Boselli annuncia le dimissioni dalla carica di leader del partito accusando Veltroni di aver contribuito a \"spalancare le porte a Berlusconi\", nonch\u00e9 di aver rifiutato l'alleanza con il PS, precludendo ai socialisti l'elezione di rappresentanti.\nNel dicembre 2010 aderisce al movimento politico di Francesco Rutelli, Alleanza per l'Italia, diventandone vicepresidente. Boselli \u00e8 stato coordinatore regionale di ApI in Toscana ed Emilia-Romagna."}
{"id": "203596", "revid": "400694", "url": "https://it.wikipedia.org/wiki?curid=203596", "title": "Montecucco Vermentino", "text": "Il Montecucco Vermentino \u00e8 un vino DOC la cui produzione \u00e8 consentita nella provincia di Grosseto.\nAbbinamenti consigliati.\nPesce"}
{"id": "203597", "revid": "4327", "url": "https://it.wikipedia.org/wiki?curid=203597", "title": "Montefalco Bianco", "text": ""}
{"id": "203598", "revid": "114268760", "url": "https://it.wikipedia.org/wiki?curid=203598", "title": "Museo internazionale dell'etichetta del vino", "text": "Il Museo internazionale dell'etichetta del vino di Cupramontana (AN) \u00e8 costituito da un'originale raccolta di etichette per bottiglie di vino provenienti da ogni parte del mondo. \nOspitato inizialmente nell'antico palazzo Leoni, il Museo \u00e8 stato creato nel 1987 per iniziativa del critico d'arte prof. Armando Ginesi e dispone di oltre centomila pezzi, donati da aziende produttrici di vino di tutto il mondo e da collezionisti.\nAccanto alla collezione storica, con rari pezzi risalenti anche alla fine dell'Ottocento, molto nutrita \u00e8 la raccolta di etichette contemporanee. \nOggi il Museo \u00e8 situato all'interno del complesso museale MIG | Musei In Grotta, che oltre ad esso ospita la sede dell'Ufficio Turistico di Cupramontana, l'Horto de I Semplici, l'Enoteca comunale (denominata EnoCupr) e l'Associazione Strada del Gusto. \nAll'arte dell'etichetta da vino \u00e8 ogni anno dedicata la Rassegna grafica Etichetta d'Artista (nel mese di luglio) ed il Premio nazionale Etichetta d'Oro (in settembre).\nEtichette d'autore.\nLa sezione artistica del museo raccoglie oltre quattrocento opere e bozzetti di etichette appositamente eseguite da artisti contemporanei. \n&lt;br&gt;Tra questi ricordiamo: Germana Albertone, Vittorio Amadio, Luigi Bartolini, Michele Cascella, Bruno da Osimo, Alessandro De Luca Bandini, Gian Paolo Dulbecco, Stefano Fanara, Pericle Fazzini, Salvatore Fiume, Maria Cristiana Fioretti, Paolo Gobbi, Giuliano Mammoli, Bruno Mangiaterra, Laura Mazzuoli, Patrizia Molinari, Giuseppe Monguzzi, Giuseppe Papagni, Carlo Rambaldi, Nazareno Rocchetti, Salvo Russo, Stefania Spallanzani, Vinia Tanchis, Fernando Tiboni, Rino Volpe.\nVoci correlate.\nQuesto museo aderisce all'Associazione sistema museale della provincia di Ancona."}
{"id": "203599", "revid": "4327", "url": "https://it.wikipedia.org/wiki?curid=203599", "title": "Montefalco Rosso", "text": ""}
{"id": "203600", "revid": "4327", "url": "https://it.wikipedia.org/wiki?curid=203600", "title": "Montefalco Rosso Riserva", "text": ""}
{"id": "203601", "revid": "4327", "url": "https://it.wikipedia.org/wiki?curid=203601", "title": "Montefalco Sagrantino Passito", "text": ""}
{"id": "203602", "revid": "486946", "url": "https://it.wikipedia.org/wiki?curid=203602", "title": "Montefalco Sagrantino Secco", "text": ""}
{"id": "203603", "revid": "599013", "url": "https://it.wikipedia.org/wiki?curid=203603", "title": "Montello e Colli Asolani cabernet", "text": "Il Montello e Colli Asolani Cabernet \u00e8 un vino DOC la cui produzione \u00e8 consentita nella provincia di Treviso.\nProduzione.\n\"Provincia, stagione, volume in ettolitri\""}
{"id": "203605", "revid": "599013", "url": "https://it.wikipedia.org/wiki?curid=203605", "title": "Montello e Colli Asolani cabernet sauvignon", "text": "Il Montello e Colli Asolani Cabernet Sauvignon \u00e8 un vino DOC la cui produzione \u00e8 consentita nella provincia di Treviso.\nProduzione.\n\"Provincia, stagione, volume in ettolitri\""}
{"id": "203607", "revid": "599013", "url": "https://it.wikipedia.org/wiki?curid=203607", "title": "Saint-Etienne-en-D\u00e9voluy", "text": ""}
{"id": "203608", "revid": "599013", "url": "https://it.wikipedia.org/wiki?curid=203608", "title": "Montello e Colli Asolani chardonnay", "text": "Il Montello e Colli Asolani Chardonnay \u00e8 un vino DOC la cui produzione \u00e8 consentita nella provincia di Treviso.\nProduzione.\n\"Provincia, stagione, volume in ettolitri\""}
{"id": "203610", "revid": "599013", "url": "https://it.wikipedia.org/wiki?curid=203610", "title": "Montello e Colli Asolani merlot", "text": "Il Montello e Colli Asolani Merlot \u00e8 un vino DOC la cui produzione \u00e8 consentita nella provincia di Treviso.\nProduzione.\n\"Provincia, stagione, volume in ettolitri\""}
{"id": "203612", "revid": "83531", "url": "https://it.wikipedia.org/wiki?curid=203612", "title": "Montello e Colli Asolani pinot bianco", "text": "Il Montello e Colli Asolani Pinot Bianco \u00e8 un vino DOC la cui produzione \u00e8 consentita nella provincia di Treviso.\nProduzione.\n\"Provincia, stagione, volume in ettolitri\""}
{"id": "203615", "revid": "110157", "url": "https://it.wikipedia.org/wiki?curid=203615", "title": "Museo Gaspare Spontini", "text": "La Casa-museo Gaspare Spontini di Maiolati Spontini (AN), \u00e8 ubicata nello stesso edificio dove il musicista, nativo del posto, trascorse gli ultimi mesi della sua vita insieme alla moglie Celeste Erard. Vi sono cimeli, memorie, manoscritti, mobili originali e dipinti. Al primo piano segnaliamo due esemplari di fortepiano in mogano, di cui uno a coda e l'altro a tavolo, costruiti dai fratelli Erard a Parigi nel 1820, e alcuni bozzetti di gusto neoclassico. Nel secondo piano sono raccolti oggetti appartenuti al musicista, tra cui una tazza con l'effigie di Gaspare Spontini e un'altra con quella di Federico Guglielmo III di Prussia."}
{"id": "203616", "revid": "83531", "url": "https://it.wikipedia.org/wiki?curid=203616", "title": "Montello e Colli Asolani pinot grigio", "text": "Il Montello e Colli Asolani Pinot Grigio \u00e8 un vino DOC la cui produzione \u00e8 consentita nella provincia di Treviso.\nProduzione.\n\"Provincia, stagione, volume in ettolitri\""}
{"id": "203617", "revid": "944090", "url": "https://it.wikipedia.org/wiki?curid=203617", "title": "Montello e Colli Asolani prosecco", "text": "Il Montello e Colli Asolani Prosecco \u00e8 il vecchio nome (fino al 2011) del vino DOCG Colli Asolani - prosecco la cui produzione \u00e8 consentita nella provincia di Treviso.\nDi seguito si riportano i dati riferiti alla vecchia denominazione\nProduzione.\n\"Provincia, stagione, volume in ettolitri\""}
{"id": "203618", "revid": "287204", "url": "https://it.wikipedia.org/wiki?curid=203618", "title": "Saint-Etienne-le-Laus", "text": ""}
{"id": "203621", "revid": "31201345", "url": "https://it.wikipedia.org/wiki?curid=203621", "title": "Montefalco (vino)", "text": ""}
{"id": "203623", "revid": "599013", "url": "https://it.wikipedia.org/wiki?curid=203623", "title": "Cerasuolo d'Abruzzo", "text": "Il Cerasuolo d'Abruzzo \u00e8 un vino DOC la cui produzione \u00e8 consentita nelle province di Chieti, L'Aquila, Pescara e Teramo.\nDescrizione.\n\u00c8 sempre stata considerata, a livello di disciplinare, come una tipologia appartenente al Montepulciano d'Abruzzo, in quanto prodotto fondamentalmente dalle stesse uve. A partire dalla vendemmia 2010/2011 \u00e8 stato modificato il nome, in quanto \u00e8 stato riconosciuto come vino D.O.C. a s\u00e9 stante. Per tale motivo la denominazione esatta \u00e8 di \"Cerasuolo d'Abruzzo D.O.C\".\nUnica uva nel suo genere (a eccezione del Lambrusco di Sorbara) in quanto non \u00e8 necessaria la debucciatura dell'acino per ottenere un vino rosato.\nAbbinamenti consigliati.\nA tutto pasto. Vocato anche come aperitivo. La temperatura consigliata \u00e8 tra i 10 e i 12 gradi. \nIn Abruzzo ne \u00e8 diffuso l'uso, in alternativa al bianco, con il pesce. Quasi d'obbligo in abbinamento ai gustosi \"brodetti\" locali (cio\u00e8 delle abbondanti zuppe di pesce nel cui intingolo vi \u00e8 un po' di pomodoro). Si sposa bene anche a piatti di terra come carni bianche o formaggi.\nProduzione.\n\"Provincia, stagione, volume in ettolitri\""}
{"id": "203626", "revid": "599013", "url": "https://it.wikipedia.org/wiki?curid=203626", "title": "Montepulciano d'Abruzzo Colline Teramane", "text": "Il Montepulciano d'Abruzzo Colline Teramane \u00e8 un vino DOCG la cui produzione \u00e8 consentita nella provincia di Teramo\nZona di produzione.\nVedi: Montepulciano d'Abruzzo Colline Teramane DOCG\nInformazioni sulla zona geografica.\nVedi: Montepulciano d'Abruzzo Colline Teramane DOCG\nStoria.\nVedi: Montepulciano d'Abruzzo Colline Teramane DOCG\nPrecedentemente l'attuale disciplinare DOCG era stato:\nIl precedente disciplinare approvato con decreto del 20/02/2003, pubblicato sulla gazzetta_ufficiale n\u00ba 54 del 06/06/2003, prevedeva:\nIl vino doveva essere sottoposto ad un periodo di invecchiamento di due anni di cui almeno un anno in botti di rovere o di castagno, e sei mesi di affinamento in bottiglia; il periodo di invecchiamento decorreva dal primo novembre dell'annata di produzione delle uve.\nAbbinamenti consigliati.\nCarni nobili, cacciagione, brasato di manzo, agnello cotto al forno a legna, formaggi stagionati.\nProduzione.\n\"Provincia, stagione, volume in ettolitri\""}
{"id": "203629", "revid": "4327", "url": "https://it.wikipedia.org/wiki?curid=203629", "title": "Monteregio di Massa Marittima Bianco", "text": ""}
{"id": "203630", "revid": "2912", "url": "https://it.wikipedia.org/wiki?curid=203630", "title": "Saix (Alpi settentrionali)", "text": ""}
{"id": "203631", "revid": "4327", "url": "https://it.wikipedia.org/wiki?curid=203631", "title": "Monteregio di Massa Marittima Novello", "text": ""}
{"id": "203632", "revid": "4327", "url": "https://it.wikipedia.org/wiki?curid=203632", "title": "Monteregio di Massa Marittima Rosato", "text": ""}
{"id": "203633", "revid": "4327", "url": "https://it.wikipedia.org/wiki?curid=203633", "title": "Monteregio di Massa Marittima Rosso", "text": ""}
{"id": "203634", "revid": "4327", "url": "https://it.wikipedia.org/wiki?curid=203634", "title": "Monteregio di Massa Marittima Rosso Riserva", "text": ""}
{"id": "203635", "revid": "110157", "url": "https://it.wikipedia.org/wiki?curid=203635", "title": "Museo civico e della mail art", "text": "Il Museo Civico e della Mail Art di Montecarotto \u00e8 stato costituito nel 1984, grazie alle donazioni di alcuni dei maestri dell'arte italiana. \n&lt;br&gt;Il museo dopo una lunga inattivit\u00e0 e le aperture saltuarie a causa della mancanza di spazi idonei \u00e8 stato trasferito dalla sede provvisoria di Palazzo Baldoni e riaperto nel 2006, in occasione dell'annuale festa del verdicchio di Montecarotto, con un nuovo allestimento nei prestigiosi locali ristrutturati che un tempo ospitavano le vecchie cantine del Teatro comunale. \nSi tratta di una singolare raccolta di opere di Mail Art, cio\u00e8 dell'arte che promuove, attraverso i canali postali mondiali, la circuitazione di opere di piccole dimensioni (disegni, grafica, dischi, CD, piccole sculture, ecc.), realizzate da artisti collegati fra loro da iniziative libere o tematiche. Sono presenti opere dei mailartisti Piermario Ciani, Vittorio Baccelli, Roberto Bobo Banchi, Vittore Baroni, Anna Boschi, Piero Simoni, Ruggero Maggi, Daniele Sasson, Walter Pennacchi, Emilio Morandi, Luigino Solamito, ecc.\nIl prof. Bugatti, in rapporto di collaborazione con importanti artisti italiani e stranieri ed anche con Ernesto Treccani, raccolse materiale da collezioni di incisioni e di grafica dei maestri contemporanei da mettere a disposizione del museo, creando una sensibile corrispondenza artistica con le menti pi\u00f9 ricettive all'arte postale. Anche Treccani, di passaggio a Montecarotto, realizz\u00f2 un'incisione da inviare ai principali artisti del mondo perch\u00e9 fossero stimolati a fare altrettanto con le loro opere, con il proposito di fare di Montecarotto un luogo di convergenza dinamica delle espressioni artistiche internazionali. \nOggi il museo possiede importanti incisioni di artisti marchigiani, come quelle di Orfeo Tamburi con i paesaggi di Roma e di Parigi, di Pericle Fazzini relativa alla scultura del Cristo della sala Nervi in Vaticano e le Carte Lauretane di Arnoldo Ciarrocchi, Umberto Mastroianni, Sepo, Zauli, Cesare Zavattini, Aldo Borgonzoni e Orfeo Tamburi.\nPercorso museale.\nIl museo \u00e8 articolato per sale tematiche: "}
{"id": "203636", "revid": "599013", "url": "https://it.wikipedia.org/wiki?curid=203636", "title": "Monteregio di Massa Marittima Vermentino", "text": "Il Monteregio di Massa Marittima Vermentino \u00e8 un vino DOC la cui produzione \u00e8 consentita nella provincia di Grosseto.\nProduzione.\n\"Provincia, stagione, volume in ettolitri\""}
{"id": "203637", "revid": "599013", "url": "https://it.wikipedia.org/wiki?curid=203637", "title": "Monteregio di Massa Marittima Vin Santo", "text": "Il Monteregio di Massa Marittima Vin Santo \u00e8 un vino DOC la cui produzione \u00e8 consentita nella provincia di Grosseto.\nProduzione.\n\"Provincia, stagione, volume in ettolitri\""}
{"id": "203638", "revid": "599013", "url": "https://it.wikipedia.org/wiki?curid=203638", "title": "Monteregio di Massa Marittima Vin Santo Occhio di Pernice", "text": "Il Monteregio di Massa Marittima Vin Santo Occhio di Pernice \u00e8 un vino DOC la cui produzione \u00e8 consentita nella provincia di Grosseto.\nProduzione.\n\"Provincia, stagione, volume in ettolitri\""}
{"id": "203639", "revid": "4327", "url": "https://it.wikipedia.org/wiki?curid=203639", "title": "Monteregio di Massa Marittima Vin Santo Riserva", "text": ""}
{"id": "203640", "revid": "339392", "url": "https://it.wikipedia.org/wiki?curid=203640", "title": "Salle les Alpes", "text": ""}
{"id": "203641", "revid": "4327", "url": "https://it.wikipedia.org/wiki?curid=203641", "title": "Montescudaio Bianco", "text": ""}
{"id": "203642", "revid": "4327", "url": "https://it.wikipedia.org/wiki?curid=203642", "title": "Montescudaio Rosso", "text": ""}
{"id": "203643", "revid": "599013", "url": "https://it.wikipedia.org/wiki?curid=203643", "title": "Montescudaio Vin Santo", "text": "Il Montescudaio Vin Santo \u00e8 un vino DOC la cui produzione \u00e8 consentita nella provincia di Pisa.\nProduzione.\n\"Provincia, stagione, volume in ettolitri\""}
{"id": "203644", "revid": "599013", "url": "https://it.wikipedia.org/wiki?curid=203644", "title": "Montuni del Reno", "text": "Il Montuni del Reno \u00e8 un vino DOC la cui produzione \u00e8 consentita nelle province di Bologna e Modena.\nQualifica.\nIl Catalogo Internazionale delle Variet\u00e0 di Vitigni, gestito dall'istituto di ricerca e autorit\u00e0 federale tedesca \"Julius K\u00fchn\" (\"Geilweilerhof Institute for Grape Breeding\"), qualifica il Mont\u00f9 come una variet\u00e0 di uve bianche, in accordo con le autorit\u00e0 italiane che hanno conferito il marchio DOC al Montuni del Reno ed in seguito alla famiglia dei tre vini \"Reno\" (\"Reno\" Montuni, \"Reno\" Pignoletto e \"Reno\" bianco) rispondenti ad un comune disciplinare., previo parere favorevole del Comitato nazionale per la tutela e la valorizzazione delle denominazioni di origine e delle indicazioni geografiche tipiche dei vini, istituito presso il Ministero delle Risorse Agricole, Alimentari e Forestali.\nGli ampelografi e scrittori statunitensi Jancis Robinson, Joe Bastianich e David Lynch hanno affermato che il Montuni (o Mont\u00f9) \u00e8 una variet\u00e0 d'uve autoctona delle Valli del Po, non indicandola nella mappa geografica delle pi\u00f9 importanti produzioni enologiche dell?italia, e dell'Emilia Romagna in particolare.\nIn precedenza, J. Robinson sostenne anche che la produzione nelle zone del Po fosse costantemente diminuita durante la prima met\u00e0 degli anni '90.\nProduzione.\nProvincia, stagione, volume in ettolitri"}
{"id": "203648", "revid": "599013", "url": "https://it.wikipedia.org/wiki?curid=203648", "title": "Montuni del Reno frizzante", "text": "Il Montuni del Reno frizzante \u00e8 un vino DOC la cui produzione \u00e8 consentita nelle province di Bologna e Modena.\nProduzione.\n\"Provincia, stagione, volume in ettolitri\""}
{"id": "203650", "revid": "4327", "url": "https://it.wikipedia.org/wiki?curid=203650", "title": "Morellino di Scansano Riserva", "text": ""}
{"id": "203651", "revid": "2912", "url": "https://it.wikipedia.org/wiki?curid=203651", "title": "Saulce", "text": ""}
{"id": "203652", "revid": "599013", "url": "https://it.wikipedia.org/wiki?curid=203652", "title": "Moscadello di Montalcino", "text": "Il Moscadello di Montalcino \u00e8 un vino DOC la cui produzione \u00e8 consentita nella provincia di Siena, in particolare nel comune di Montalcino. Pu\u00f2 essere prodotto anche nelle variet\u00e0 Moscadello di Montalcino frizzante e Moscadello di Montalcino Tranquillo.\nStoria.\nNel territorio di Montalcino, la coltivazione dell'uva di qualit\u00e0 Moscadella affonda le sue origini gi\u00e0 nel Rinascimento: basti pensare che gi\u00e0 un famoso storico d'enologia italiano, Sante Lacerio, bottigliere tra l'altro di Papa Paolo III, apprezzava le caratteristiche di un Moscadello dall'aspetto dorato, amabile e piacevole senza tuttavia essere eccessivamente dolce, caratteristiche che ricalcano alla perfezione quelle del Moscadello di Montalcino. La coltivazione dei vitigni di uva Moscadella, in Toscana, venne quasi integralmente distrutta dagli attacchi della Fillossera (Daktulosphaira vitifoliae), e non vennero ricostituiti se non negli ultimi decenni del secolo scorso, in gran parte mediante l'utilizzo di uve di tipo Moscato bianco originarie del Piemonte.\nAbbinamenti consigliati.\nIl Moscadello di Montalcino, considerate le sue caratteristiche, \u00e8 un vino ottimo per accompagnare frutta, dessert o addirittura il gelato.\nProduzione.\n\"Provincia, stagione, volume in ettolitri\""}
{"id": "203655", "revid": "1904508", "url": "https://it.wikipedia.org/wiki?curid=203655", "title": "Pietro II di Jugoslavia", "text": "Biografia.\nGiovinezza ed educazione.\nEra figlio di Alessandro I e della principessa Maria. Nel 1944 spos\u00f2 a Londra la principessa Alessandra di Grecia e Danimarca. Il loro unico figlio, l'erede al trono principe Alessandro, nacque nel 1945.\nLa sua educazione cominci\u00f2 al Palazzo Reale e poi continu\u00f2 alla Sandroyd School in Inghilterra, che lasci\u00f2 all'assassinio del padre nel 1934. Pietro II (\"Petar II\"), della dinastia dei Kara\u0111or\u0111evi\u0107, sal\u00ec al trono nel 1934 dopo l'assassinio del padre Alessandro I durante una visita di stato in Francia, sotto un consiglio di reggenza guidato dal cugino, il principe Paolo, figlio del principe Arsenio fratello minore di suo nonno Pietro I.\nRegno.\nIl timore che, se Hitler avesse attaccato la Jugoslavia, la Gran Bretagna non sarebbe stata nelle reali condizioni di aiutare la nazione, spinse il Principe Paolo a far aderire la Jugoslavia al Patto Tripartito. Il 27 marzo 1941 Pietro II fu proclamato maggiorenne e partecip\u00f2 ad un colpo di Stato supportato dagli inglesi, in opposizione alla firma del Consiglio di Reggenza al Patto Tripartito.\nRimandando l'Operazione Barbarossa, la Germania attacc\u00f2 simultaneamente la Jugoslavia e la Grecia. A partire dal 6 aprile, la Luftwaffe rase al suolo Belgrado in tre giorni e tre notti. In una settimana, la Germania, la Bulgaria, l'Ungheria e l'Italia invasero la Jugoslavia e il governo fu costretto ad arrendersi il 17 aprile. La Jugoslavia venne divisa per soddisfare le richieste italiane, bulgare, ungheresi e tedesche, ed uno Stato fantoccio croato venne proclamato.\nEsilio.\nPietro II fu costretto a lasciare il paese con il governo iugoslavo, seguendo l'invasione dell'Asse: all'inizio si rifugi\u00f2 in Grecia, poi a Gerusalemme e quindi al Cairo. Si diresse in Inghilterra nel giugno 1941, dove si un\u00ec a numerosi governi in esilio dall'Europa occupata. Pietro complet\u00f2 la sua educazione all'Universit\u00e0 di Cambridge e si un\u00ec alla RAF.\nNonostante il collasso dell'esercito iugoslavo, si erano formati due gruppi di resistenza rivali. Il primo erano i Cetnici, guidati dal generale filo monarchico Dra\u017ea Mihailovi\u0107, ministro della difesa del governo in esilio. L'altro erano i Partigiani Rivoluzionari, guidati dal comunista Josip Broz Tito. Gli Alleati inizialmente supportarono Mihailovi\u0107, poi diedero il loro aiuto a Tito.\nDeposizione e morte.\nPietro II venne deposto dopo la Seconda guerra mondiale dall'Assemblea costituente jugoslava il 29 novembre 1945, mentre era ancora in esilio. Pietro II non abdic\u00f2 mai. Dopo la guerra si stabil\u00ec negli Stati Uniti.\nDa tempo malato di cirrosi epatica, mor\u00ec a Denver il 3 novembre 1970 dopo un trapianto di fegato non riuscito. Rimase sepolto nel monastero di San Sava a Libertyville, nell'Illinois, fino al 22 gennaio 2013, quando le sue spoglie sono ritornate nel paese natio con tutti gli onori pubblici e qui inumate nella chiesa del mausoleo dei Karadjordjevic ad Oplenac.\nSuo figlio, il principe Alessandro II, erede al trono, reclama il trono serbo. Il fratello minore di Pietro II, il principe Tomislavo, era in precedenza l'erede al trono."}
{"id": "203656", "revid": "599013", "url": "https://it.wikipedia.org/wiki?curid=203656", "title": "Moscadello di Montalcino Tranquillo", "text": "Il Moscadello di Montalcino Tranquillo \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "203657", "revid": "123458226", "url": "https://it.wikipedia.org/wiki?curid=203657", "title": "Hel (regno)", "text": "Nella mitologia norrena, il regno di Hel \u00e8, presumibilmente, uno dei nove mondi della cosmologia scandinava, la dimora dei morti.\n\u00c8 la dimora della regina dei morti Hel, e da questo prende il nome; infatti \u00e8 anche conosciuto come \"Helheimr\" (appunto \"regno, mondo, patria di Hel\"), anche se questo termine \u00e8 un neologismo non direttamente attestato nei testi norreni. La regina ha un aspetto raccapricciante, dal colorito parzialmente cadaverico, abita in un palazzo privo di qualunque agio, e dorme su un letto dal nome \"giaciglio di morte\".\nDescrizione.\nHel \u00e8 il regno pi\u00f9 basso di tutti i mondi, ed \u00e8 descritto come una landa oscura e gelata, sferzata dal vento e battuta dalle piogge. La popolano le ombre delle persone che si sono macchiate di gravi colpe (tradimento, assassinio), ma anche le anime di coloro che sono morti senza gloria o di malattia. \nA volte il regno di Hel sembra potersi identificare con il Niflheimr, e non sempre \u00e8 chiara la differenza tra i due mondi. Se il Niflheimr \u00e8 tradizionalmente situato a settentrione, direzione considerata infausta nella tradizione scandinava, \u00e8 pur anche attestato che la strada per il regno di Hel vada \"verso il basso e verso nord\" (\"Gylfaginning\", 49), lasciando appunto intendere che anche il regno dei morti si trovasse in questa direzione. Si noti che in alcuni testi il regno di Hel e il Niflheimr sembrano confondersi nella comune nozione del Niflhel, la terra delle nebbie. \nCome afferma il gigante Vaf\u00fer\u00fa\u00f0nir in un poema eddico:\nPer tutti coloro morti senza gloria, la prima tappa \u00e8 il Gnipahellir, una caverna buia e profonda alla cui guardia vi \u00e8 il terribile cane Garmr, dal petto contrassegnato da vistose macchie di sangue umano, superato il quale il percorso in discesa costeggia il fiume sotterraneo Gj\u00f6ll, nelle cui acque scorrono lame di spade. Si accede al regno di Hel tramite il Gjallarbr\u00fa, il ponte d'oro che scavalca il fiume. A guardia di tale ponte, sul quale transit\u00f2 Herm\u00f3\u00f0r durante la sua missione per recuperare Baldr dal mondo dei morti, vigila la fanciulla chiamata M\u00f3\u00f0gu\u00f0r. Oltre vi \u00e8 N\u00e1strandir, la spiaggia dei cadaveri, e non lontano si aprono i cancelli di Helgrind, che conducono alla dimora della regina Hel. Tale dimora ha le pareti e il tetto fatto di dorsi di serpenti intrecciati, le cui teste sputano veleno verso l'interno. Le porte del palazzo sono rivolte a settentrione, contrariamente a quanto avveniva nella costruzione degli edifici nel nord Europa, le cui porte erano regolarmente rivolte a sud, la direzione del sole e della buona sorte.\nHelheim \u00e8 formato da vari ambienti, quali per esempio la spiaggia dei morti, destinata ad ospitare gli assassini e gli adulteri, la cui pena consiste nell'essere sbranati da un dragone; inoltre si vedono privati delle unghie, con le quali viene costruita la nave Naglfar, che dovr\u00e0 trasportarli verso l'epica guerra contro le forze della Valhalla. Alla porta dei morti le donne, contrariamente alle Valchirie, offrono urina di capra ai condannati."}
{"id": "203658", "revid": "599013", "url": "https://it.wikipedia.org/wiki?curid=203658", "title": "Moscadello di Montalcino Vendemmia Tardiva", "text": "Il Moscadello di Montalcino Vendemmia Tardiva \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "203659", "revid": "599013", "url": "https://it.wikipedia.org/wiki?curid=203659", "title": "Moscato d'Asti", "text": "Moscato d'Asti \u00e8 un vino dolce a DOCG.\nDa notare che Asti spumante e Moscato d'Asti, pur facendo parte della medesima denominazione Asti ed essendo ambedue espressioni di moscato bianco, sono due vini molto diversi: il primo \u00e8 uno spumante, il secondo no.\nIn effetti il Moscato d'Asti, non subendo la presa di spuma vera e propria, \u00e8 caratterizzato da una leggera frizzantezza.\nZona di produzione.\nLa prima delimitazione della zona di produzione dell'Asti risale al 1932.\nErano compresi 45 comuni: Acqui Terme (AL), Alice Bel Colle (AL), Bistagno (AL), Bubbio (AT), Calamandrana (AT), Calosso (AT), Camo (CN), Canelli (AT), Cassinasco (AT), Cassine (AL), Castagnole delle Lanze (AT), Castel Boglione (AT), Castel Rocchero (AT), Castelletto Molina (AL), Castelnuovo Belbo (AT), Castiglione Tinella (CN), Cessole (AT), Coazzolo (AT), Cossano Belbo (CN), Costigliole d'Asti (AT), Fontanile (AT), Grognardo (AL), Incisa Scapaccino (AT), Loazzolo (AT), Mango (CN), Maranzana (AT), Moasca (AT), Mombaruzzo (AT), Monastero Bormida (AT), Montabone (AT), Neive (CN), Neviglie (CN), Nizza Monferrato (AT), Quaranti (AT), Ricaldone (AL), Rocchetta Belbo (CN), San Marzano Oliveto (AT), Santo Stefano Belbo (CN), Sessame (AT), Strevi (AL), Terzo (AL), Treiso (CN), Trezzo Tinella (CN), Vesime (AT), Visone (AL).\nA questi si sono aggiunti Rocchetta Palafea(AT), Alba, Santa Vittoria d'Alba(CN), Serralunga d'Alba (CN) (nel 1967) e Castino (CN), Perletto (CN), San Giorgio Scarampi(AT) (nel 1976).\nTecniche di produzione.\nI vigneti possono insistere esclusivamente su terreni collinari. Per i nuovi impianti e i reimpianti la densit\u00e0 non pu\u00f2 essere inferiore a ceppi/ha. Le forme di allevamento consentite sono a controspalliera. \u00c8 vietata ogni pratica di forzatura ed anche l'irrigazione di soccorso.\nTutte le operazioni di vinificazione debbono essere effettuate nella zona DOC.\nProduzione e invecchiamento.\nLa produzione varia ogni anno da una provincia all'altra, secondo un accordo stipulato tra la parte industriale e quella agricola. Non \u00e8 previsto per legge un invecchiamento minimo, tuttavia il Moscato d'Asti \u00e8 un vino da bersi preferibilmente giovane, possibilmente nel giro di un anno, un anno e mezzo al massimo.\nStoria.\nIl Moscato bianco \u00e8 un vitigno antico, proveniente dal bacino orientale del Mediterraneo. La diffusione di queste uve \u00e8 dovuta al particolare gusto dolce che si otteneva facendole appassire.\nA partire dal Trecento, il vino dolce aromatico divenne molto ricercato, e grazie principalmente ai commerci che Venezia aveva nel Mediterraneo orientale si diffuse nella penisola italiana con il nome di \"vino greco\".\nNel 1511, l'uva \u00e8 citata come \"Muscatellum\" negli statuti di La Morra,\ne nel 1597, sono richieste talee di Moscato alla comunit\u00e0 di Santo Stefano Belbo da parte del duca di Mantova.\nGiovan Battista Croce, milanese, si trasfer\u00ec in Piemonte alla fine del XV secolo, gioielliere del Duca di Savoia Carlo Emanuele I, pu\u00f2 essere considerato, secondo Renato Ratti, il fondatore della branca enologica piemontese che ha dato origine ai vini dolci, aromatici e poco alcolici tra i quali primeggia il Moscato d'Asti.\nProprietario di un vigneto tra Montevecchio e Candia, il Croce produsse alcuni vini ottenuti da sperimentazioni da lui stesso eseguite e pubblicate in un libro dal titolo \" Della eccellenza e diversit\u00e0 dei vini che sulla montagna di Torino si fanno e del modo di farli\" (stampato nel 1606).\nIn questo manuale Giovan Battista Croce tratt\u00f2 di alcune tecniche ancora attuali al giorno d'oggi dalla \"spremitura\", alla \" purificazione\", che consiste di asportare tutte le sostanze impure dal vino (sostanze pectiche e mucillaginose), fino all'uso del\" freddo\" per bloccare la fermentazione.\nLa divulgazione di queste notizie, permise lo sviluppo del \"vino bianco\" in tutto il Piemonte e l'affermazione di questo sui mercati mondiali.\nIl Consorzio per la tutela dell'Asti.\nIl Consorzio per la tutela della denominazione Asti \u00e8 stato ufficialmente costituito il 17 dicembre 1932 e venne riconosciuto nel 1934.\nNato con l'intento di definire la zona d'origine, il vitigno, la tecnica di preparazione e la tipologia finale, oggi ha il compito anche di promuovere la conoscenza e la diffusione dei due vini Asti in tutto il mondo, oltre che vigilare sulle caratteristiche qualitative.\nNel caso che il prodotto sia ritenuto non idoneo, il marchio consortile non viene concesso.\nLa sede del Consorzio \u00e8 in Piazza Roma 10 ad Asti nel \"Palazzo Gastaldi\".\nAbbinamenti consigliati.\nDolci in genere. \nUltimamente si consiglia anche con formaggi e salumi o generiche pietanze salate.\nSi abbina facilmente con i cibi speziati o piccanti; soprattutto negli Stati Uniti \u00e8 tipico l'abbinamento del Moscato d'Asti con la cucina etnica, specialmente quella indiana."}
{"id": "203660", "revid": "599013", "url": "https://it.wikipedia.org/wiki?curid=203660", "title": "Moscato di Cagliari", "text": "Il Moscato di Cagliari \u00e8 un vino DOC la cui produzione \u00e8 consentita nelle province di Cagliari e Oristano.\nProduzione.\n\"Provincia, stagione, volume in ettolitri\""}
{"id": "203661", "revid": "2912", "url": "https://it.wikipedia.org/wiki?curid=203661", "title": "Sauze-du-Lac", "text": ""}
{"id": "203665", "revid": "599013", "url": "https://it.wikipedia.org/wiki?curid=203665", "title": "Moscato di Noto", "text": "Il Moscato di Noto \u00e8 un vino a DOC che pu\u00f2 essere prodotto nei comuni di Noto, Rosolini, Pachino, Avola tutti in provincia di Siracusa.\nProduzione.\n\"Provincia, stagione, volume in ettolitri\"\nVoci correlate.\nNoto (vino)"}
{"id": "203666", "revid": "110157", "url": "https://it.wikipedia.org/wiki?curid=203666", "title": "Museo Utensilia", "text": "Il Museo Utensilia di Morro d'Alba (AN) \u00e8 stato costituito come sezione staccata del Museo della Storia della Mezzadria \"Sergio Anselmi\" di Senigallia (AN). L'esposizione \u00e8 articolata in otto sale tematiche. L'attenta osservazione degli oggetti qui esposti permette di comprendere facilmente quale fosse lo stile di vita e il livello di autosufficienza che i mezzadri e le loro famiglie erano stati in grado di raggiungere in un'epoca tramontata, ma ancora relativamente recente. La volont\u00e0 di mantenere intatta la memoria di questo periodo, di tramandarla nel tempo, viene concretizzata tramite questo museo, realizzato grazie anche alla partecipazione degli abitanti di Morro d'Alba, ai quali appartengono parte degli oggetti presenti.\nDal 2008 la nuova sede del museo \u00e8 stata allestita nei suggestivi sotterranei del castello La Scarpa, una concatenazione di ambienti tutti diversi tra loro che sono stati costruiti alla fine del Seicento. Nel piano ancora pi\u00f9 in profondit\u00e0 sono invece visibili e in parte visitabili i cunicoli realizzati tra Quattro-cinquecento. \nUn'autorevole testimonianza del valore e del grado di progresso raggiunto dalla Scarpa, \u00e8 rappresentato dal ritrovamento, in una grotta del forte, della pi\u00f9 antica bombarda italiana in ferro battuto del XIV secolo, donata dal Comune di Morro d'Alba al Museo Nazionale d'Artiglieria di Torino nel 1862.\nLa struttura, oggi riportata all'antico splendore, presenta spazi e architetture di notevole interesse seppur rappresenti solo una piccola parte dell'estensione che questi spazi raggiungono lungo tutta la cinta fortificata.\nVoci correlate.\nQuesto museo aderisce all'Associazione sistema museale della provincia di Ancona"}
{"id": "203670", "revid": "2912", "url": "https://it.wikipedia.org/wiki?curid=203670", "title": "Vigneaux", "text": ""}
{"id": "203671", "revid": "599013", "url": "https://it.wikipedia.org/wiki?curid=203671", "title": "Moscato di Pantelleria", "text": "Il Moscato di Pantelleria un vino a DOC. che pu\u00f2 essere prodotto esclusivamente nell'Isola di Pantelleria in provincia di Trapani.\nTecniche produttive.\nEsclusivamente da mosto di uve fresche (non passite).\nStoria.\nIl Moscato di Pantelleria (sinonimo Zibibbo) \u00e8 prodotto con la cultivar Moscato d'Alessandria, come tutti i moscati ha aromi tipici di moscato, dovuti principalmente a alcuni terpeni, di cui il linalolo \u00e8 in questo vino il maggior rappresentante; se ne pu\u00f2 avere un'idea anche masticando l'uva Italia e ponendo attenzione all'aroma retrolfattivo che si sprigiona.\nCapo Zebib sembra sia il luogo di origine, di fronte Pantelleria in Africa, che rimanda ad un'importazione araba. Le fonti, a tal proposito, sono il Mendolia. Altre fonti, il Salomon, individuano l'origine in Alessandria d'Egitto da dove il nome di Moscato d'Alessandria.\nIl Cupani per primo cita lo Zibibbo di Sicilia nell'anno 1696, ma c'era chi molto prima sottolineava il fatto che gli arabi chiamassero tale tipo di vite Zibibi.\nIl Nicosia vede nel M.d'A. una variet\u00e0 di vite ideale per le pergole (1735).\nSe nell'Ottocento lo Zibibbo era diffuso a Pantelleria fu di certo il Novecento a sancire l'exploit infatti \u00e8 di questo periodo una produzione di poco inferiore agli 80.000 q.li di uva e poco meno di 15.000 hl di vino moscato (Scarponi). Tale cultivar tuttora continua ad essere la prima nella realizzazione di nuovi impianti.\nAbbinamenti consigliati.\n\u00c8 un vino da servire ad una temperatura di 10-12 gradi in bicchieri a tulipano medio piccoli ed \u00e8 preferibile abbinarlo a formaggi erborinati accompagnati da confetture ottenute dal medesimo vino o dolci da forno, paste di mandorla, cannolo siciliano, cassata siciliana e anche gelati al pistacchio o alla ricotta; abbinamento pi\u00f9 ardito pu\u00f2 essere con il foie gras.\nProduzione.\n\"Provincia, stagione, volume in ettolitri\"\nDescrizione della Cultivar.\nAcino grosso, piriforme e con buccia pruinosa di colore dal giallo-verde al dorato-ambrato, la polpa risulta croccante in quanto con notevoli quantit\u00e0 di pectina, il mosto \u00e8 incolore.\nRiconoscimenti.\nNel 2014 lo zibibbo di Pantelleria \u00e8 stato inserito tra i patrimoni orali e immateriali dell'umanit\u00e0 dell'UNESCO."}
{"id": "203673", "revid": "599013", "url": "https://it.wikipedia.org/wiki?curid=203673", "title": "Moscato di Sardegna", "text": "Il Moscato di Sardegna \u00e8 un vino DOC la cui produzione \u00e8 consentita nelle province di Cagliari, Nuoro, Oristano e Sassari.\nProduzione.\n\"Provincia, stagione, volume in ettolitri\""}
{"id": "203677", "revid": "599013", "url": "https://it.wikipedia.org/wiki?curid=203677", "title": "Moscato di Siracusa", "text": "Il Moscato di Siracusa \u00e8 un vino DOC la cui produzione \u00e8 consentita nella provincia di Siracusa.\nCaratteristiche organolettiche.\nLe caratteristiche organolettiche indicate, rappresentano quelle del disciplinare delle DOC Italia. \nIn realt\u00e0 il colore tipico del moscato di Siracusa \u00e8 giallo paglierino carico. La colorazione oro vecchio tipica dei moscati di Sicilia, per via del territorio, del microclima presente nell'area della DOC Moscato di Siracusa non viene mai raggiunta.\nAltri odori tipici sono: sentore di miele e di frutta secca.\nStoria.\nIl Moscato di Siracusa secondo il celebre storiografo ed enologo Saverio Landolina Nava (1743-1814) sarebbe identificabile con l'antico Pollio siracusano, ottenuto dall'uva Biblia (dai monti Biblini, in Tracia) che fu introdotta a Siracusa da Pollis, mitico tiranno della citt\u00e0. Se cos\u00ec fosse, le sue origini risalirebbero al VIII-VII secolo a.C., e il Moscato di Siracusa potrebbe essere considerato il vino pi\u00f9 antico d'Italia.\nAncora oggi, seppur in quantit\u00e0 ridotte, questo vino viene prodotto nel territorio comunale di Siracusa con uve di Moscato Bianco sottoposte a un leggero appassimento. \nProduzione.\n\"Provincia, verso settembre e ottobre volume in ettolitri\""}
{"id": "203678", "revid": "599013", "url": "https://it.wikipedia.org/wiki?curid=203678", "title": "Moscato di Sorso-Sennori", "text": "Il Moscato di Sorso-Sennori \u00e8 un vino DOC la cui produzione \u00e8 consentita nella provincia di Sassari.\nProduzione.\n\"Provincia, stagione, volume in ettolitri\""}
{"id": "203681", "revid": "110157", "url": "https://it.wikipedia.org/wiki?curid=203681", "title": "Museo dell'arte del vino", "text": "Il Museo dell'arte del vino di Staffolo (AN) \u00e8 allestito in alcuni locali del centro storico, questo piccolo museo rende omaggio alla vocazione vitivinicola di questo territorio. \nTra gli oggetti esposti spiccano un antico torchio, in rovere con basamento in pietra scolpito a mano nel 1695 ed altri strumenti come una rana tappatrice in legno del XIX secolo, un singolare imbottigliatore in vetro soffiato a mano, botti, tini e tinozze. Annessa al museo si trova l'enoteca, dove \u00e8 possibile acquistare i migliori vini dei produttori staffolani. Al suo interno durante l'anno si tengono serate a tema sul vino e l'enogastronomia.\nVoci correlate.\nQuesto museo aderisce all'Associazione sistema museale della provincia di Ancona"}
{"id": "203692", "revid": "4327", "url": "https://it.wikipedia.org/wiki?curid=203692", "title": "Nard\u00f2 Rosato", "text": ""}
{"id": "203693", "revid": "4327", "url": "https://it.wikipedia.org/wiki?curid=203693", "title": "Nard\u00f2 Rosso", "text": ""}
{"id": "203696", "revid": "4327", "url": "https://it.wikipedia.org/wiki?curid=203696", "title": "Nard\u00f2 Rosso Riserva", "text": ""}
{"id": "203699", "revid": "1318658", "url": "https://it.wikipedia.org/wiki?curid=203699", "title": "La Gomera", "text": "La Gomera \u00e8 un'isola situata nella parte occidentale dell'arcipelago spagnolo delle Isole Canarie. La superficie \u00e8 di 352\u00a0km\u00b2 (sesta isola dell'arcipelago), mentre la popolazione \u00e8 di circa 25.000 abitanti. La capitale dell'isola \u00e8 San Sebasti\u00e1n de la Gomera. Amministrativamente l'isola \u00e8 compresa nella provincia di Santa Cruz de Tenerife.\nLa Gomera, conosciuta anche con il nome di isola colombina essendo stata l'ultima terra toccata da Cristoforo Colombo nel 1492 prima della scoperta dell'America, \u00e8 di origine vulcanica ma a differenza delle altre isole dell'arcipelago non presenta vulcani attivi. Gli ultimi episodi eruttivi risalgono a circa due milioni di anni fa e l'azione erosiva degli agenti atmosferici ha delineato il profilo attuale dell'isola cosparsa di numerosi crepacci e scogliere a picco sul mare. L'area naturale protetta di \"Los \u00d3rganos\" rappresenta un esempio di colonna basaltica, formata da un lento raffreddamento della lava di un antico cratere, erosa a picco sul mare.\nGeografia fisica.\nClima.\nIl clima gomero non differisce da quello delle altre isole occidentali dell'arcipelago. L'entroterra risulta essere quindi pi\u00f9 temperato rispetto alla costa con temperature inferiori e allo stesso tempo il nord dell'isola presenta una media pi\u00f9 alta di precipitazioni rispetto al sud. Le temperature si mantengono primaverili e stabili tutto l'anno, salendo di qualche grado nei mesi estivi.\nStoria.\nAntichit\u00e0.\nIl ritrovamento pi\u00f9 antico de La Gomera \u00e8 databile al I secolo d.C. e proviene dal sito \"El Lomito del Medio-1\" (Casas C\u00e1idas, San Sebasti\u00e1n de La Gomera). Nelle Isole Canarie di Lanzarote e Tenerife, la presenza di persone \u00e8 documentata dalla met\u00e0 del X secolo a.C. \nA quell'epoca, solo i Fenici disponevano di navi che soddisfacessero i requisiti tecnici per un viaggio di ritorno dalla regione del Mediterraneo. I reperti archeologici di Buenavista (Teguise / Lanzarote) indicano origini fenicie / puniche.\nLa fondazione di colonie nelle Isole Canarie era interessante per i Punici per diversi motivi: erano aree strategicamente importanti e ricche di risorse potenzialmente utilizzabili. Il controllo e l'utilizzo di questi favorirono la supremazia cartaginese nell'area prospiciente lo Stretto di Gibilterra. Il diario di viaggio di Annone il Navigatore del V secolo a.C. descrive la fondazione di insediamenti fenicio-punico sulla costa occidentale dell'Africa. La colonizzazione delle Isole Canarie non \u00e8 menzionata, ma non viene esclusa.\nNel I secolo a.C., il Regno di Mauritania fu fondato nell'Africa nord-occidentale sotto gli auspici di Roma. Plinio il Vecchio riferisce che il re di Mauretania Giuba II, dopo l'anno 25 a.C. fece esplorare le Isole Fortunate, come i romani chiamavano le Isole Canarie. Reperti di varie isole datati alla fine del secolo indicano uno stretto legame economico tra le Isole Canarie e il Mediterraneo. L'intenso e duraturo legame con l'antico mondo mediterraneo termin\u00f2 con la crisi dell'Impero Romano del III secolo.\nGomeros.\nNel periodo compreso tra il IV e il XIV secolo, gli indigeni di tutte le Isole Canarie svilupparono ciascuno una propria cultura. La cultura dei \"Gomeros\" aveva le stesse basi di quella degli antichi canari delle altre isole. In circa mille anni si svilupparono peculiarit\u00e0 che richiedono una considerazione separata delle culture delle diverse isole.\nAll'inizio del XV secolo l'isola fu divisa in quattro domini. Nonostante questa divisione, i Gomeros si riunivano regolarmente per discussioni e riunioni, durante le quali venivano celebrate anche feste. Sembra che questi incontri avvenissero tra due trib\u00f9 in cui era divisa la popolazione dell'isola, ovvero la trib\u00f9 \"Hipal\u00e1n\" e la trib\u00f9 \"Mulagua\".\nLa conquista spagnola.\nNel 1402, i nobili francesi Jean de B\u00e9thencourt e Gadifer de La Salle iniziarono a stabilire stazioni commerciali e insediamenti europei nelle Isole Canarie. Quando scoprirono che le proprie risorse erano insufficienti, Jean the B\u00e9thencourt si sottomise al re Enrico III di Castiglia, nel cui nome doveva subordinare la popolazione delle isole al dominio della Corona di Castiglia. I francesi visitarono Gomera due volte, ogni volta sotto il comando di Gadifer de La Salles. La prima volta che volevano rifornire le loro riserve d'acqua. La Cronaca Le Canarien, in cui due ecclesiastici francesi registrarono gli eventi della spedizione francese, riporta che non appena i francesi misero piede sull'isola, furono attaccati dagli indigeni e dovettero ritirarsi. La seconda volta l'isola \u00e8 descritta come abitata da molte persone che usavano una delle lingue pi\u00f9 strane. Questa \u00e8 certamente un'allusione al sistema di comunicazione Silbo che i \"Gomeros\" hanno mantenuto fino ad oggi. I francesi non fecero alcun tentativo di occupare o conquistare La Gomera.\nNel dicembre 1405, Jean den B\u00e9thencourt lasci\u00f2 le Isole Canarie e torn\u00f2 in Francia. Lasci\u00f2 l'amministrazione delle isole conquistate al suo parente Maciot de B\u00e9thencourt. Il 15 novembre 1418, Maciot de B\u00e9thencourt trasfer\u00ec irrevocabilmente il diritto di conquistare e governare le Isole Canarie in nome di Jean de B\u00e9thencours a Enrique de Guzm\u00e1n, conte di Niebla. Nel 1420, il re Giovanni II concesse ad Alfonso de las Casas tutti i diritti sulle isole non ancora conquistate. Oltre a Gran Canaria, La Palma e Tenerife, questo includeva anche La Gomera.\nMonumenti e luoghi d'interesse.\nAree naturali.\nLa Gomera ha diverse zone di vegetazione. A causa delle differenze di altitudine, esistono diversi tipi di microclimi. Nel nord dell'isola ci sono foreste di laurosilva e felci sempreverdi da un'altezza di 500 metri. Al di sopra di un'altezza di 1000 metri, sfociano nella Formazione Fayal-Brezal, una foresta mista di erica composta da erica burrasca (\"faya\") ed erica arborea (\"brezo\"). Nel sud dell'isola, povero di piogge, dominano il ginepro fenicio, piante a foglia spessa del genere Aeonium e la palma canaria, oltre a vari arbusti aridi. Vicino alla costa ci sono principalmente piante che dipendono dalla brezza salmastra del mare, ad esempio lavanda marina, varie piante di asclepiade, agavi e fichi d'India. Nel mezzo di La Gomera si trova il Parco nazionale di Garajonay, che copre circa il 10 percento dell'area dell'isola. Il suo ecosistema \u00e8 protetto dall'UNESCO come sito del patrimonio naturale mondiale dal 1986. Le foreste del parco sono foreste di alloro (Laurisilva), che esistono ancora qui a causa della mancanza dell'era glaciale. Il cuore del parco nazionale \u00e8 costituito da una foresta pluviale sempreverde e subtropicale con felci alte fino a due metri, lunghi licheni a barba che pendono dagli alberi, rami ricoperti di muschio e ruscelli con poche cascate. All'interno del parco si trova inoltre la principale cima dell'isola, il Garajonay, alto 1.487m.\nIncendi boschivi\nSociet\u00e0.\nLingue e dialetti.\nNell'isola \u00e8 presente un particolare linguaggio chiamato silbo gomero, costituito interamente da fischi, che veniva utilizzato in passato dai pastori per comunicare a grandi distanze, nell'ordine di alcuni chilometri. Dal 2009, esso \u00e8 diventato parte dei patrimoni orali e immateriali dell'umanit\u00e0 protetti dall'UNESCO.\nSimboli.\nI simboli naturali di La Gomera sono: \"Columba junoniae\" (paloma rabiche) e \"Persea indica\" (vi\u00f1\u00e1tigo).\nCultura.\nEventi.\nOgni cinque anni si celebra la Bajada (discesa) della Vergine di Guadalupe (patrona dell'isola di La Gomera) dal suo santuario in \"Puntallana\" alla capitale, San Sebasti\u00e1n de La Gomera. La statua viene trasportata in barca fino alla spiaggia di San Sebasti\u00e1n dove molte persone l'accolgono e poi viene trasportata in tutta l'isola per due mesi. La festa annuale della Vergine si celebra il sabato seguente il primo luned\u00ec di ottobre.\nUn'altra importante celebrazione dell'isola \u00e8 il carnevale.\nInfrastrutture e trasporti.\nLa Gomera ha un piccolo aeroporto nel sud dell'isola nei pressi di Playa Santiago che effettua collegamenti quasi esclusivamente con le altre isole dell'arcipelago. Il principale porto dell'isola \u00e8 San Sebasti\u00e1n de la Gomera, con traghetti per Santa Cruz de la Palma (su La Palma), Los Cristianos (su Tenerife) e Puerto de la Estaca (su El Hierro)."}
{"id": "203700", "revid": "103109915", "url": "https://it.wikipedia.org/wiki?curid=203700", "title": "Las Palmas", "text": ""}
{"id": "203702", "revid": "599013", "url": "https://it.wikipedia.org/wiki?curid=203702", "title": "Nasco di Cagliari", "text": "Il Nasco di Cagliari \u00e8 un vino DOC la cui produzione \u00e8 consentita nelle province di Cagliari e Oristano.\nStoria.\nIl \u201cNasco\u201d \u00e8 fra i vitigni pi\u00f9 anticamente coltivati in Sardegna. Il suo nome, che in origine era \u201cNascu\u201d, deriverebbe a sua volta dal latino \u201cMuscus\u201d avente il significato di \u201cmuschio\u201d e dal quale la parola vernacola sarda \u201cNuscu\u201d sarebbe una corruzione. Tale tesi sarebbe confermata dal leggero aroma che gli esperti sentono nell\u2019uva un po\u2019 appassita ed anche dal profumo di fiori di prato appena sbocciati percepito dai degustatori del vino.\nSecondo i pi\u00f9 noti autori l\u2019origine del vino sarebbe ignota; si dovrebbe pertanto concludere che esso costituisce un ecotipo, cio\u00e8 una variet\u00e0 originatasi in loco in tempi remoti. Come tale, senza dubbio il Nasco si ritiene abbia dovuto seguire attraverso i secoli le alterne vicende della viticoltura sarda almeno dal tempo dei Giudicati (sec. XV) fino ai nostri giorni.\nEd il vitigno omonimo doveva essere di certo abbondantemente presente nei vigneti sardi all\u2019epoca della massima espansione viticola, toccata alla fine dell\u2019ottocento, se il Nasco era presente all\u2019Esposizione Universale di Vienna del 1873 come valido rappresentante dei vini tipici della Sardegna e se nelle \u201cNotes sur l\u2019Industrie et le Commerce du vin en Italie\u201d Roma 1889 della Societ\u00e9 Generale des Viticulteurs Italiens a Rome, troviamo citato il \u201cNasco\u201d tra i pi\u00f9 rinomati vini speciali che dall\u2019antichit\u00e0 hanno contribuito a rendere celebre la produzione vinicola di Sardegna.\nIl Vino DOC Nasco di Cagliari ha ottenuto il riconoscimento della Denominazione di Origine Controllata in data 21 giugno 1972\nAbbinamenti consigliati.\nIl Nasco di Cagliari Doc Liquoroso dolce naturale va abbinato a pasticceria secca, torte con creme e confetture di frutta, biscotti alla pasta di mandorle. Va degustato in calici di piccola capacit\u00e0 a tulipano a una temperatura di 12-14 \u00b0C. La versione Dolce naturale o Secco va degustata con sebadas, pecorini stagionati e pesci grigliati, in coppe larghe a una temperatura di 6-8 \u00b0C o in calici svasati a 8-10 \u00b0C.\nProduzione.\n\"Provincia, stagione, volume in ettolitri\""}
{"id": "203703", "revid": "4327", "url": "https://it.wikipedia.org/wiki?curid=203703", "title": "Nasco di Cagliari Liquoroso", "text": ""}
{"id": "203704", "revid": "767487", "url": "https://it.wikipedia.org/wiki?curid=203704", "title": "Museo internazionale dell'immagine postale", "text": "Il Museo internazionale dell'immagine postale \u00e8 un museo postale situato a Belvedere Ostrense (AN).\nStoria.\nSan Rufo martire, che fu \"tabellarius\" (corriere postale) durante l'impero romano, \u00e8 il santo patrono della citt\u00e0 di Belvedere Ostrense, dove periodicamente si svolge il raduno nazionale dei portalettere.\nNel 1989 il critico d'arte Armando Ginesi propone l'istituzione di un museo postale per raccontare la storia e lo sviluppo dei sistemi postali in diversi paesi del mondo.\nLa collezione.\nL'allestimento del museo si articola in cinque sale, con pannelli dove sono esposte immagini che illustrano la storia dei sistemi postali di diversi paesi del mondo. In una sezione sono esposti circa quattrocento progetti per un francobollo ideale, realizzati con varie tecniche da artisti italiani."}
{"id": "203705", "revid": "4327", "url": "https://it.wikipedia.org/wiki?curid=203705", "title": "Nasco di Cagliari Liquoroso Riserva", "text": ""}
{"id": "203706", "revid": "4327", "url": "https://it.wikipedia.org/wiki?curid=203706", "title": "Nasco di Cagliari Liquoroso Secco", "text": ""}
{"id": "203707", "revid": "1869577", "url": "https://it.wikipedia.org/wiki?curid=203707", "title": "El Hierro", "text": "El Hierro soprannominata Isla del Meridiano (\"Isola del Meridiano\") \u00e8 un'isola spagnola. \u00c8 la pi\u00f9 piccola e la pi\u00f9 sud-occidentale di tutto l'arcipelago delle Isole Canarie, che si trova nell'Oceano Atlantico, lontano dalle coste africane. Il capoluogo dell'isola \u00e8 Valverde.\nGeografia.\nEl Hierro ha come capitale Valverde. Come il resto dell'arcipelago, l'isola \u00e8 prevalentemente montuosa, ed ha una superficie di 224\u00a0km\u00b2, che la fa essere la settima (ed ultima) isola delle Canarie per grandezza. Il punto pi\u00f9 alto dell'isola \u00e8 il \"Malpaso\", posto a 1.501 metri sul livello del mare. Nel 2003 l'intera isola contava 10.162 abitanti.\nCome tutte le Canarie, El Hierro \u00e8 una frequentata destinazione turistica. \u00c8 servita da un piccolo aeroporto, situato nella capitale, e da un porto a \"Puerto de la Estaca\", da cui partono traghetti; entrambi i terminal sono connessi a Tenerife.\nFlora e fauna.\nEl Hierro, essendo alquanto isolata dal continente, \u00e8 la casa di molte specie uniche, una per tutte la lucertola gigante di El Hierro (\"Gallotia simonyi\"), una delle due sottospecie di quest'ultima, la lucertola gigante di Roque Chico De Salmor (\"Gallotia simonyi simonyi\") \u00e8 ormai estinta.\nIl Hierro \u00e8 un'isola molto piccola e anche molto giovane. Fu esplorata dal re Giuba II di Mauretania, come riportato da Plinio il Vecchio.\nPrima della conquista degli spagnoli di Jean de B\u00e9thencourt l'isola era abitata dal popolo dei Binbache, che vivevano in caverne o in piccole capanne di pietra.\nJuan Bethencourt decise di conquistare l'isola pacificamente: us\u00f2 come interprete il fratello del re dell'isola che era stato catturato negli anni precedenti, e disse al re dell'isola Armiche che volevano solo coltivare e cacciare in quell'isola e che avrebbero dato loro degli schiavi. Armiche accett\u00f2 e cos\u00ec gli spagnoli presero il controllo dell'isola.\nSimboli naturali.\nI simboli naturali di El Hierro sono: \"Gallotia simonyi machadoi\" (lucertola gigante di Hierro) e \"Juniperus phoenicea\" (sabina).\nStoria.\nIl nome dell'isola deriva dal toponimo in lingua guanci \"Hero\" (o \"Esero\"), che fu trascritto \"a suono\" in spagnolo \"Hierro\", e da questo tradotto \"a senso\" nell'italiano \"Ferro\", nome con cui l'isola \u00e8 stata conosciuta internazionalmente finch\u00e9 vi passava il meridiano fondamentale, detto appunto \"Meridiano di Ferro\". Plinio il Vecchio, riportando come fonte Giuba II, nomin\u00f2 nelle sue opere una serie di isole oggi appartenenti alle Canarie, e alcuni pensano che quella che lui chiama \"Capraria\" sia oggi El Hierro.\nGli antichi nativi dell'isola, una popolazione guanci chiamata \"Bimbaches\", fu conquistata da Jean de B\u00e9thencourt nel 1402, pi\u00f9 con trattative e negoziati che con azioni militari. B\u00e9thencourt, infatti, aveva dalla sua come negoziatore un certo Augeron, fratello del re dell'isola, catturato anni prima dagli spagnoli. In cambio del controllo dell'isola, B\u00e9thencourt promise di salvaguardare la libert\u00e0 dei nativi, ma egli ruppe la sua promessa, vendendo molti \"Bimbaches\" come schiavi. In seguito molti francesi e galiziani si stabilirono sull'isola, continuando ad uccidere e a deportare i nativi, fino a che, dopo un'ultima, fallita, rivolta contro il governatore L\u00e1zaro Vizca\u00edno, i bimbaches, come tutta la popolazione guanci, venne completamente sterminata.\nOrganizzazione politica.\nL'isola \u00e8 parte della provincia spagnola di Santa Cruz de Tenerife, e include tre comuni:\nValverde \u00e8 situata nel nordest dell'isola, ed \u00e8 la sede del governo isolano, Frontera occupa il versante ovest, El Pinar la zona sud ed ogni comune comprende diversi villaggi.\nEnergia.\nEl Hierro diventer\u00e0 la prima isola al mondo ad essere energeticamente autosufficiente attraverso impianti ad energia pulita. Con gli investimenti di circa 54 milioni di euro stanziati dal governo spagnolo, infatti, l'isola si avvarr\u00e0 di un impianto idroelettrico, che fornir\u00e0 10 megawatt di energia, e uno eolico, che servir\u00e0 per portare l'acqua fino ai bacini di riserva. Inoltre due desalinizzatori utilizzeranno l'energia in eccesso. Non mancano sull isola generatori a gasolio (nafta), con relativi serbatoi, utilizzati in mancanza di vento sufficiente, per pompare acqua al bacino superiore\nCelebrazioni.\nLa festa pi\u00f9 importante di El Hierro \u00e8 la Bajada della Virgen de los Reyes (patrona di El Hierro), che si tiene ogni quattro anni, il primo sabato del mese di luglio. Durante la festa si sposta l'immagine della Vergine dal suo santuario di \"La Dehesa\" (La Frontera) alla capitale dell'isola (Valverde), per un giro di 44 chilometri (strada della Vergine) che attraversa tutte le isole di El Hierro. I danzatori che accompagnano l'immagine della Vergine eseguono un ballo tradizionale. La festa annuale della Vergine \u00e8 il 24 settembre.\nLa celebrazione del carnevale, anche importante, si collega al \"Carnevale de los carneros\" in \"Tigaday\" (La Frontera)."}
{"id": "203708", "revid": "123458178", "url": "https://it.wikipedia.org/wiki?curid=203708", "title": "Niflheimr", "text": "Niflheimr (\"terra delle nebbie\") \u00e8 il regno del ghiaccio e del freddo nella mitologia norrena. \u00c8 situato a nord del Ginnungagap e ci abitano i hr\u00edm\u00feursar. Niflheimr \u00e8 governato dalla dea Hel, figlia di Loki e di una gigantessa, designata personalmente da Odino per governare il Niflheimr. Met\u00e0 del suo corpo \u00e8 normale, mentre l'altra met\u00e0 \u00e8 in putrefazione perpetua. Il Niflheimr \u00e8 diviso in tanti livelli differenti. Un livello \u00e8 per gli dei e gli eroi, presidiato da Hel. Un altro \u00e8 riservato agli anziani, i malati e tutti coloro ai quali era impossibile morire gloriosamente in battaglia ed entrare nella Valhalla. Il livello pi\u00f9 basso assomiglia all'Inferno cristiano (si noti la somiglianza fra \"Hel\" e il termine inglese inglese \"Hell\", cio\u00e8 inferno), dove i malvagi sono condannati a vivere per sempre. Il giorno del Ragnar\u01ebk torneranno dal Hel su una nave di unghie per combattere."}
{"id": "203709", "revid": "4327", "url": "https://it.wikipedia.org/wiki?curid=203709", "title": "Nasco di Cagliari Liquoroso Secco Riserva", "text": ""}
{"id": "203710", "revid": "4327", "url": "https://it.wikipedia.org/wiki?curid=203710", "title": "Nasco di Cagliari Secco", "text": ""}
{"id": "203711", "revid": "6340", "url": "https://it.wikipedia.org/wiki?curid=203711", "title": "Niflheim", "text": ""}
{"id": "203713", "revid": "599013", "url": "https://it.wikipedia.org/wiki?curid=203713", "title": "Nebbiolo d'Alba", "text": "Il Nebbiolo d'Alba \u00e8 un vino DOC la cui produzione \u00e8 consentita nella provincia di Cuneo.\nAbbinamenti consigliati.\nOttimo con le carni di manzo, maiale e pollo.\nCome antipasti, \u00e8 ben adatto ad affettati o formaggi.\nComunque questo vino, pur essendo gustoso, si abbina molto bene con risotti, pasta e lasagne.\nProduzione.\n\"Provincia, stagione, volume in ettolitri\""}
{"id": "203714", "revid": "12290", "url": "https://it.wikipedia.org/wiki?curid=203714", "title": "Authority (fumetto)", "text": "Authority (\"The Authority\") \u00e8 una serie a fumetti di supereroi, creata dallo scrittore Warren Ellis e dal disegnatore Bryan Hitch nel 1999. Pubblicata dalla Wildstorm - DC Comics, presenta le avventure di \"Authority\", una squadra di supereroi comprendente principalmente i personaggi creati da Ellis in Stormwatch (altra serie Wildstorm), qui portati a una versione pi\u00f9 cupa e violenta. La squadra nasce appunto da una costola della disciolta Stormwatch, per sostituirla come forza di pace al servizio del mondo intero, sebbene sotto il governo USA. Ma la natura ribelle di molti suoi componenti segner\u00e0 il destino e le vicende del gruppo, indisciplinato e risoluto oltre ogni limite.\nSono notevoli l'intensit\u00e0 della rappresentazione grafica della violenza e gli atteggiamenti intransigenti dei suoi protagonisti.\nIn Italia erano le edizioni Magic Press a curare la traduzione e l'adattamento italiano della serie, pubblicata sulla rivista \"Wildstorm\" e su volumi da libreria. Dal 2018 la RW Lion ha incominciato una ristampa Deluxe in 6 volumi.\nVarianti temporanee della formazione.\nPassaggio di poteri.\nDurante l'arco narrativo della prima serie scritto da Peyer e intitolato \"Passaggio di poteri\" (\"Transfer of Power\") i membri di Authority sono temporaneamente rimpiazzati da loro rozze controparti con poteri analoghi. I loro nomi sono spesso giochi di parole, che tendono a parodiare il nome originale dei personaggi. A differenza dell'Authority originale questo gruppo fu appositamente selezionato da un consiglio che cerc\u00f2 degli eroi come rappresentanti del G7 (oggi G8). Durante questa sequenza i componenti originali erano stati ridotti all'impotenza e considerati morti, in realt\u00e0 erano stati sconfitti da un supercriminale, Seth, potenziato geneticamente e con innesti tecnologici che gli danno oltre 1200 superpoteri, e posti in condizioni di non nuocere dallo stesso consiglio che voleva rappresentanti pi\u00f9 \"allineati\".\nLe condizioni di vita a cui sono sottoposti i membri originali sono in linea con la violenza della serie. Ad esempio Apollo viene usato come \"sacco\" da allenamento da Teuton e Last Call.\nTrama.\nPrima serie.\nIl cerchio (n. 1-4).\nDopo lo scioglimento di Stormwatch, il mondo non \u00e8 pi\u00f9 un luogo sicuro: Mosca viene attaccata da centinaia di esseri superumani, che mietono molte vittime.\nPronta \u00e8 la risposta di Jenny Sparks, lo spirito del ventesimo secolo, ex membro di Stormwatch Nero, che raduna intorno a s\u00e9 i superumani Engineer (\"il costruttore\" Angela Spica), Midnighter (\"il notturno guerrafondaio\" identit\u00e0 ignota) Apollo (\"il re del Sole\" identit\u00e0 sconosciuta), Doctor e i suoi ex compagni di Stormwatch Jack Hawksmoor (\"il dio delle citt\u00e0\") e Shen-Li Men (Swift, \"la cacciatrice alata\"), per formare Authority e usare come base il Carrier.\nRiescono a scoprire che gli attacchi sono stati orditi da Kaizen Gamorra, sovrano terrorista dell'isola asiatica di Gamorra, nonch\u00e9 ex nemico di Stormwatch.\nRiescono ad intervenire a Londra, ma non riescono ad evitare vittime; si recano a Gamorra, ma Kaizen crea un campo di forza.\nIn seguito anticipano i piani del nemico e riescono ad arrivare a Los Angeles, sconfiggendo le truppe di Gamorra, che in realt\u00e0, come scoperto da Midnighter, che si era riuscito ad infiltrare nella Gamorra Tower, non sono altro che cloni dei suoi fratelli.\nDopo la sconfitta dei cloni a Los Angeles, Midnighter usa il Carrier per distruggere il campo di forza e abbattere la Gamorra Tower.\nVascelli di traslazione (n. 5-8).\nIn un Buckingham Palace moderno, fortemente imperialista, vediamo una conversazione tra il Re di Albione (\"Windsor\") ed un misterioso uomo blu. Apprendiamo che \u00e8 un ibrido di origini siculo-norvegesi, \u00abnobilitato da un pizzico di DNA alieno non pi\u00f9 consistente di una scoreggia\u00bb, secondo il Re.\nDopo questo affronto il Re viene ucciso da un altro uomo blu, Regis, munito di corna, che prende il comando di Albione.\nQuindi scatena una guerra interdimensionale con il Wildstorm Universe, ma non si sa il perch\u00e9.\nJenny, riconosciute le navi, racconta ai suoi compagni di un mondo alternativo, dove alcuni alti alieni blu si incontrarono nel 1500 d.C. con i terrestri, dando vita ad una civilt\u00e0 mista, con base a Firenze e tecnologie che si incontrano tra quella che va dal 1500 al 1800, e di politica imperialista. Per\u00f2 gli uomini blu diminuiscono mano a mano, vista la difficolt\u00e0 per una donna di avere un figlio blu, e la dinastia regnante decide di creare la politica dello stupro, in modo che la dinastia possa continuare.\nAd esempio viene scatenata una guerra con la Cina, e tutti i maschi cinesi vengono uccisi e le donne vengono portate in campi di stupro.\nPoi ci fu la scoperta della nostra dimensione, e il contatto tra i due mondi rimase conosciuto a poche forze militari, col fine di scambiare le rispettive tecnologie.\nNel 1953, per\u00f2, il collegamento si distrusse; e solo ora la tecnologia albionica ha permesso che si riaprisse.\nMentre Apollo affronta l'esercito albionico, il resto del team e il Carrier entrano nell'altra dimensione, uccidendo Regis, spazzando via tutta l'Italia centromeridionale, grazie ad un incantesimo di Doctor, e ritornano a casa, dove il \"dio del sole\" ha gi\u00e0 spazzato via tutta la flotta di Regis.\nTenebra (n. 9-12).\nNell'ultima saga scritta da Warren Ellis, Authority deve affrontare un nemico terribile: Dio.\nDefinito tale dagli spiriti dei precedenti Doctor, \u00e8 colui che ha creato la Terra, ma non affinch\u00e9 noi ci potessimo vivere: infatti l'aveva creata per s\u00e9 e aveva posto delle spore per preservare il pianeta. Uno scontro con un pianeta port\u00f2 le spore ad andare via dal pianeta e formare la Luna, lasciando cos\u00ec nascere la vita. Ora questa forma di vita potentissima \u00e8 tornata, e rivuole il suo pianeta come prima.\nIl suo corpo, grande pi\u00f9 della Luna, \u00e8 a forma di piramide.\nAuthority penetra all'interno del suo corpo con il Carrier e Jenny Sparks fulmina il suo cervello, uccidendolo; ma si accorge che \u00e8 il 31 dicembre 1999, data che significa la sua morte. Tra i festeggiamenti per il nuovo anno vediamo nascere in ospedale alle 00:00 un nuovo spirito del ventunesimo secolo.\nStoria editoriale.\nSerie regolari.\nPrima serie.\nLa gestione di Ellis e Hitch di Authority durata 12 numeri fu seguita da una popolare sequenza opera di Mark Millar (testi) e Frank Quitely (disegni), durante il quale il fumetto raggiunge l'apice del successo e comincia il suo declino. Declino segnato, tra le altre cose, dal fatto che Quitely posponesse la realizzazione grafica a met\u00e0 di una trama per lavorare su un'altra serie; durante questa interruzione fu inserita una storia scritta da Tom Peyer, dopo la quale fu ripreso il ciclo di Millar (con altri disegnatori, fra cui Arthur Adams) e la serie venne interrotta. Millar afferm\u00f2 che molte sequenze erano state censurate da Paul Levitz (un supervisore della DC Comics). Al posto di Millar inizialmente era stato chiamato alle redini della serie Brian Azzarello, ma la sua proposta venne censurata dalla casa editrice perch\u00e9 ritenuta troppo oltraggiosa e blasfema. Secondo la versione dello scrittore statunitense infatti il personaggio di Doctor, il potente sciamano che difende l'universo WildStorm, sarebbe morto e sarebbe risorto sotto le spoglie di Ges\u00f9 Cristo.\nL'intera serie \u00e8 stata raccolta, come da consuetudine statunitense, in quattro volumi:\nGli episodi ideati da Warren Ellis e da Mark Millar sono stati raccolti anche in due volumi cartonati e dalle dimensioni di pagina pi\u00f9 grandi:\nIn Italia la Magic Press ha tradotto e pubblicato l'intera serie (tranne il numero 21, poi recuperato in volume) nei numeri dal 4 al 30 (giugno 2000 - gennaio 2005) della rivista intitolata \"Wildstorm\" (prima mensile, poi bimestrale, poi dalla periodicit\u00e0 variabile).\nHa pubblicato anche la ristampa in quattro volumi per librerie:\nE inoltre ha pubblicato anche l'edizione italiana del primo volume cartonato in formato Oversized:\nSeconda serie.\nLa serie riprende nel luglio 2003 scritta da Robbie Morrison. Questa incarnazione della serie dura 14 numeri. Tra il numero 9 il numero 10 si svolgono gli eventi del crossover \"Coup d'Etat\", che coinvolge anche le serie \"Stormwatch: Team Achilles\", \"Sleeper\" e Wildcats (terza serie). Questo crossover si impernia sulla presa degli Stati Uniti d'America da parte di Authority.\nL'intera serie \u00e8 stata raccolta in due volumi:\nIn Italia la Magic Press ha tradotto e pubblicato l'intera serie in due volumi:\nIl crossover \"Coup d'Etat\" \u00e8 tuttora inedito in Italia.\nTerza serie.\nNell'ottobre 2004 Authority riparte con il titolo \"The Authority: Revolution\", questa volta scritta da Ed Brubaker e disegnata da Dustin Nguyen, dalla prevista durata di 12 numeri. Questa versione racconta i problemi che Authority affronta nel dominio dell'America.\nL'intera serie \u00e8 stata raccolta in due volumi:\nIn Italia la Magic Press ha tradotto e pubblicato l'intera serie in due volumi:\nQuarta serie.\nScritta da Grant Morrison e disegnata da Gene Ha, questa serie \u00e8 stata interrotta dopo soli due numeri pubblicati tra il 2006 e il 2007. La premessa della serie vede il supergruppo bloccato in una realt\u00e0 alternativa in cui non esistono supereroi ma questi sono solo opere di finzione pubblicate nei fumetti, cio\u00e8 si tratta di un mondo identico al nostro (intesi come lettori). Dal punto di vista editoriale non \u00e8 stato chiarito il perch\u00e9 della sospensione. In ogni caso l'idea \u00e8 stata giudicata valida e l'etichetta Wildstorm ha deciso di farne un seguito. \"Grant Morrison\" rimane solo come autore del soggetto e supervisore. I testi sono affidati a Keith Giffen mentre i disegnatori variano nel corso della pubblicazione: Darick Robertson (matite) - Trevor Scott (chine) nei numeri 3-4, Jonathan Wayshak (disegni) sul n. 5, Brian Stelfreeze - Joel Gomez (disegni) sul n. 6. Gene Ha resta come autore delle copertine. La serie diventa una miniserie di 12 numeri dal titolo e ricomincia ad essere pubblicata dal n. 3 a partire da fine 2009.\nCronologia: riprende la narrazione esattamente da dove era terminata con \"The Authority\" (vol. 4) n. 2 (maggio 2007) e la storia si colloca prima dell'evento World's End i cui effetti si ripercuotono sull'intera produzione supereroistica della Wildstorm di Jim Lee. Per facilitare l'inserimento di nuovi lettori \u00e8 stato pubblicato l'albo unico \"The Authority: The Lost Year Reader\" che ristampa le due storie precedentemente scritte da Grant Morrison.\nLa Magic Press ha tradotto e pubblicato in lingua italiana l'intera serie in due volumi:\nQuinta serie.\nNell'agosto 2008, nell'ambito del nuovo scenario/evento dell'universo Wildstorm intitolato \"WildStorm: World's End\", parte la quinta serie regolare intitolata \"Authority: World's End\". I primi 17 numeri sono stati scritti da Dan Abnett e Andy Lanning e disegnati da Simon Coleby. Dal n. 18 al 29, ultimo della serie, i testi sono stati affidati al duo Marc Bernardin e Adam Freeman (18-21) e a Tom Taylor (22-29), mentre della parte grafica si sono occupati Al Barrionuevo (n. 18-21 e 24-29) e Mike Miller (n. 22-23).\nLa Magic Press ha tradotto e pubblicato in italiano l'intera serie in quattro volumi:\nIl n. 29 della quinta serie \u00e8 l'ultimo albo di Authority pubblicato, ma l'ultima apparizione del gruppo avviene in WildCats n. 30 (infatti le copertine dei due albi formano un'unica tavola) con il quale ufficialmente chiude i battenti la casa editrice Wildstorm.\nQuesta storia \u00e8 inedita in Italia.\nMiniserie, speciali, spin-off e crossover.\nJenny Sparks.\n\"Jenny Sparks : The Secret History of the Authority\" (agosto 2000 - marzo 2001): miniserie di cinque numeri nella quale si narra del primo incontro di Jenny Sparks con i suoi futuri compagni di squadra.\nTesti di Mark Millar e disegni di John McCrea e James Hodgkins.\nIn Italia \u00e8 stata tradotta e pubblicata dalla Magic Press sulla rivista \"Wildstorm\", nei numeri da 14 a 18 (ottobre 2001 - maggio 2002), e successivamente raccolta interamente nel volume intitolato:\n\"Authority Special: Jenny Sparks, la storia segreta di Authority\".\nAlla conquista del Mondo.\n\"Planetary/Authority: Ruling the World\" (agosto 2000): un racconto singolo scritto da Warren Ellis e disegnato da Phil Jimenez e Andy Lanning, con protagonisti i due gruppi di Authority e Planetary. Lo stesso Ellis lo definisce un \"non crossover\", perch\u00e9 in realt\u00e0 le due squadre non si incontrano mai tra di loro nel corso dell'avventura, gli intrecci fra i due gruppi sono narrati con fine ironia, giocando sul concetto di universi paralleli.\nIn Italia \u00e8 stata tradotto e pubblicato dalla Magic Press sulla rivista \"Wildstorm\", nel numero 14 (ottobre 2001) e successivamente ripubblicato nel volume intitolato \"Planetary Special: Mondi in collisione\"\nAnnual 2000.\n\"The Authority Annual 2000\" (dicembre 2000): l'unico albo singolo di Authority appartenente alla tipologia \"Annual\". Faceva parte di una sorta di crossover, intitolato \"Devil's Night\", che coinvolse i quattro Annual 2000 della Wildstorm: \"Gen 13 Annual 2000\", \"Wildcats Annual 2000\", lo stesso \"The Authority Annual 2000\" e \"Wildstorm Annual 2000\".\nTesti di Joe Casey e disegni di Cully Hamner. Non esiste edizione italiana.\nAuthority: Widescreen.\nQuesto numero speciale rappresenta un caso particolare: previsto in uscita alla fine del 2001, che segna fra l'altro l'esordio di Hitch come sceneggiatore, non \u00e8 mai stato pubblicato. Doveva contenere due storie: \"The Man with the Quantum Brain\" scritta e disegnata da Hitch e un'altra dedicata ad Apollo e Midnighter (di Tom Peyer e Cary Nord). In pi\u00f9 avrebbe dovuto presentare una galleria di illustrazioni di artisti come John Cassaday, Michael Golden, Jim Lee e Matt Wagner. Pare che almeno la storia di Hitch fosse completata, ma dopo gli eventi dell'11 settembre e a causa di immagini violente che richiamavano troppo da vicino gli atti terroristici (mostra una battaglia in New York con vittime tra i civili) venne soppressa. Probabilmente l'eliminazione della pubblicazione \u00e8 dovuta anche a contenuti sessuali espliciti. Del resto anche altre storie (o meglio alcune tavole di alcuni episodi) furono completamente ridisegnate per eliminare quelli che erano ritenuti eccessi di violenza o allusioni a sfondo sessuale troppo evidenti. Va ricordato che la serie regolare di Authority non ebbe mai l'approvazione del Comics Code Authority.\nAuthority: Terra bruciata.\n\"The Authority: Scorched Earth\" (traduzione non ufficiale: \"Authority: Terra bruciata\" - febbraio 2003): albo singolo (one-shot) scritto da Robbie Morrison e disegnato da Frazer Irving. Il Sole soffre di un grave sconvolgimento, potenzialmente cataclismatico. La temperatura sta salendo a un livello intollerabile ed enormi eruzioni solari eruttano dalla fotosfera, scagliando globi infuocati direttamente sulla Terra. Authority scopre che c'\u00e8 qualcuno dietro a tutto questo. \u00c8 un vecchio amico di Jack: l'ex comandante in campo di Stormwatch Prime, \"Winter\". Dopo aver condotto \"SkyWatch\" (la base di Stormwatch) dentro al Sole, il suo potere di assorbimento energetico l'ha fatto diventare tutt'uno con esso. Intrappolato in un'agonia eterna ed infuriato per la crudelt\u00e0 sulla Terra, Winter voleva distruggerla. Authority \u00e8 costretta a ingabbiarlo dentro al Sole. Non esiste edizione italiana.\nAuthority vs Lobo.\nIl gruppo creato da Ellis ha incrociato le strade del cacciatore di taglie Lobo in due albi speciali scritti da Keith Giffen e Alan Grant, con i disegni di Simon Bisley:\nIn seguito questi racconti sono stati raccolti nel volume unico intitolato \"The Authority/Lobo: Holiday Hell\"\nIn Italia \"The Authority/Lobo: Jingle Hell\" \u00e8 stato tradotto e pubblicato dalla Magic Press sul numero 35 di \"Wildstorm\".\nIn seguito \u00e8 stato raccolto insieme a \"The Authority/Lobo: Spring Break Massacre\" nel volume unico intitolato \"The Authority/Lobo: Vacanze infernali\".\nAuthority: L'umanit\u00e0 interiore.\n\"The Authority: Human on the Inside\" (settembre 2004): volume singolo di John Ridley (sceneggiatore del film Three Kings e autore di romanzi noir) e Ben Oliver, ambientato prima degli eventi di \"Coup d'Etat\". Pubblicato in Italia da Magic Press nel dicembre 2007 in volume in brossura, mentre in USA \u00e8 presente in due versioni: una lussuosa (con copertina rigida e cartonata) e una economica (in brossura).\nCoup d'Etat.\n\"Coup d'Etat\" \u00e8 stato il cataclismatico \"crossover\" in cui Authority si \u00e8 autoinsediata come unica forza governativa degli Stati Uniti d'America e analizza le reazioni da parte degli altri personaggi Wildstorm, principalmente Wildcats, Stormwatch: Team Achilles e Sleeper.\nIn questa storia, il governo statunitense si impadronisce di un mezzo di trasporto che pu\u00f2 portare attraverso il \"bleed\" (un \"continuum\" spazio-temporale di questo universo fumettistico) dandogli l'opportunit\u00e0 di esplorare e sfruttare altri mondi. Sebbene avvisato da Authority, il governo lancia il mezzo ignorando le conseguenze. Questo segner\u00e0 il suo destino perch\u00e9 come l'apparecchio entra nel bleed si disintegra, svelando un piccolo buco nero e creando uno strappo nel bleed. Una nave da trasporto nei paraggi al momento dell'esplosione viene squarciata con il suo equipaggio, composto da veri e propri giganti, prendendo fuoco come entra nell'atmosfera. Questa catastrofe ha come conseguenza la distruzione della Florida dal momento che Authority non pu\u00f2 spostare o fermare la nave. Durante le indagini conseguenti, Midnighter scopre che c'\u00e8 il governo dietro a questi eventi. Jack Hawksmoor (il \"capo\" di Authority al momento dei fatti) e Authority decidono di assumere il controllo degli USA.\nA differenza di altri \"crossover\" di questo tipo, \"Coup d'etat\" dura solo per quattro albi.\nIl crossover \"Coup d'Etat\" \u00e8 rimasto inedito in Italia fino al 2013, anno in cui la RW/Lion (nuova detentrice dei diritti DC e Wildstorm) lo ha pubblicato in un volume unico brossurato.\nAuthority: Prime.\n\"The Authority: Prime\" (dicembre 2007): miniserie in sei numeri scritta da Christos Gage e disegnata da Darick Robertson, realizzata per colmare il gap aperto dai ritardi della coppia Morrison/Ha. La miniserie \u00e8 stata raccolta in un volume unico. L'edizione italiana \u00e8 stata pubblicata nell'ottobre del [2008] da Magic Press in un volume analogo all'edizione originale, recante il medesimo titolo.\nMidnighter.\n\"Midnighter\" (gennaio 2007 - agosto 2008): finora l'unica serie regolare con protagonista un membro di Authority.\nDurata 20 numeri, la serie \u00e8 stata scritta per i primi sei numeri da Garth Ennis. Dopo un rapido alternarsi di sceneggiatori come Brian K. Vaughan, Christos Gage, Jimmy Palmiotti e Justin Gray, dal numero 10 sino alla sua conclusione \u00e8 stata scritta da Keith Giffen.\nVari gli autori che si sono occupati dei disegni, tra i quali i pi\u00f9 presenti sono Chris Sprouse (in coppia con Garth Ennis) e Lee Garbett.\nL'intera serie \u00e8 stata raccolta in tre volumi:\nIn Italia la Magic Press traduce e pubblica l'intera serie sempre in tre volumi:\nGrifter &amp; Midnighter.\n\"Grifter and Midnighter\" (maggio 2007 - ottobre 2007): miniserie in sei numeri con protagonisti Grifter e Midnighter, i due membri \"solitari\" degli Wildcats e di Authority.\nLa miniserie \u00e8 stata raccolta in un volume unico.\nIn Italia la Magic Press ha tradotto e pubblicato la miniserie in un analogo volume, intitolato \"Grifter &amp; Midnighter: Unione incivile\".\nHawksmoor.\n\"The Secret History of the Authority: Hawksmoor\" (marzo 2008 - agosto 2008): miniserie di sei numeri nella quale si narrano aspetti prima non rivelati della vita di Jack Hawksmoor, membro di Authority.\nTesti di Mike Costa e disegni di Fiona Staples.\nAl momento \u00e8 inedita in Italia.\nCuriosit\u00e0.\nLo scrittore Joe Kelly, durante la sua gestione della serie \"Action Comics\", crea una sua versione di \"Authority\" chiamata \"The Elite\", decisa a mostrare a Superman qual \u00e8 il metodo migliore per sradicare il crimine alle fondamenta e come vada usato il potere. La storia fu adattata nel film d'animazione direct to video Superman vs. The Elite."}
{"id": "203715", "revid": "1467491", "url": "https://it.wikipedia.org/wiki?curid=203715", "title": "Miss Marple", "text": "Miss Jane Marple, o semplicemente Miss Marple, \u00e8 un personaggio immaginario presente in dodici romanzi e in venti racconti della giallista inglese Agatha Christie. Esord\u00ec nella raccolta di racconti \"Miss Marple e i tredici problemi\" del 1930 e, sempre nello stesso anno, nel romanzo \"La morte nel villaggio\" (\"The Murder at the Vicarage\", 1930). Dalle opere di narrative sono stati tratti adattamenti cinematografici e televisivi.\nCaratterizzazione del personaggio.\nIl nome \"Marple\" deriva da quello di una cittadina inglese nei pressi di Stockport. Agatha Christie plasm\u00f2 il personaggio di Miss Marple basandosi sulla descrizione di una sua vecchia zia.\nIl personaggio \u00e8 appassionato di birdwatching, lavoro a maglia e giardinaggio, anche se spesso si dedica a cucinare dolci oltre a bere il t\u00e8 con le amiche, quasi tutte nubili come lei. Il villaggio in cui vive, St. Mary Mead, e i suoi abitanti, sono sia il teatro di alcuni casi, sia il modello di comunit\u00e0 umana cui la Marple si rif\u00e0 per trarre le conclusioni di ci\u00f2 che osserva. Miss Marple vive nei pressi di Miss Hartnell e del vicariato locale, ma il luogo dove maggiormente ama stare \u00e8 il giardino dove lei passa molte ore e, come lei stessa ammette, \u00abvivendo cos\u00ec soli, in una parte del mondo quasi remota, \u00e8 necessario avere un passatempo. Ci si pu\u00f2 occupare naturalmente dei lavori a maglia, delle ragazze esploratrici, delle opere di beneficenza, come ci si pu\u00f2 divertire a dipingere dei bozzetti, ma il mio passatempo \u00e8 sempre stato La Natura Umana. Cos\u00ec varia e cos\u00ec affascinante! E naturalmente in un piccolo villaggio, senza altre distrazioni, non manca il modo di approfondire questo studio. Si finisce per classificare le persone proprio come se fossero uccelli, fiori, gruppo cos\u00ec e cos\u00ec, genere tale, specie talaltra. Qualche volta capita di sbagliare, naturalmente, ma col passare del tempo gli errori sono meno frequenti. E poi si fanno le riprove...\u00bb.\nSaltuariamente, nelle sue avventure, appaiono il nipote scrittore Raymond West, a cui lei \u00e8 tanto affezionata, e la moglie, che si presentano come persone scettiche e restie a prendere atto delle doti dell'astuta vecchina.\nStoria editoriale.\nNel timore di rimanere vittima dei bombardamenti tedeschi sull'Inghilterra durante la seconda guerra mondiale, Agatha Christie decise di scrivere sia \"Sipario\", ultimo caso con protagonista Hercule Poirot, sia \"Addio Miss Marple\", romanzo che doveva chiudere la saga dei personaggi di St. Mary Mead, nel 1940, con l'intenzione di conservarli nella cassaforte di una banca londinese affinch\u00e9 fossero pubblicati postumi, cosa che avvenne solo per \"Addio Miss Marple\", nel 1976.\nRaccolte di racconti.\nRaccolte interamente dedicata a Miss Marple:\nRaccolte condivise:\nAltri media.\nCinema.\nPer ogni film viene indicato l'anno di produzione, il titolo, l'opera da cui \u00e8 tratto e l'attrice che veste i panni di Miss Marple.\nTelevisione.\nserie televisive"}
{"id": "203718", "revid": "16073", "url": "https://it.wikipedia.org/wiki?curid=203718", "title": "Helgard", "text": ""}
{"id": "203720", "revid": "623860", "url": "https://it.wikipedia.org/wiki?curid=203720", "title": "Nuragus di Cagliari", "text": "Nuragus \u00e8 un vino bianco italiano le cui uve crescono in Sardegna. \u00c8 la variet\u00e0 principale del vino a \"Denominazione di origine controllata\" denominato \"Nuragus di Cagliari\".\nStoria.\nIl vitigno ha una lunga storia in Sardegna. La ampelografia ritiene che questa variet\u00e0 sia stata probabilmente introdotta dai fenici. Mentre l'uva \u00e8 ancora ampiamente coltivata in Sardegna, la sua produzione ha iniziato a diminuire alla fine del XX secolo, diminuendo del 50% negli anni '80, fino ad un totale di 8.700 ettari (21.500 acri) nel 1990. Oggi si coltiva soprattutto nella parte meridionale dell'isola, tra Cagliari e Oristano, sulla piana del Campidano.\n\u00abFino a pochi decenni fa, nel meridione dell'Isola, da uve selezionate ed appassite di Nuragus si otteneva uno squisito vino da dessert: Non \u00e8 da escludersi che possa trattarsi del \"Muscadeddu de Nuragus\" di cui parlano testi ed atti notarili seicentesch\u00bb (Ferrante 2000).\nVini DOC.\nSecondo il disciplinare, il Nuragus coltivato nella Sardegna meridionale pu\u00f2 essere etichettato come \"Nuragus di Cagliari DOC\", a condizione che l'uvaggio Nuragus rappresenti almeno l'85% della miscela con altri vitigni autoctoni autorizzati a costituire la parte restante del vino. Il DOC ha la resa della vendemmia ad un massimo di 20 tonnellate / ettaro. Il vino deve raggiungere un livello alcolico minimo di almeno il 10,5% e uno stile frizzante o semi-frizzante \u00e8 consentito anche sotto la denominazione DOC.\nStili di vino.\nSecondo l'esperto di vini Oz Clarke, il Nuragus tende a produrre vini dal gusto neutro e dal corpo leggero. Joe Bastianich e David Lynch descrivono esempi ben fatti di Nuragus in annate favorevoli con aromi simili al vermentino con mandorle e note di mela acerba. L'elevata acidit\u00e0 potenziale dell'uva, anche coltivata nel caldo clima mediterraneo della Sardegna meridionale, permette all'uva di avere note acide notevoli che Bastianich e Lynch descrivono come ricordi del vino portoghese Vinho Verde e lo spagnolo Albarino.\nSinonimi.\nNel corso degli anni il Nuragus \u00e8 stato conosciuto con una variet\u00e0 di sinonimi tra cui Abbondosa, Abboudossa, Abbsudosa, Abundans, Aksina de Marjian, Aksina de Popurus, Axina de Margiai, Axina de Popurus, Axina Scacciadeppidus, Bruscu biancu, Burdu, Garna Chchija, Garnaccia, Granazza, Lacconargiu, Malvasia di Luras, Meragus, Nugarus, Nuragus blanc de Sardaigne, Nuragus Moscadeddu, Nuragus Moscatello e Nuragus Trebbiana.\nAbbinamenti consigliati.\nIl vino Nuragus di Cagliari Doc \u00e8 un vino bianco che si abbina bene con Secondi di pesce ed in particolare Fritti misti di pesce.\nIl Nuragus di Cagliari Doc Secco va abbinato ad antipasti magri e primi piatti al sugo bianco di pesce, zuppe di conchigliacei, crostacei lessati conditi con olio d'oliva. Va degustato in calici a tulipano svasato, a una temperatura di 10 \u00b0C se abbinato a piatti freddi e 12 \u00b0C se accostato a piatti caldi."}
{"id": "203721", "revid": "599013", "url": "https://it.wikipedia.org/wiki?curid=203721", "title": "Oltrep\u00f2 Pavese (vino)", "text": "L'Oltrep\u00f2 Pavese \u00e8 una DOC riservata ad alcuni vini la cui produzione \u00e8 consentita nella zona chiamata Oltrep\u00f2 Pavese compresa nella fascia collinare della provincia di Pavia a sud del Po.\nZona di produzione.\nLa zona di produzione comprende l'intero territorio dei seguenti comuni:.\nBorgo Priolo, Borgoratto Mormorolo, Bosnasco, Calvignano, Canevino, Canneto Pavese, Castana, Cecima, Golferenzo, Lirio, Montalto Pavese, Montecalvo Versiggia, Montescano, Mont\u00f9 Beccaria, Mornico Losana, Oliva Gessi, Pietra de' Giorgi, Rocca de' Giorgi, Rocca Susella, Rovescala, Ruino, San Damiano al Colle, Santa Maria della Versa, Torrazza Coste, Volpara, Zenevredo \ne parte dei territori dei seguenti comuni: Broni, Casteggio, Cigognola, Codevilla, Corvino San Quirico, Fortunago, Godiasco Salice Terme, Montebello della Battaglia, Montesegale, Ponte Nizza, Redavalle, Retorbido, Rivanazzano Terme, Santa Giuletta, Stradella, Torricella Verzate.\nDisciplinare.\nL'Oltrep\u00f2 Pavese \u00e8 stato istituito con D.P.R. 6.08.1970 pubblicato sulla Gazzetta Ufficiale n. 273 del 27.10.1970 Successivamente \u00e8 stato modificato con \nI seguenti vini, gi\u00e0 tipologie della DOC Oltrep\u00f2 Pavese, sono divenute Denominazioni separate:\nTipologie.\nRosso.\n\u00c8 prevista anche la tipologia \"riserva\", invecchiato almeno ventiquattro mesi e con residuo secco di almeno 22,00 g/l. \nRosato.\n\u00c8 prevista anche la tipologia \"frizzante\", con titolo alcolometrico effettivo almeno al 10,00%.\nBarbera.\nSono previste altre due tipologie:\nRiesling.\nSono previste altre quattro tipologie:\nCortese.\nSono previste anche le tipologie\nMoscato.\nSono previste anche le tipologie \nMalvasia.\nSono previste anche le tipologie\nPinot nero vinificato in bianco.\nSono anche previste le tipologie\nPinot nero vinificato in rosato.\nSono previste anche le tipologie\nChardonnay.\nSono previste anche le tipologie\nSauvignon.\n\u00c8 prevista anche la tipologia \"spumante\", con spuma fine e persistente"}
{"id": "203722", "revid": "486946", "url": "https://it.wikipedia.org/wiki?curid=203722", "title": "Oltrep\u00f2 Pavese Barbera", "text": ""}
{"id": "203723", "revid": "16073", "url": "https://it.wikipedia.org/wiki?curid=203723", "title": "Helgardr", "text": ""}
{"id": "203724", "revid": "110157", "url": "https://it.wikipedia.org/wiki?curid=203724", "title": "Pinacoteca civica e Galleria d'Arte contemporanea", "text": "La Pinacoteca civica e Galleria d'Arte contemporanea \u00e8 il maggiore museo della citt\u00e0 di Jesi, in provincia di Ancona, nelle Marche.\nHa sede nel mirabile Palazzo Pianetti e rappresenta una delle pi\u00f9 importanti collezioni pittoriche della Regione, vantando una cospicua raccolta di opere di Lorenzo Lotto.\nStoria.\nCol decreto \"Valerio\" del 1866 che si sancisce la soppressione delle Congregazioni religiose e il passaggio dei loro tesori artistici ai Comuni, Jesi acquisisce una notevole quantit\u00e0 d'opere d'arte pittorica. Si istituisce cos\u00ec la Pinacoteca, ufficialmente il 5 settembre 1868.\nI quadri di esclusivo soggetto religioso, si aggiunsero ad una gi\u00e0 presente raccolta archeologica, cosicch\u00e9 Cesare Annibaldi istitu\u00ec nel 1912 un unico polo museale aperto al pubblico con sede nell'ex convento di San Floriano, in Piazza Federico II.\nNegli anni '30 si procedette alla restaurazione del Palazzo della Signoria, gi\u00e0 sede della \"Biblioteca Comunale Planettiana\"; nel 1949 si decise di accorparvici anche il \"Museo civico\" e la \"Pinacoteca\".\nTuttavia non sembrava essere la soluzione ideale. Negli anni '60 il Comune di Jesi acquist\u00f2 i due terzi di Palazzo Pianetti, una sfarzosa residenza nobiliare nel cuore della citt\u00e0. Dopo i dovuti restauri la Pinacoteca civica venne spostata nel piano nobile del palazzo, e aperta al pubblico ufficialmente nel 1980.\nLe collezioni.\nIl nucleo principale si compone di opere a carattere religioso provenienti da diverse chiese cittadine. Nel corso degli anni la collezione si \u00e8 incrementata grazie a ulteriori lasciti, depositi, donazioni e acquisti. Grande evoluzione ebbe anche la sezione d'Arte contemporanea, dovuta all'istituzione del Premio biennale \u201cCitt\u00e0 di Jesi \u2013 Rosa Papa Tamburi\u201d, dove i diversi artisti partecipanti vi hanno lasciato in deposito le loro opere. Viene cos\u00ec allestita la \"Galleria d'Arte contemporanea\", inaugurata nel 1987 al secondo piano del palazzo.\nIl Museo complessivamente comprende opere che coprono un arco cronologico dal XV al XIX secolo, il periodo medievale \u00e8 piuttosto rappresentato nel \"Museo diocesano\" cittadino.\nXV e XVI secolo.\nQuesto periodo \u00e8 rappresentato in gran parte da bassorilievi e sculture in pietra, alcuni provenienti dalle facciate delle residenze nobiliari cittadine; oltre che da pale d'altare in ceramica e il bel \"Cristo lasso\", Cristo nel sepolcro sorretto da due angeli, parte di un polittico smembrato del 1480-90 di Nicola di Maestro Antonio d'Ancona:\nLorenzo Lotto.\nIl nucleo lottesco costituisce il fulcro delle collezioni museali, vero fiore all'occhiello della Pinacoteca. I dipinti eseguiti da Lorenzo Lotto per chiese e confraternite cittadine \u00e8 composto da opere di primaria importanza per l'arte rinascimentale italiana:\nCollezioni d'arte contemporanea.\nLa maggior parte delle opere sono dell'artista jesino Orfeo Tamburi, il quale nel 1964 lascia dona 54 opere fra disegni acquerelli e stampe del periodo 1948-63. Un'altra parte importante \u00e8 costituita dal lascito degli eredi dell'artista cuprense Corrado Corradi (1894-1963). Nel 1973 la collezione si \u00e8 arricchita con opere del locale Betto Tesei (1898-1953).\nFra gli altri artisti presenti, legati soprattutto al \"Premio Rosa-Tamburi\" si ricordano Guttuso, Guidi, Cantatore, Paolucci, Sassu, Mattioli, Trubiani, Piacesi, Morlotti, Biancini, Ciarrocchi, Brindisi, Vespignani, Cassinari, Giuffr\u00e9, Bodini.\nLa Sede a Palazzo Pianetti.\nEra l'antica residenza di citt\u00e0 dei Marchesi Pianetti, nobile e prestigiosa famiglia aggregata all'aristocrazia jesina dal 1659. Rappresenta il pi\u00f9 significativo degli edifici appartenuti alle ricche famiglie nobili locali, e l'unico esempio in Italia di stile Rococ\u00f2 di influsso mitteleuropeo.\nIl Palazzo venne costruito nella zona detta \"Terravecchia\", a ovest, appena fuori le mura della citt\u00e0, dove soprattutto fra '600 e '700 si insediarono le nobili famiglie cittadine. Il Marchese Cardolo Maria Pianetti, appassionato d'alchimia, e gi\u00e0 architetto di Carlo VI d'Asburgo, disegn\u00f2 un progetto per la costruzione della nuova residenza di famiglia in un gusto riecheggiante lo stile austriaco. Il progetto definitivo fu affidato al pittore e architetto jesino Domenico Valeri, che ne avvi\u00f2 la costruzione a partire dal 1748. L'edificio si compone di un corpo centrale che si affaccia su un giardino all'italiana cinto da mura terrazzate.\nCaratteristica peculiare del palazzo \u00e8 la sfarzosa \"Galleria degli Stucchi\", tripudio di affreschi e stucchi a color pastello di stile Rococ\u00f2 di influsso mitteleuropeo. La galleria \u00e8 l'unico esempio nella penisola di questo stile, e con la sua lunghezza di bel 76 metri \u00e8 la seconda in Italia dopo quella di Diana della Reggia di Venaria Reale."}
{"id": "203726", "revid": "599013", "url": "https://it.wikipedia.org/wiki?curid=203726", "title": "Bonarda dell'Oltrep\u00f2 Pavese", "text": "La bonarda dell'Oltrep\u00f2 Pavese \u00e8 un vino DOC la cui produzione \u00e8 consentita nella provincia di Pavia.\nIl vitigno utilizzato per la sua produzione \u00e8 la Croatina detto tradizionalmente Bonarda nelle zone dell'Oltrep\u00f2 e del Piacentino.\nGi\u00e0 considerato una tipologia della DOC Oltrep\u00f2 Pavese, con DM 03/08/2010 ha ottenuto la qualifica di DOC a s\u00e9 stante: era in precedenza conosciuto col nome di Oltrep\u00f2 Pavese Bonarda.\nStoria.\nDopo la caduta dell'Impero romano d'Occidente la conservazione della viticoltura fu garantita dall'opera meritoria dei monaci di San Colombano, che introdussero il nuovo tipo di vinificazione odierna in uso ai popoli celtici, che producevano vini leggeri e dissetanti e li conservavano in botti di legno. Avevano operato in tal senso fin dal VI secolo in tutta la Francia merovingia iniziando dall'abbazia matrice di Luxeuil, dall'epoca longobarda opereranno anche nel centro-nord Italia dal VII secolo, e soprattutto in epoca carolingia, facendo della potente Abbazia matrice di Bobbio (attivissimo centro di evangelizzazione e di rinascita agricola sotto la protezione del Papa), fondata in epoca dal santo abate irlandese Colombano nel 614, un centro monastico di primaria importanza europea per tutto il medioevo grazie al suo ricco e vasto feudo reale ed imperiale monastico.\nL'origine del nome Bonarda \u00e8 incerta.\nSecondo alcuni autori, il nome deriverebbe dal patronimico longobardo Bono con l'aggiunta di \u201chard\u201d, che in longobardo significava \u201ccoraggioso e forte\u201d.\nLa ricostruzione si basa sul fatto che i Longobardi ebbero come capitale Pavia, con estensione del loro dominio anche in Oltrep\u00f2.\nIl vino Oltrep\u00f2 Bonarda si ottiene da uva Croatina, la cui etimologia deriverebbe da \u201ccroatta\u201d \u2013 \u201ccravatta\u201d e starebbe a indicare che il vino ottenuto da Croatina si beveva nei giorni di festa, quando appunto veniva indossata la cravatta.\nNota importante: il vino Bonarda (a base di croatina), tipico dell'Oltrep\u00f2, non ha niente a che fare con il vitigno Bonarda che entra a far parte di diverse DOC piemontesi.\nAbbinamenti consigliati.\nLa versione pi\u00f9 diffusa di questo tipico prodotto dell'Oltrep\u00f2 si presenta vivace o frizzante e si abbina a piatti di salumi, bolliti, cotechino, zampone, cassoeula. Anche paste asciutte con sughi a base di pomodoro meglio se con carne, risotti con carne e/o legumi, ravioli di carne anche in brodo. Esiste per\u00f2 anche una variante ferma, molto pi\u00f9 corposa e strutturata (celebre ad esempio il Gaggiarone, prodotto sull'omonimo colle di Rovescala), ideale per le carni rosse e i salumi.\nProduzione.\n\"Provincia, stagione, volume in ettolitri\""}
{"id": "203727", "revid": "599013", "url": "https://it.wikipedia.org/wiki?curid=203727", "title": "Buttafuoco dell'Oltrep\u00f2 Pavese", "text": "Il Buttafuoco dell'Oltrep\u00f2 Pavese \u00e8 un vino rosso DOC la cui produzione \u00e8 consentita nella provincia di Pavia. Si ottiene tradizionalmente dalla vinificazione congiunta dei vitigni Croatina (localmente chiamato anche Bonarda), Barbera, Uva Rara e Ughetta di Canneto, coltivati su versanti ben esposti e spesso molto ripidi, in una ristretta area collinare dell'Oltrep\u00f2 Pavese orientale, corrispondente al territorio di sette comuni: Canneto Pavese, Castana, Montescano, Cigognola, Pietra de' Giorgi, Broni e Stradella. \nViene prodotto nelle versioni: fermo (anche a lungo invecchiamento), vivace e frizzante.\nGi\u00e0 considerato una tipologia della DOC Oltrep\u00f2 Pavese con il nome \" Oltrep\u00f2 Pavese Buttafuoco\", con DM 03/08/2010 ha ottenuto la qualifica di DOC a s\u00e9 stante con la denominazione ufficiale di Buttafuoco dell'Oltrep\u00f2 Pavese o semplicemente Buttafuoco.\nStoria.\nIl nome pare derivare dal dialettale \u201cal buta me al feugh\u201d, che significa: \u201cscalda \u2013 risveglia come il fuoco\u201d, in relazione al fatto che si tratta di un vino di carattere e corpo.\nUn'altra spiegazione, pi\u00f9 fantasiosa, \u00e8 connessa anche all'effigie adottata dal circolo che si occupa di difendere e valorizzare questo vino, il Club del Buttafuoco storico: un ovale chiuso da due nastri rossi, simbolo del torrente Versa e del torrente Scuropasso, i due corsi d'acqua in cui \u00e8 racchiusa la zona di produzione.\nL'ovale contiene l'immagine di un veliero con vele infuocate.\nLa spiegazione della presenza del veliero \u00e8 da ricercarsi in una leggenda secondo cui, nella seconda met\u00e0 dell'\u2018800, la Marina Imperiale austro-ungarica var\u00f2 una nave a cui fu dato il nome di Buttafuoco in ricordo di una compagnia di marinai dislocati a Stradella per il traghettamento sul fiume Po e occupati a combattere contro l'esercito del Regno di Sardegna in Oltrep\u00f2.\nPi\u00f9 che occuparsi dell'acqua di fiume, i marinai si sarebbero occupati del vino di cantina, compiendo scorribande tra le botti e le bottiglie del rosso dell'Oltrep\u00f2. La bont\u00e0 del vino rosso Buttafuoco, sempre secondo la leggenda, avrebbe a tal punto mitigato gli animi dei soldati imperiali da renderli facilmente propensi pi\u00f9 a operazioni di pace che ad operazioni di guerra contro le truppe piemontesi e la popolazione locale.\nAbbinamenti consigliati.\nSi consiglia l'abbinamento con piatti a base di carne rossa o di cacciagione.\nProduzione.\n\"Provincia, stagione, volume in ettolitri\""}
{"id": "203728", "revid": "486946", "url": "https://it.wikipedia.org/wiki?curid=203728", "title": "Oltrep\u00f2 Pavese Cabernet Sauvignon", "text": ""}
{"id": "203729", "revid": "486946", "url": "https://it.wikipedia.org/wiki?curid=203729", "title": "Oltrep\u00f2 Pavese Chardonnay", "text": ""}
{"id": "203730", "revid": "486946", "url": "https://it.wikipedia.org/wiki?curid=203730", "title": "Oltrep\u00f2 Pavese Cortese", "text": ""}
{"id": "203731", "revid": "287204", "url": "https://it.wikipedia.org/wiki?curid=203731", "title": "Enna (torrente)", "text": "L'Enna \u00e8 un torrente della Lombardia.\nNasce da una piccola grotta situata nella parte inferiore della Costa del Palio, nei pressi di Morterone in Provincia di Lecco, dove subito riceve da sinistra il suo primo affluente, il Remola e con esso, proprio all'altezza della sorgente, forma il pozzo chiamato Fiume Latte (in dialetto locale \"F\u00fcm Lacc\"), una splendida marmitta dei giganti. Entra in Provincia di Bergamo all'altezza del suo primo affluente sinistro, il Bordesigli, e percorre tutta la Val Taleggio, dividendo letteralmente la valle in due. Esiste infatti un unico ponte carrozzabile che unisce i due versanti della Val Taleggio, il Ponte della Lavina, che collega il comune di Vedeseta con Peghera, frazione di Taleggio.\nSuperato il comune di Taleggio, l'Enna percorre una spettacolare forra lunga circa 3 chilometri, chiamata l'Orrido della Val Taleggio per poi confluire da destra nel fiume Brembo a San Giovanni Bianco (BG)."}
{"id": "203732", "revid": "486946", "url": "https://it.wikipedia.org/wiki?curid=203732", "title": "Oltrep\u00f2 Pavese Malvasia", "text": ""}
{"id": "203733", "revid": "486946", "url": "https://it.wikipedia.org/wiki?curid=203733", "title": "Oltrep\u00f2 Pavese Moscato", "text": ""}
{"id": "203734", "revid": "486946", "url": "https://it.wikipedia.org/wiki?curid=203734", "title": "Oltrep\u00f2 Pavese Moscato Liquoroso Dolce", "text": ""}
{"id": "203735", "revid": "486946", "url": "https://it.wikipedia.org/wiki?curid=203735", "title": "Oltrep\u00f2 Pavese Moscato Liquoroso Secco", "text": ""}
{"id": "203736", "revid": "83531", "url": "https://it.wikipedia.org/wiki?curid=203736", "title": "Pinot Grigio dell'Oltrep\u00f2 Pavese", "text": "Il Pinot Grigio dell'Oltrep\u00f2 Pavese \u00e8 un vino DOC la cui produzione \u00e8 consentita nella provincia di Pavia. Gi\u00e0 considerato una sottozona della DOC Oltrep\u00f2 Pavese con il nome di Oltrep\u00f2 Pavese Pinot Grigio, con DM 03/08/2010 ha ottenuto la qualifica di DOC a s\u00e9 stante.\nAbbinamenti consigliati.\nAntipasti leggeri, con tutto il pesce in particolare alla griglia, carni bianche\nProduzione.\n\"Provincia, stagione, volume in ettolitri\""}
{"id": "203737", "revid": "486946", "url": "https://it.wikipedia.org/wiki?curid=203737", "title": "Oltrep\u00f2 Pavese Pinot Nero", "text": ""}
{"id": "203738", "revid": "486946", "url": "https://it.wikipedia.org/wiki?curid=203738", "title": "Oltrep\u00f2 Pavese Pinot Nero Spumante", "text": ""}
{"id": "203739", "revid": "486946", "url": "https://it.wikipedia.org/wiki?curid=203739", "title": "Oltrep\u00f2 Pavese Riesling Italico", "text": ""}
{"id": "203740", "revid": "486946", "url": "https://it.wikipedia.org/wiki?curid=203740", "title": "Oltrep\u00f2 Pavese Riesling Renano", "text": ""}
{"id": "203741", "revid": "486946", "url": "https://it.wikipedia.org/wiki?curid=203741", "title": "Oltrep\u00f2 Pavese Rosato", "text": ""}
{"id": "203742", "revid": "486946", "url": "https://it.wikipedia.org/wiki?curid=203742", "title": "Oltrep\u00f2 Pavese Rosso", "text": ""}
{"id": "203743", "revid": "486946", "url": "https://it.wikipedia.org/wiki?curid=203743", "title": "Oltrep\u00f2 Pavese Rosso Riserva", "text": ""}
{"id": "203744", "revid": "287204", "url": "https://it.wikipedia.org/wiki?curid=203744", "title": "Stabina", "text": "Il torrente Stabina \u00e8 un corso d'acqua della Provincia di Bergamo. Nasce dal Pizzo dei Tre Signori, nelle Alpi Orobie, bagna i paesi di Valtorta e Cassiglio nella Valtorta e confluisce da destra nel fiume Brembo vicino ad Olmo al Brembo. Principali affluenti sono l'Ancogna ed il Cassiglio da destra e l'Ornica da sinistra."}
{"id": "203745", "revid": "599013", "url": "https://it.wikipedia.org/wiki?curid=203745", "title": "Oltrep\u00f2 Pavese Sangue di Giuda", "text": "Il Sangue di Giuda dell'Oltrep\u00f2 Pavese o Sangue di Giuda \u00e8 un vino DOC la cui produzione \u00e8 consentita nella provincia di Pavia. \nGi\u00e0 considerato una tipologia della DOC Oltrep\u00f2 Pavese, con DM 03/08/2010 ha ottenuto la qualifica di DOC a s\u00e9 stante con la denominazione ufficiale di Sangue di Giuda dell'Oltrep\u00f2 Pavese o Sangue di Giuda.\nPu\u00f2 essere prodotto solo in una delimitata microzona dell'Oltrep\u00f2 Pavese orientale, dove il suolo argilloso e calcareo conferisce particolari qualit\u00e0 organolettiche.\n\u00c8 proposto nelle versioni: frizzante e spumante.\nStoria.\nIl suo nome \u00e8 legato sia al colore rosso rubino con riflessi violacei, sia a una leggenda.\nEssa narra che Giuda, passato a peggior vita di quella triste condotta sulla terra, si fosse amaramente pentito dell'aver tradito Ges\u00f9. Ges\u00f9, in segno di perdono, lo avrebbe fatto resuscitare, in carne ed ossa, in Oltrep\u00f2, precisamente a Broni. Riconosciutolo, i cittadini del posto desideravano ucciderlo, per il ruolo negativo avuto nella passione di Cristo.\nGiuda si salv\u00f2 grazie a un dono che fece ai viticoltori locali: comp\u00ec un miracolo che risan\u00f2 le loro viti dalla malattia che a quel tempo le aveva colpite. Per ringraziarlo, i viticoltori gli dedicarono il nome di questo alcolico.\nAbbinamenti consigliati.\n\u00c8 generalmente un vino da dessert, si esprime al meglio se gustato in compagnia di dolci a base di frutta fresca.\nDa provare anche con formaggi secchi piccanti."}
{"id": "203746", "revid": "486946", "url": "https://it.wikipedia.org/wiki?curid=203746", "title": "Oltrep\u00f2 Pavese Sauvignon", "text": ""}
{"id": "203747", "revid": "439868", "url": "https://it.wikipedia.org/wiki?curid=203747", "title": "Imagna", "text": "Il torrente Imagna \u00e8 un corso d'acqua della Provincia di Bergamo. Nasce alla base del Monte Resegone scorre nell'omonima valle e confluisce da destra nel fiume Brembo presso il \"porto\" di Clanezzo (230 metri), dopo 18 chilometri di percorso.\nIl corso d'acqua vero e proprio nasce nel comune di Brumano dall'incontro delle acque provenienti da:\nTali acque si incontrano sostanzialmente in un unico punto situato a valle della localit\u00e0 \"Fontana Mussa\" sempre nel comune di Brumano."}
{"id": "203748", "revid": "4327", "url": "https://it.wikipedia.org/wiki?curid=203748", "title": "Ortanova Rosato", "text": ""}
{"id": "203749", "revid": "4327", "url": "https://it.wikipedia.org/wiki?curid=203749", "title": "Ortanova Rosso", "text": ""}
{"id": "203750", "revid": "4327", "url": "https://it.wikipedia.org/wiki?curid=203750", "title": "Orvieto Classico", "text": ""}
{"id": "203751", "revid": "4327", "url": "https://it.wikipedia.org/wiki?curid=203751", "title": "Orvieto Classico Superiore", "text": ""}
{"id": "203752", "revid": "4327", "url": "https://it.wikipedia.org/wiki?curid=203752", "title": "Orvieto Superiore", "text": ""}
{"id": "203753", "revid": "599013", "url": "https://it.wikipedia.org/wiki?curid=203753", "title": "Orvieto (vino)", "text": "L'Orvieto \u00e8 un vino DOC la cui produzione \u00e8 consentita nelle province di Terni e Viterbo, in una zona ritenuta il pi\u00f9 antico territorio enoico dell'Umbria.\nStoria.\nOrvieto \u00e8 una delle zone di produzione del vino pi\u00f9 antiche d'Italia.\nFin dai tempi degli etruschi il vino veniva prodotto in grotte scavate nel tufo con l'utilizzato di un sistema basato su 3 livelli:\nNel primo livello la forza di gravit\u00e0 pigiava l'uva accumulata perci\u00f2 si formava il mosto che andava incontro alla fermentazione.\nNel secondo livello avveniva la svinatura ottenendo cos\u00ec un prodotto aromatico dai sentori fruttati che maturava nel terzo livello dove veniva stoccato.\nLa fama di questo vino era tale che pittori come Pinturicchio e Signorelli chiesero un contributo in vino per i lavori svolti all'interno del Duomo di Orvieto.\nNegli anni Orvieto \u00e8 diventato punto di riferimento per i vini bianchi della penisola, basti pensare che questo vino venne usato da Garibaldi ed i suoi Mille per brindare prima della partenza da Talamone alla volta della Sicilia.\nNel 1971 l'Orvieto diventa una DOC (Denominazione di Origine Controllata); inoltre dalla vendemmia 1997 \u00e8 possibile produrre l'Orvieto con qualifica \"Superiore\", ottenuto grazie ad una diminuzione della resa per ettaro, ed aumentando il limite del titolo alcolometrico minimo a 12%.\nNel vino Orvieto DOC \u00e8 presente la tipologia \u201cmuffa nobile\u201d.\nOra alcune aziende di riferimento stanno rilanciando il nome di questa DOC.\nAbbinamenti consigliati.\nDate le sue peculiari caratteristiche pu\u00f2 essere consumato sia come aperitivo che in abbinamento a carni bianche o pesce. Le tipologie vendemmia tardiva e muffa nobile si sposano bene con formaggi stagionati, pat\u00e9 e dessert; inoltre sono ottimi vini da meditazione."}
{"id": "203754", "revid": "26415", "url": "https://it.wikipedia.org/wiki?curid=203754", "title": "Ostuni Bianco", "text": ""}
{"id": "203755", "revid": "599013", "url": "https://it.wikipedia.org/wiki?curid=203755", "title": "Ostuni Ottavianello", "text": "L'Ostuni Ottavianello \u00e8 un vino DOC la cui produzione \u00e8 consentita nella provincia di Brindisi.\n\u00c8 ottenuto in massima parte dal vitigno=omonimo con aggiunte di Negroamaro, Malvasia Nera, Notar Domenico Sussumariello fino a un massimo del 15%.\nProduzione.\n\"Provincia, stagione, volume in ettolitri\""}
{"id": "203756", "revid": "4327", "url": "https://it.wikipedia.org/wiki?curid=203756", "title": "Pagadebit di Romagna Amabile", "text": ""}
{"id": "203757", "revid": "116802980", "url": "https://it.wikipedia.org/wiki?curid=203757", "title": "Dezzo", "text": "Il Dezzo (\"Decc\" nella variante scalvina del dialetto bergamasco) \u00e8 un torrente della Lombardia lungo 36\u00a0km.\nNasce dalle Alpi Orobie a 1508 metri, nella zona dei Campelli, nel territorio del comune di Schilpario, in Provincia di Bergamo. Forma la Valle di Scalve e confluisce da destra nell'Oglio a Darfo Boario Terme, in Provincia di Brescia.\nI principali centri bagnati dal Dezzo sono Schilpario e Angolo Terme. Affluente principale \u00e8 il Gleno, che confluisce presso Vilminore di Scalve. La larghezza del fiume \u00e8 dai 5 ai 25 metri, la profondit\u00e0 media, invece, e di 0,5 metri; la portata \u00e8 pressoch\u00e9 perenne per tutto l'anno.\nIl Dezzo, sfruttato per la produzione di energia da fonte idroelettrica, \u00e8 un fiume alluvionale di origine post-glaciale recente. Le sue acque sono limpide ed abbastanza pulite. Tra le specie ittiche, ad oggi non minacciate dall'inquinamento, vi sono: la trota Iridea, il Salmerino di Fonte e la trota Fario (la pi\u00f9 diffusa)."}
{"id": "203758", "revid": "4327", "url": "https://it.wikipedia.org/wiki?curid=203758", "title": "Pagadebit di Romagna Bertinoro Amabile", "text": ""}
{"id": "203759", "revid": "4327", "url": "https://it.wikipedia.org/wiki?curid=203759", "title": "Pagadebit di Romagna Bertinoro Secco", "text": ""}
{"id": "203762", "revid": "4327", "url": "https://it.wikipedia.org/wiki?curid=203762", "title": "Pagadebit di Romagna Secco", "text": ""}
{"id": "203764", "revid": "4327", "url": "https://it.wikipedia.org/wiki?curid=203764", "title": "Parrina Bianco", "text": ""}
{"id": "203766", "revid": "110157", "url": "https://it.wikipedia.org/wiki?curid=203766", "title": "Museo civico archeologico di Jesi e del territorio", "text": "Il Museo civico archeologico di Jesi e del territorio di Jesi (AN) ha sede nelle scuderie di Palazzo Pianetti.\nStoria.\nL'istituzione culturale \u00e8 nata nel 1785 quando Mons. Cappellari, allora governatore di Jesi, consegn\u00f2 al Comune delle sculture romane che aveva rinvenuto nel Complesso di San Floriano.\nDal 1867 ai primi anni '90 del XX secolo la collezione, arricchita di altri reperti, fu collocata a Palazzo della Signoria in Piazza Colocci. Venne spostata a Palazzo Pianetti e poi nel complesso di San Floriano nel 2003.\nNel dicembre del 2017 la collezione \u00e8 definitivamente collocata nelle scuderie di Palazzo Pianetti.\nCollezioni.\nI reperti vengono presentati secondo un ordinamento cronologico in tre sezioni, riservate rispettivamente alla preistoria, protostoria (civilt\u00e0 picena) ed et\u00e0 romana. Tra i reperti pi\u00f9 interessanti il \"lapis aesinensis\", documento epigrafico con preziose informazioni sulla viabilit\u00e0 nell'Italia centrale, e l'importante complesso di statue e ritratti di et\u00e0 giulio-claudia fra cui si segnalano i busti di Augusto e di Tiberio unitamente alla statua di Agath\u00e8 Tyche (Buona Fortuna).\nPaleolitico.\nNel territorio della Media Vallesina sono stati rinvenuti reperti che certificano la presenza di industrie litiche tra il Paleolitico Inferiore e il Paleolitico medio. Questo territorio attraversato dal fiume Esino costituiva un'importante via di comunicazione tra la zona appenninica e la costa adriatica. Qui, a partire dal Paleolitico Inferiore si insediarono gruppi di cacciatori e raccoglitori. La presenza di cacciatori nella zona risale ad un periodo compreso tra 400.000 e 130.000 anni fa. Sono infatti stati rinvenuti, tra le cittadine di Monte San Vito e di Jesi dei ciottoli scheggiati e dei bifacciali. Il ritrovamento di strumenti di caccia di pi\u00f9 pregevole fattura certifica la presenza di industrie litiche in un periodo compreso tra 130.000 e 120.000 anni fa, riconducibili all'Archeuleano recente. Tra Jesi e Monsano gli studiosi hanno certificato la presenza di industrie litiche di tecnica Levallois prive di bifacciali, attive presumibilmente 120.000-80.000 anni fa.\nNeolitico.\nL'avvento dell'agricoltura e dell'allevamento, introdotte in Italia dall'Oriente 7.500 anni fa, segn\u00f2 una tappa fondamentale nel cammino dell'umanit\u00e0 e diede il via alla costruzione di villaggi. Tra questi gli studiosi hanno riconosciuto Monte Cappone, Coppetella e Castel Rosino. Nei villaggi sopra citati venivano praticate la tessitura, la filatura, la lavorazione della selce, l'allevamento e l'agricoltura, che sfruttava la fertilit\u00e0 dei terreni vicini ai fiumi. Risale all'Eneolitico la prima testimonianza di un insediamento jesino. Negli scavi di Palazzo Mestica, infatti, sono stati rinvenuti dei frammenti ceramici prodotti nella met\u00e0 del quarto millennio.\nPrimo Millennio.\nLa media Vallesina \u00e8 abitata da popolazioni picene che raggiungono un buon livello di benessere grazie al controllo del fiume Esino e allo sfruttamento delle risorse naturali. Tali popolazioni si concentrano tra 800 e 300 a.C. attorno agli attuali centri di Pianello di Castel bellino e Monteroberto. La presenza dei Piceni \u00e8 attestati dal ritrovamento di alcuni manufatti nei territori di Mergo e Monsano. Nelle zone di San Vittore di Cingoli, Staffolo, Maiolati Spontini, Jesi e Castelbellino sono state rivenute sculture votive, dedicate tra gli altri alla dea Cupra. Alcuni culti risultano mutuati dalla tradizione etrusca (si veda l'Ercole di Pantiere). Le popolazioni picene che abitarono questi territori erano suddivise in comunit\u00e0 di tipo non urbano e questo tipo di organizzazione comporta l'assenza di una cultura comune condivisa. Uomo e donna hanno una sostanziale parit\u00e0, in particolare nell'accesso a cariche religiose e politiche. Nello specifico all'uomo \u00e8 riconosciuto il valore militare, mentre alla donna quello di garante della comunit\u00e0 familiare.\nEpoca romana.\nLa conquista romana viene sancita con la vittoria ottenuta nella Battaglia del Sentino, del 296 a.C. La prima colonia viene costituita nel terzo secolo e prende il nome di Aesis. Proprio da questa colonia provengono numerosi esempi di scultura colta e con funzione pubblica. Tra queste il complesso onorario rivenuto nella zona del convento di San Floriano nel '700, costituito di statue acefale femminili e togate, oltre a ritratti di Augusto, Tiberio e Caligola. Tra gli altri reperti rinvenuti ci sono iscrizioni funerarie ed onorarie, realizzate tra il primo secolo a.C. e il terzo d.C; frammenti di statue, tra cui una della dea Fortuna; un mosaico costituito da un reticolo di rombi in tessere bianche e nere e delle lastre architettoniche decorate provenienti dalle zone di campagna attorno alla colonia.\nGruppo scultoreo di prima et\u00e0 imperiale.\nIl Museo archeologico espone un gruppo scultoreo i cui reperti risalgono alla prima et\u00e0 imperiale, dal tardo periodo augusteo all'et\u00e0 flavia (e forse anche a quella adrianea). Esso fu ritrovato una prima volta nel 1559 nella zona dell'antico foro romano (attuale piazza Federico II), nel cortile dell'allora chiesa di San Floriano durante dei lavori di restauro, ma le autorit\u00e0 dell'epoca decisero di lasciare \"in situ\" i preziosi reperti. Il convento francescano di San Floriano \u00e8 stato per molti secoli la pi\u00f9 importante chiesa di Jesi ed oggi \u00e8 stato trasformato in una istituzione culturale, al cui interno risiede, tra l'altro, il Teatro studio intitolato all'attrice Valeria Moriconi, originaria di Jesi.\nUn secondo ritrovamento dei medesimi reperti avviene nel 1784, di nuovo durante lo svolgimento di importanti lavori di rifacimento che coinvolgono il cortile del convento. In questo caso il Gonfaloniere ed i priori di Jesi, d'accordo con le autorit\u00e0 pontificie, incaricano i nobili locali Niccol\u00f2 Guglielmi Balleani ed Antonio Grizi di garantire e curare il ritrovamento. L'archeologo Ennio Quirino Visconti opera un primo riconoscimento del gruppo scultoreo, identificando i ritratti; \u00e8 probabile che la struttura circolare nella quale vengono ritrovati i reperti appartenga alle antiche terme cittadine, oggi comunemente nota come \"la cisterna\".\nSi ritiene che la produzione delle statue sia avvenuta ad opera di maestranze locali; purtroppo, nel caso delle statue, la perdita delle parti fisiognomiche e la sostanziale uniformit\u00e0 della realizzazione artistica non permettono attribuzioni particolari.\nRitratto di Augusto.\nL'attribuzione del viso all'imperatore Augusto \u00e8 resa agevole dalla \"ciocca a tenaglia\" che si nota sulla fronte e che caratterizza l'iconografia del fondatore dell'impero. Il volto \u00e8 raffigurato giovane, non tanto dal punto di vista cronologico, ma come esaltazione della sua atemporalit\u00e0 e della sua giovinezza perenne. Da notare il movimento del volto verso destra, la capigliatura pi\u00f9 netta nella parte alta, gli zigomi pronunciati, la mascella regolare, la bocca sottile e l'incavo del mento, tratti che denotano la floridezza del personaggio e la sua splendida ieraticit\u00e0; il volto ha sub\u00ecto, come accade di frequente, un vistoso danno al naso.\nLa testa, che appare pi\u00f9 rifinita nella parte anteriore e pi\u00f9 abbozzata nella parte posteriore, era posta forse in visione frontale addossata ad una parete, con molta probabilit\u00e0 facente parte di un busto o di una statua (come testimonia il taglio netto alla base del collo), forse sul modello di Augusto loricato (cosiddetto di Prima Porta); la resa artistica la avvicina anche ad Augusto \"capite velato\" e alla statua conservata nel museo archeologico di Chiusi, databile alla prima et\u00e0 tiberiana.\nRitratto di Tiberio.\nIl ritratto, identificato in Tiberio, prodotto nella prima met\u00e0 del I secolo d.C. \u00e8 considerato di secondo tipo. Pur essendo numerose le sbrecciature sul padiglione auricolare destro e le piccole cadute di grana sulla guancia destra, presenta la pi\u00f9 grande mutilazione nella punta del naso. La testa, pensata per un possibile inserimento in una statua o in un busto, include, oltre al collo, anche parte della spalla, di cui \u00e8 ben descritta la muscolatura. Il volto \u00e8 lievemente rivolto a destra, ha forma triangolare, il naso \u00e8 aquilino e il labbro superiore \u00e8 sporgente. Il cranio, molto dettagliato, ha forma geometrica. Sono queste le caratteristiche che rendono possibile l\u2019identificazione con Tiberio. Per quanto riguarda i capelli sono lavorati simmetricamente a ciocche a virgola, attaccati al capo e terminano sulla fronte, disponendosi a forbice, mettendo questa in evidenza. Sul retro, le ciocche sono pi\u00f9 lunghe e le basette, anch\u2019esse riprendendo la forma a virgola, hanno la punta diretta in avanti.\nRitratto di Caligola.\nIl ritratto, attribuito a Caligola, collocabile nel I secolo d.C. e pi\u00f9 precisamente tra il 37 e il 41 d.C., \u00e8 stata prodotto da marmo bianco ed \u00e8 stato lavorato al fine di essere inserito in una statua o in un busto come la sezione conica alla base del collo dimostra. La \"damnatio memoriae\", a cui Caligola \u00e8 stato sottoposto, rende il manufatto raro e prezioso. La testa \u00e8 orientata verso destra e i capelli a ciocche terminano in una frangia che si apre a forbice sopra l\u2019occhio sinistro. Il viso asciutto, con mento ben distinto, presenta sopracciglia arcuate e il labbro superiore della bocca \u00e8 pronunciato. Oggi il ritratto \u00e8 parzialmente ricomposto, ma la parte posteriore, quella della nuca, \u00e8 mancante. Il manufatto \u00e8 danneggiato, inoltre, da tre fratture: una dalla tempia destra allo zigomo, una nella zona cranica sinistra e un taglio netto verticale sul retro che \u00e8 riconducibile a una probabile iconografia a capite velato.\nStatua di fanciullo con bulla.\nLa statua \u00e8 databile al I secolo d.C. e il suo stato di conservazione \u00e8 mutilo, poich\u00e9 mancante della testa, del braccio destro e della mano sinistra. Rappresenta una figura che, in piedi, insiste sulla gamba destra mentre la sinistra \u00e8 flessa e leggermente arretrata. La scultura \u00e8 rivestita di una toga che ricade in panneggi pesanti, che per\u00f2 lasciano trasparire, in alcune zone, l\u2019anatomia della figura e contribuiscono a creare l\u2019effetto chiaroscuro; tra le pieghe il \"sinus\" si allunga fino al polpaccio. Sul petto \u00e8 ben evidente una bulla che denota l\u2019et\u00e0 giovanile del personaggio riprodotto; allo stesso tempo per\u00f2, sulla sinistra, addossata al plinto \u00e8 visibile una cista con coperchio e manico che indica il rango di magistrato.\nStatua femminile acefala.\n\u00c8 stato ipotizzato che la statua raffigurasse la Fortuna o la dea Cerere. Il peso insiste sulla gamba sinistra mentre le gamba destra \u00e8 piegata e spostata leggermente all\u2019indietro. La figura \u00e8 avvolta da una tunica fine fermata sotto il seno da una cintura, chiusa da un fiocco al centro della vita. Il capo, ora non pi\u00f9 visibile, era originariamente avvolto dalla palla che ricopre completamente la statua lasciando scoperto il braccio destro ed \u00e8 raccolta invece sul braccio sinistro facendo s\u00ec che scenda lungo il fianco. Ai piedi indossa delle \"alutae\". Sono visibili delicati attributi femminili sia in questa statua che nel busto di statua femminile. \u00c8 mancante della testa e di altre parti anatomiche come il braccio sinistro e la mano destra.\nBusto di statua femminile.\nLa donna appare nobilmente vestita. Si riconoscono i bottoni, tre di questi ben visibili, che fermano la tunica e una sopraveste in cui si nota una bretella con un motivo a spina di pesce che sorregge la stola. Si riconosce anche un mantello che panneggia il braccio sinistro e passa dietro a quello destro. La porzione di schienale che sembra essere presente lascia immaginare che la statua raffigurasse una donna seduta su uno scranno. Purtroppo non sono stare ritrovate le gambe ed altre parti anatomiche come braccia e testa.\nStatua maschile togata.\nL\u2019oggetto scultoreo \u00e8 un corpo maschile togato, quasi certamente magistrato. Ci\u00f2 risulta deducibile dalla presenza di una cista poggiata sul plinto che simboleggia l\u2019istituzione Romana. Si evidenzia la morbidezza e l\u2019eleganza del panneggio che avvolge completamente il corpo fino ai piedi. Le pieghe della toga formano fitte zone di chiaro-scuro. Lo stato di conservazione non \u00e8 ottimale, infatti la statua presenta mutilazioni alla testa e alle braccia, diverse scheggiature agli orli dei panneggi ma un frammento del braccio \u00e8 stato riattaccato.\nStatua maschile togata piegata verso destra.\nLa statua presenta la gamba sinistra come perno mentre la destra \u00e8 leggermente flessa ed arretrata. Indossa una tunica e sopra una toga, che crea grandi panneggi come all\u2019altezza del petto che si ordinano in un motivo a \u201cV\u201d. Si pu\u00f2 notare anche il \"sinus\" che si arresta al ginocchio destro. La statua ha una leggera torsione del busto verso destra ed \u00e8 mancante di testa e braccia che erano lavorate a parte. \u00c8 presente anche una lunga frattura che interessa la parte inferiore della statua.\nStatua maschile togata mutila dei piedi.\nAll\u2019interno del gruppo iconografico degli uomini togati, la statua seguente \u00e8 sicuramente la pi\u00f9 mutila. Presenta infatti la mancanza del capo, del braccio destro, della mano sinistra, dei piedi e anche scheggiature sugli orli dei panneggi. La figura stante frontalmente si erge sulla gamba sinistra mentre la destra \u00e8 leggermente piegata. La toga risulta avvolgente e forma un ampio \"sinus\" aderente alla gamba flessa. Nel lato sinistro il panneggio si appesantisce per essere ripreso sul braccio e ricadere lungo il fianco corrispondente. Appoggiata sul plinto, \u00e8 riconoscibile una cista, elemento da cui si pu\u00f2 dedurre che il personaggio incarni la funzione di magistrato. \nLa parte posteriore \u00e8 solo abbozzata, cosa che ci permette di dedurre che fosse addossata ad una parete.\nStatua maschile togata di grandi dimensioni.\nRispetto alle altre statue togate, questa ha dimensioni superiore al vero: \u00e8 alta infatti pi\u00f9 di 2 m. \u00c8 eretta frontalmente, mutila del capo che era originariamente coperto con la toga. La tunica forma un ricco panneggio a partire dal \"sinus\" ampio e articolato in quattro sborsature, che scende sino al polpaccio per poi risalire trasversalmente sulla spalla sinistra. L\u2019orlo inferiore della toga, sollevato all\u2019altezza dei fianchi, lascia intravedere l\u2019anatomia della gamba. Risultano particolarmente evidenti i \"calcei patricii\", annodati al polpaccio, che indossa ai piedi. La statua \u00e8, inoltre, mutila delle mani, che erano inserite con due perni, di cui si conserva quello di una mano, e presenta scheggiature lungo gli orli del panneggio."}
{"id": "203767", "revid": "212348", "url": "https://it.wikipedia.org/wiki?curid=203767", "title": "Cherio", "text": "Il Cherio (\"Ch\u00e8re\" in dialetto bergamasco) \u00e8 un fiume a regime torrentizio della Provincia di Bergamo. \nNasce dal monte Torrezzo, forma il lago di Endine e la Val Cavallina e confluisce da destra nell'Oglio a valle di Palosco. Il principale affluente \u00e8 il Tadone, da destra. Altro affluente \u00e8 il Malmera. \nAttraversa i comuni di Endine Gaiano, Spinone al lago, Monasterolo del Castello, Casazza, Vigano San Martino, Grone, Borgo di Terzo, Berzo San Fermo, Luzzana, Entratico, Trescore Balneario, Zandobbio, Gorlago, Carobbio degli Angeli, Bolgare, Calcinate, Mornico al Serio e Palosco."}
{"id": "203769", "revid": "4327", "url": "https://it.wikipedia.org/wiki?curid=203769", "title": "Parrina Rosato", "text": ""}
{"id": "203771", "revid": "4327", "url": "https://it.wikipedia.org/wiki?curid=203771", "title": "Parrina Rosso", "text": ""}
{"id": "203772", "revid": "228587", "url": "https://it.wikipedia.org/wiki?curid=203772", "title": "Valvola a fodero", "text": "Le valvole a fodero, dette anche a manicotto, sono parte dell'RCV, un diverso sistema di distribuzione utilizzato sui motori a pistoni a quattro tempi. Le \"valvole a fodero\" furono utilizzate ampiamente su diverse auto di lusso e su molti motori aeronautici, in particolare sui motori inglesi, degli anni trenta e anni quaranta.\nQuesto sistema \u00e8 diverso da quello delle valvole a fungo, ancora oggi ampiamente utilizzato sulla maggior parte dei motori.\nIl sistema a valvole a fungo.\nIn un normale motore dotato di valvole a fungo l'azionamento delle stesse avviene attraverso la rotazione dell'albero a camme, che agisce sullo stelo della valvola, mentre il ritorno in sede e la chiusura e tenuta della stessa \u00e8 garantito da una molla. L'energia necessaria al movimento dell'albero a camme \u00e8 tratta direttamente dall'albero motore e trasferita con vari sistemi allo stesso, che nei motori moderni di solito \u00e8 posizionato nella testata del propulsore.\nIn altri casi l'energia viene trasferita attraverso un diverso sistema detto ad \"aste e bilancieri\", sistema diffuso soprattutto nei motori meno recenti, comunque in tutti e due i casi il funzionamento di base del sistema rimane lo stesso.\nProblemi di tale sistema.\nAl crescere della frequenza dell'albero motore cresce anche quella dell'albero a camme e quindi il numero delle volte che le valvole si devono aprire e chiudere e per il corretto funzionamento \u00e8 richiesta al motore una potenza via via maggiore (coppia richiesta costante).\nInoltre le valvole stesse devono essere pi\u00f9 grandi, e quindi di peso maggiore, per permettere di far entrare e uscire un volume maggiore di miscela e di gas di scarico e di conseguenza questo richiede delle molle pi\u00f9 potenti per azionare queste valvole e quindi, ancora una volta si richiede una maggiore potenza al motore da trasferire all'albero a camme (coppia richiesta costante e proporzionale alla durezza delle molle), che deve essere a sua volta pi\u00f9 resistente per azionare le valvole.\nIn linea teorica si potrebbe arrivare al paradosso di impiegare tutta la potenza del motore per azionare il solo sistema della distribuzione.\nLa sistemazione delle valvole sul cielo del cilindro pu\u00f2 comportare la riduzione della capacit\u00e0 volumetrica dello stesso; inoltre le valvole a fungo possono rappresentare un ostacolo alle fasi di funzionamento del motore e incentivare il fenomeno del battito in testa, a causa della turbolenza provocata dalla loro forma.\nIl sistema a valvole a fodero o RCV.\nCon le \"Valvole a fodero\" parte di questi problemi venivano risolti. Queste valvole sono in realt\u00e0 dei manicotti (cosiddetti \"foderi\"), posti all'interno di una intercapedine ricavata nelle pareti dei cilindri, sulle cui pareti sono ricavate le cosiddette \"luci\", cio\u00e8 i passaggi attraverso i quali la miscela fresca entra e i gas combusti escono.\nIl \"fodero\" provvede alla chiusura e apertura delle luci con un movimento rotatorio; il manicotto viene azionato da un anello inferiore, che a sua volta viene messo in movimento attraverso un piccolo condotto ricavato nella base del cilindro.\nVarianti del manicotto (valvola).\nSono state proposte alcune variazioni di questo sistema:\nApplicazioni.\nGli ingegneri motoristici della fine degli anni '30 videro in questo sistema di distribuzione la realizzazione dei loro sogni in quanto permetteva di realizzare dei motori pi\u00f9 semplici, leggeri, durevoli e potenti.\nVantaggi.\nIl sistema garantisce dei grandi vantaggi:\nSvantaggi.\nIl problema principale che si incontra con questo sistema di distribuzione riguarda:\nStoria.\nL'et\u00e0 d'oro dell'impiego di questo sistema di distribuzione si ebbe durante la seconda guerra mondiale quando la Bristol e Napier svilupparono dei motori, il motore stellare Bristol Centaurus e il motore ad H Napier Sabre, dotati di questo sistema che si dimostrarono essere due tra i pi\u00f9 potenti motori del periodo.\nCon la fine del conflitto questo sistema venne rapidamente abbandonato a favore delle valvole a fungo, che grazie allo sviluppo avuto nei materiali con i quali venivano realizzate, offrivano una tenuta superiore e un ridotto consumo d'olio seppure al prezzo di una maggiore complessit\u00e0 d'insieme.\nUltimamente il sistema delle valvole a fodero \u00e8 riapparso in quanto la moderna tecnologia ha permesso, come nel sistema \"concorrente\", di eliminare molti dei difetti, soprattutto di tenuta e consumo di lubrificante, che portarono al suo abbandono."}
{"id": "203773", "revid": "124739828", "url": "https://it.wikipedia.org/wiki?curid=203773", "title": "Borlezza", "text": "Il Borlezza \u00e8 un torrente che scorre nell'omonima valle, in provincia di Bergamo. Durante il suo corso cambia nome per ben quattro volte: dapprima viene identificato come Gera, per poi diventare Valeggia, quindi Borlezza, e infine Tinazzo.\nPercorso.\nIl torrente nasce a monte di Castione della Presolana ad un'altezza di 1690\u00a0m, scorre verso sud-ovest fino a San Lorenzo di Rovetta, piega verso sud-est e confluisce da sinistra nel lago d'Iseo a Castro ad un'altezza di 194\u00a0m s.l.m.. La larghezza del corso varia tra i 5 e i 15 metri, mentre la profondit\u00e0 media, escluso le buche, \u00e8 di 40\u00a0cm, con uno scorrimento delle acque molto rapido. Il greto del torrente \u00e8 molto instabile, tant'\u00e8 che in occasioni di piene si ha un accentuato trasporto di materiale detritico verso valle.\nA Castro, poco prima di sfociare nel lago d'Iseo, la gola in cui scorreva il torrente \u00e8 stata interrotta e le acque sono state deviate attraverso una galleria ed un canale artificiali. Nella parte ormai fossile della gola, \u00e8 stato creato il Parco della Gola del Tinazzo, dove \u00e8 possibile ammirare lo spettacolare risultato dell'incessante lavoro di erosione che l'acqua ha prodotto nel corso dei millenni.\nBuona parte del corso del torrente viene considerato parte del \"reticolo idrico principale\" come definito dalla Regione Lombardia.\nIttiofauna.\nLe specie ittiche pi\u00f9 frequenti sono la trota fario e la trota iridea, pi\u00f9 rari lo scazzone e la trota marmorata.\nAmbiente.\nLungo il Borlezza si pu\u00f2 notare la presenza di industrializzazione; l'agricoltura e l'allevamento, soprattutto di bovini, sono ancora presenti e resistono all'azione industriale. Il torrente \u00e8 anche notevolmente sfruttato per uso idroelettrico: questo sfruttamento incide molto sulla portata del torrente soprattutto nella stagione secca estiva, tanto che, nell'ultimo tratto, \u00e8 possibile rivedere scorrere l'acqua solo dopo abbondanti piogge."}
{"id": "203775", "revid": "4327", "url": "https://it.wikipedia.org/wiki?curid=203775", "title": "Parrina Rosso Riserva", "text": ""}
{"id": "203777", "revid": "4327", "url": "https://it.wikipedia.org/wiki?curid=203777", "title": "Penisola Sorrentina Bianco Sorrento", "text": ""}
{"id": "203779", "revid": "767487", "url": "https://it.wikipedia.org/wiki?curid=203779", "title": "Ger\u00f0r", "text": "Ger\u00f0r \u00e8 una figura della mitologia norrena. Figlia di Gymir e Aurbo\u00f0a, appartiene \ninizialmente alla gen\u00eca dei giganti, finch\u00e9, unendosi con il dio Freyr, non \u00e8 accolta nella stirpe dei Vanir, diventando cos\u00ec una divinit\u00e0. Da Freyr ha il figlio Fj\u00f6lnir.\nIl matrimonio di Ger\u00f0r.\nNello Sk\u00edrnism\u00e1l \u00e8 narrata la storia del suo matrimonio con Freyr:\nFreyr si era innamorato di Ger\u00f0r, tanto bella che il suo splendore si riverberava per il cielo e per le acque. Chiam\u00f2 quindi il suo servitore Sk\u00edrnir e lo invi\u00f2 da Ger\u00f0r, perch\u00e9 la convincesse al matrimonio. La missione di Sk\u00edrnir era sconosciuta agli altri D\u00e8i, perch\u00e9 Freyr temeva non avrebbero approvato l'eventuale unione. Sk\u00edrnir chiese il destriero di Freyr per raggiungere l'abitazione di Ger\u00f0r e non solo: volle, come ricompensa, la spada del dio, che gli fu concessa. Un errore da parte di Freyr, perch\u00e9 in seguito non solo avrebbe dovuto affrontare disarmato il gigante Beli, ma si ritrover\u00e0 indifeso quando verr\u00e0 il Ragnar\u01ebk, la fine del mondo.\nPer penetrare nell'abitazione di Ger\u00f0r, Sk\u00edrnir dovette superare un bastione di fuoco che la proteggeva. Giunto di fronte alla gigantessa inizialmente tent\u00f2 di convincerla con le buone: prima le offr\u00ec undici frutti d'oro (forse quelli di I\u00f0unn) e quindi il potente anello Draupnir, che Odino aveva posto sulla pira del figlio Baldr. Ma Ger\u00f0r rifiut\u00f2 entrambe le proposte. Allora Sk\u00edrnir pass\u00f2 alle minacce, sfoderando la spada di Freyr, ma Ger\u00f0r lo avvis\u00f2 che non si sarebbe piegata alla violenza, e che Sk\u00edrnir rischiava di dover affrontare Gymir, il temibile padre della gigantessa. Come ultimo tentativo Sk\u00edrnir si affid\u00f2 alla magia, brandendo una bacchetta magica, predicendole ogni sorta d'orrenda sventura e tracciando quindi sulla bacchetta tre potenti rune. A questo punto Ger\u00f0r si arrese, e acconsent\u00ec a sposare Freyr. L'unione tra i due, su richiesta della sposa, si svolse in un bosco silenzioso chiamato Barri.\nIl nome di Ger\u00f0r pu\u00f2 essere legato al termine \"gar\u00f0r\", che significa \"recinto\", ci\u00f2 che ne fa forse una divinit\u00e0 dei campi coltivati e della terra. La sua unione con Freyr dunque pu\u00f2 essere interpretata come un mito di carattere agricolo, in cui i campi stretti nella morsa dell'inverno vengono risvegliati dai raggi del Sole (incarnati da Sk\u00edrnir, il cui nome significa \"splendente\"). Il nome del bosco Barri deriva difatti dal termine \"barr\": orzo.\nL'unione di Ger\u00f0r con Freyr ha un suo corrispettivo in quella della gigantessa Ska\u00f0i con il dio della fertilit\u00e0 Nj\u00f6r\u00f0r. In entrambi i casi si pu\u00f2 pensare a un modo per simboleggiare la stretta unione tra le forze della morte e dell'oscurit\u00e0 e quella della rigenerazione.\nGer\u00f0r pu\u00f2 dunque essere vista come un divinit\u00e0 del suolo, in ci\u00f2 vicina a Nerthus, ma altri particolari la avvicinano invece alle valchirie: la sua dimora \u00e8 circondata dalle fiamme, mentre il nome della madre, Aurbo\u00f0a, pu\u00f2 essere letto anche \"\u00d6rbo\u00f0a\", che significa \"colei che offre la freccia\", tipico nome da valchiria."}
{"id": "203781", "revid": "584094", "url": "https://it.wikipedia.org/wiki?curid=203781", "title": "Pioverna", "text": "Il torrente Pioverna \u00e8 un corso d'acqua della Provincia di Lecco. \nIdrografia.\nNasce dalla Grigna Settentrionale nei pressi della Bocchetta di Campione (1.813\u00a0m) ed attraversa buona parte dell'altopiano della Valsassina. \u00c8 un corso d'acqua a carattere torrentizio, ed \u00e8 definito un torrente \"contrario\" in quanto il suo corso procede da sud verso nord.\nConfluisce nel lago di Como in localit\u00e0 Bellano. All'altezza di Introbio riceve da destra le acque del torrente Acquaduro e poco oltre, sempre nel territorio di Introbio, le acque del torrente Troggia che precipitano nel Pioverna attraverso le cascate del Troggia. \nAll'altezza di Taceno, riceve da destra le acque del torrente Maladiga. Giunto all'estremo nord dell'altopiano della Valsassina, a Taceno (550 m) localit\u00e0 Tartavalle, il suo corso si fa ripido e fino a formare la cascata di Tartavalle dove si trova anche una piccola centrale idroelettrica. In seguito le acque del Pioverna si incuneano nell'Orrido di Bellano, spettacolare salto d'acqua che tra cascate, gole e pozze crea uno degli spettacoli naturali pi\u00f9 suggestivi della zona.\nFlora e fauna.\nLe sue acque sono molto pescose e le specie ittiche presenti sono:\nLa tecnica di pesca che d\u00e0 migliori risultati in ogni condizione d'acqua e di tempo \u00e8 la pesca al tocco, seguita da quella a spinning e a mosca. Quest'ultima tecnica permette agli appassionati di trascorrere sulle rive di questo torrente giornate piene di catture facilitate anche da una schiusa di insetti regolare e abbondante."}
{"id": "203782", "revid": "4327", "url": "https://it.wikipedia.org/wiki?curid=203782", "title": "Penisola Sorrentina Rosso Frizzante Naturale Gragnano", "text": ""}
{"id": "203783", "revid": "4327", "url": "https://it.wikipedia.org/wiki?curid=203783", "title": "Penisola Sorrentina Rosso Frizzante Naturale Lettere", "text": ""}
{"id": "203784", "revid": "4327", "url": "https://it.wikipedia.org/wiki?curid=203784", "title": "Penisola Sorrentina Rosso Sorrento", "text": ""}
{"id": "203785", "revid": "125777436", "url": "https://it.wikipedia.org/wiki?curid=203785", "title": "\u00d3\u00f0r", "text": "\u00d3\u00f0r \u00e8 un dio della mitologia norrena. Appartiene alla stirpe dei Vanir, \u00e8 lo sposo di Freia e il padre di Hnoss e Gersemi.\nNon \u00e8 stato trasmesso alcun mito che lo riguardi. Si dice solo che facesse lunghi viaggi, tanto che Freyja dapprima piangeva lacrime d'oro per la sua assenza, quindi si spingeva ella stessa a viaggiare tra popoli sconosciuti alla sua ricerca.\nIl nome di \u00d3\u00f0r, che significa \"invasato\" o \"posseduto\", \u00e8 verosimilmente legato alla stessa radice da cui deriva il nome del dio Odino. \u00d3\u00f0r \u00e8 un dio \u00c6sir collegato alla magia e ai viaggi lunghi. \u00c8 un dio abbastanza diverso da Odino visto che ha sposato Freyja non Frigg.\nQuesto significa che pu\u00f2 uno dei tanti ostaggi dati dai \u00c6sir ai Vanir per poi sposare Freyja. Nell'Edda non conferma che \u00d3\u00f0r e Odino sia la stessa divinit\u00e0. "}
{"id": "203786", "revid": "4327", "url": "https://it.wikipedia.org/wiki?curid=203786", "title": "Pentro di Isernia Bianco", "text": ""}
{"id": "203787", "revid": "4327", "url": "https://it.wikipedia.org/wiki?curid=203787", "title": "Pentro di Isernia Rosato", "text": ""}
{"id": "203788", "revid": "1897837", "url": "https://it.wikipedia.org/wiki?curid=203788", "title": "Mera (fiume)", "text": "La Mera (chiamata anche Maira in territorio svizzero) \u00e8 un fiume che scorre in Svizzera e in Italia dalla lunghezza di circa km.\nPercorso.\nIl fiume Mera nasce all'inizio della Val Maroz (anche detta Val Marozzo in italiano) in Svizzera, nel cantone dei Grigioni percorrendola nella sua interezza ed entrando nella Val Bregaglia nei pressi di Casaccia, dove riceve le acque del fiume Orlegna poco pi\u00f9 a valle. Quest'ultimo \u00e8 un fiume di 12\u00a0km che si origina dalla Valle del Forno sopra il Passo del Maloja per poi percorrere il primo tratto della Val Bregaglia dal sopracitato Passo del Maloja fino alla confluenza nel Mera. La Maira prosegue poi il suo corso entrando nel lago di L\u00f6bbia, scorrendo poi in direzione ovest verso Chiavenna e attraversando il confine in corrispondenza della dogana di Castasegna/Villa di Chiavenna.\nArrivata a Chiavenna piega verso sud e riceve le acque del torrente Liro dalla Valle Spluga in corrispondenza del confine comunale tra Mese, Prata Camportaccio e Chiavenna. Pochi km pi\u00f9 a sud riceve anche le acque degli importanti torrenti Schiesone e Boggia, provenienti rispettivamente dall'omonima valle parte del comune di Prata Camportaccio e dalla Val Bodengo nel comune di Gordona. Continua poi suo corso nella Piana di Chiavenna sino al lago di Mezzola, di cui \u00e8 il maggior immissario e l'unico emissario. Scarica quindi le sue acque attraverso il vecchio letto dell'Adda, superando il Pian di Spagna e il laghetto di Dascio e gettandosi infine nel Lago di Como tra i comuni di Sorico e Gera Lario.\nI comuni attraversati dal fiume sono Bregaglia in Svizzera e, in ordine di percorrenza, Villa di Chiavenna, Piuro, Chiavenna, Prata Camportaccio, Mese, Gordona, Samolaco, Novate Mezzola e Sorico in Italia. Il comune di Verceia si trova invece affacciato sul lago di Mezzola.\nNel tratto compreso tra il Lago di Mezzola e il Lago di Como, il fiume Mera \u00e8 navigabile da medie imbarcazioni, i gommoni con basso pescaggio possono giungere fino al tempietto di san Fedelino, mentre i kayak posso risalirlo fino alla cascata vicino al ponte Nave.\nA Samolaco sono presenti una cava di sabbia sul Mera e l'antico porto fluviale risalente all'occupazione romana; quest'ultimo era l'ultimo porto per le merci che andavano in Svizzera.\nSino al 1858, anno in cui venne rettificato l'attuale letto del fiume Adda, il fiume era un affluente diretto dell'Adda nell'ultimo tratto prima del lago di Como. Grazie a tale intervento di rettifica del Fiume Adda, la Mera guadagn\u00f2 in lunghezza circa due chilometri verso il Lago di Como.\nLa particolare colorazione verde che le acque acquistano durante lo scorrere verso il Lago di Como \u00e8 data dalla presenza di cristalli di silicio frutto della disgregazione delle rocce granitiche intrusive presenti nell'alveo del fiume."}
{"id": "203789", "revid": "4327", "url": "https://it.wikipedia.org/wiki?curid=203789", "title": "Pentro di Isernia Rosso", "text": ""}
{"id": "203790", "revid": "310967", "url": "https://it.wikipedia.org/wiki?curid=203790", "title": "Piave Cabernet", "text": ""}
{"id": "203792", "revid": "310967", "url": "https://it.wikipedia.org/wiki?curid=203792", "title": "Piave cabernet sauvignon", "text": "Il Piave Cabernet Sauvignon era una menzione del vino DOC \"Vini del Piave\" abolita nel 2011, la cui produzione era consentita nelle province di Treviso e Venezia.\nProduzione.\n\"Provincia, stagione, volume in ettolitri\""}
{"id": "203794", "revid": "1568601", "url": "https://it.wikipedia.org/wiki?curid=203794", "title": "Poschiavino", "text": "Il Poschiavino (\"Pus'ciavin\" in lombardo) \u00e8 un fiume a regime torrentizio passante nel Canton Grigioni e in Lombardia.\nDescrizione.\nEsso \u00e8 lungo 27\u00a0km, 3 dei quali (quelli finali) scorrono in Italia. Nasce nelle Alpi Retiche nei pressi della Forcola di Livigno (Val Lagun\u00e9) a 2260\u00a0m\u00a0s.l.m. e percorre la Valposchiavo. Forma il lago di Poschiavo nelle vicinanze di Le Prese e passa da Brusio e superata la localit\u00e0 Campocologno entra in Italia, confluendo da destra nell'Adda vicino a Tirano (SO)."}
{"id": "203795", "revid": "599013", "url": "https://it.wikipedia.org/wiki?curid=203795", "title": "Piave chardonnay", "text": "Il Piave Chardonnay \u00e8 un vino DOC la cui produzione \u00e8 consentita nelle province di Treviso e Venezia.\nProduzione.\n\"Provincia, stagione, volume in ettolitri\""}
{"id": "203797", "revid": "599013", "url": "https://it.wikipedia.org/wiki?curid=203797", "title": "Piave Merlot", "text": "Il Piave Merlot \u00e8 un vino DOC la cui produzione \u00e8 consentita nelle province di Treviso e Venezia.\nProduzione.\n\"Provincia, stagione, volume in ettolitri\""}
{"id": "203798", "revid": "712828", "url": "https://it.wikipedia.org/wiki?curid=203798", "title": "Fondatori di Hogwarts", "text": ""}
{"id": "203800", "revid": "104458", "url": "https://it.wikipedia.org/wiki?curid=203800", "title": "Aqua Granda", "text": "L'Aqua Granda (, talvolta traslitterato come \"Spuol\") \u00e8 un torrente dell'Italia e della Svizzera.\nIdrografia.\nNasce in val Ursera, vicino alla Forcola di Livigno e scorre nella val di Livigno fino all'omonimo paese in provincia di Sondrio.\nAttraversata Livigno in tutta la sua lunghezza, il torrente si immette nel lago del Gallo, chiamato anche lago di Livigno. Qui riceve le acque dei suoi maggiori affluenti, fra cui il torrente Federia (che scende dall'omonima valle a nord-ovest dell'abitato di Livigno), il canale Torto, che scende dal passo del Foscagno e l'Acqua del Gallo che entra nell'omonimo lago nel punto pi\u00f9 orientale. All'uscita dal lago, in prossimit\u00e0 della diga carrabile \"Ponte del Gallo\", entra nel territorio del Canton Grigioni, dove percorre la val dal Sp\u00f6l all'interno del parco nazionale Svizzero confluendo a Zernez da destra nell'Inn, che a sua volta \u00e8 affluente del Danubio.\nL'Aqua Granda \u00e8 uno dei 4 corsi d'acqua sul territorio italiano a non essere parte del bacino del Mediterraneo assieme alla Drava, allo Slizza e al Reno di Lei. Le sue acque confluiscono nel bacino del Danubio e tale circostanza, unitamente al fatto che la stessa Drava, affluente anch'essa dell'importante fiume, nasca ugualmente in Italia, fa s\u00ec che l'Italia abbia diritto di navigazione sul Danubio, in virt\u00f9 di un trattato internazionale."}
{"id": "203801", "revid": "1942768", "url": "https://it.wikipedia.org/wiki?curid=203801", "title": "Piave Pinot bianco", "text": "Il Piave Pinot Bianco era una tipologia del vino DOC \"Vini del Piave\" abolita nel 2011, la cui produzione era consentita nelle province di Treviso e Venezia.\nProduzione.\n\"Provincia, stagione, volume in ettolitri\""}
{"id": "203802", "revid": "83531", "url": "https://it.wikipedia.org/wiki?curid=203802", "title": "Piave Pinot grigio", "text": "Il Piave Pinot grigio \u00e8 un vino DOC la cui produzione \u00e8 consentita nelle province di Treviso e Venezia.\nProduzione.\n\"Provincia, stagione, volume in ettolitri\""}
{"id": "203803", "revid": "83531", "url": "https://it.wikipedia.org/wiki?curid=203803", "title": "Piave Pinot nero", "text": "Il Piave Pinot nero \u00e8 un vino DOC la cui produzione \u00e8 consentita nelle province di Treviso e Venezia."}
{"id": "203804", "revid": "599013", "url": "https://it.wikipedia.org/wiki?curid=203804", "title": "Piave Raboso", "text": "Il Piave Raboso \u00e8 un vino DOC la cui produzione \u00e8 consentita nelle province di Treviso e Venezia.\nStoria.\nNel Bollettino Ampelografico del 1885 si afferma che il Raboso del Piave \u201caveva una assai importanza che al presente... Trovasi memoria di simili vini inviati con gran plauso all'estero, in cantine di ricchi inglesi trovaronsi ancor non molti anni addietro bottiglie di questo vino, donato e procurato dagli ultimi ambasciatori della Serenissima\u201d.\nAbbinamenti consigliati.\nCacciagione di pelo e di piuma, carni rosse, grigliate e formaggi molto invecchiati. \u00c8 pure un eccellente vino da meditazione, compagno ideale delle lunghe sere invernali.\nProduzione.\n\"Provincia, stagione, volume in ettolitri\""}
{"id": "203805", "revid": "1590006", "url": "https://it.wikipedia.org/wiki?curid=203805", "title": "Liro", "text": "Liro \u00e8 il nome di due torrenti della Lombardia:"}
{"id": "203806", "revid": "310967", "url": "https://it.wikipedia.org/wiki?curid=203806", "title": "Piave Tai", "text": ""}
{"id": "203807", "revid": "310967", "url": "https://it.wikipedia.org/wiki?curid=203807", "title": "Piave Verduzzo", "text": ""}
{"id": "203808", "revid": "599013", "url": "https://it.wikipedia.org/wiki?curid=203808", "title": "Piemonte Barbera", "text": "Il Piemonte Barbera \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203809", "revid": "599013", "url": "https://it.wikipedia.org/wiki?curid=203809", "title": "Piemonte Bonarda", "text": "Il Piemonte Bonarda \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203810", "revid": "709565", "url": "https://it.wikipedia.org/wiki?curid=203810", "title": "Liro (Como)", "text": "Il Liro \u00e8 un torrente della Provincia di Como. \nIdrografia.\nNasce dal monte Marmontana, presso il confine con la Svizzera, forma la Val San Iorio, che percorre per 16 km, e si immette da destra nel lago di Como a Gravedona.&lt;br&gt;A valle della localit\u00e0 Piaghedo raccoglie le acque discendenti dai monti Pizzo Campanile e Pizzo dello Stagn (alternativamente conosciuto come Monte Cardinello).Sebbene tale torrente sia, alla confluenza, pi\u00f9 lungo del Liro, non da il proprio nome al Fiume (anche perch\u00e9, tale corso d'acqua, non ha un nome ufficialmente riconosciuto, tanto apparire senza denominazione nella quasi totalit\u00e0 delle mappe).\nIl conoide alluvionale, che forma in prossimit\u00e0 della foce, uniformandosi a quelli formati dall'Albano e dal Livo, forma una area piana fra le pi\u00f9 ampie fra quelle sulle rive del Lario occidentale. Questa ha come punti estremi, la frazione di Arbosto (Domaso) a Nord e il territorio di Dongo a Sud, \"allargandosi\" per circa 7 km."}
{"id": "203811", "revid": "122108489", "url": "https://it.wikipedia.org/wiki?curid=203811", "title": "Liro (torrente)", "text": "Il Liro \u00e8 un torrente che scorre in provincia di Sondrio. \u00c8 lungo circa 26 km ed \u00e8 il maggiore affluente del fiume Mera.\nPercorso.\nIl Liro nasce vicino al passo dello Spluga, presso il confine con la Svizzera; successivamente forma il lago di Montespluga, bacino artificiale, e la valle Spluga. Si immette da destra nel Mera a Prata Camportaccio.\nLungo il suo percorso bagna gli abitati di Campodolcino e San Giacomo Filippo.\nLaghi.\nNei pressi della sorgente forma il lago Azzurro (2430 m.s.l.m.), lago naturale prima dello sbarramento di Montespluga.\nOltre al bacino artificiale di Montespluga (2192 m.s.l.m.), sul Liro sono presenti altri bacini: il lago di Isola (1247 m.s.l.m.) e il lago di Campodolcino (1060 m.s.l.m.)."}
{"id": "203812", "revid": "599013", "url": "https://it.wikipedia.org/wiki?curid=203812", "title": "Piemonte Brachetto", "text": "Il Piemonte Brachetto \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203814", "revid": "599013", "url": "https://it.wikipedia.org/wiki?curid=203814", "title": "Piemonte Brachetto spumante", "text": "Il Piemonte Brachetto spumante \u00e8 una tipologia del vino a DOC Piemonte Brachetto la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203815", "revid": "599013", "url": "https://it.wikipedia.org/wiki?curid=203815", "title": "Piemonte Chardonnay", "text": "Il Piemonte Chardonnay \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nAbbinamenti consigliati.\nAdatto ad accompagnare antipasti e primi leggeri. Con il pesce e le carni purch\u00e9 bianche. Inoltre per la sua freschezza e vivacit\u00e0 \u00e8 un vino apprezzato molto dai giovani con spuntini \"fuori orario\" nei moderni luoghi di ritrovo.\nProduzione.\n\"Provincia, stagione, volume in ettolitri\""}
{"id": "203816", "revid": "599013", "url": "https://it.wikipedia.org/wiki?curid=203816", "title": "Piemonte Chardonnay Pinot spumante", "text": "Il Piemonte Chardonnay Pinot spumante \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203817", "revid": "599013", "url": "https://it.wikipedia.org/wiki?curid=203817", "title": "Piemonte Chardonnay spumante", "text": "Il Piemonte Chardonnay spumante \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203818", "revid": "599013", "url": "https://it.wikipedia.org/wiki?curid=203818", "title": "Piemonte Cortese", "text": "Il Piemonte Cortese \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203819", "revid": "599013", "url": "https://it.wikipedia.org/wiki?curid=203819", "title": "Piemonte Cortese spumante", "text": "Il Piemonte Cortese spumante \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203820", "revid": "104265", "url": "https://it.wikipedia.org/wiki?curid=203820", "title": "Varrone (torrente)", "text": "Il torrente Varrone (\"Varon\" in lombardo) \u00e8 un corso d'acqua della Provincia di Lecco. \nIdrografia.\nNasce dal Pizzo Varrone, forma l'omonima valle e confluisce da sinistra nel lago di Como a Dervio. All'altezza del comune di Pagnona \u00e8 sbarrato per scopi idroelettrici da una diga (diga di Pagnona) e riceve da destra le acque del torrente Varroncello. Bagna i comuni di Premana, Pagnona, Valvarrone, Sueglio, Dervio.\nNel 1908 il Lake Como Golf Club di Dervio ottenne di poter deviare la parte finale dell'alveo del torrente che venne cos\u00ec nettamente accorciato e reso rettilineo.\nL'alluvione del 2019.\nNella notte tra l'11 e il 12 Giugno 2019, la zona dell'alto Lario, fu interessata da un'ondata di maltempo. \nIl torrente inizi\u00f2 a ingrossarsi, ma il peggio fu causato da una frana che sconvolse il torrente. L'acqua si accumul\u00f2 nella diga di Pagnona all'altezza del comune di Premana in Valvarrone.\nL'invaso si riemp\u00ec fino all'orlo e inizio a straripare verso valle. La diga, stava gi\u00e0 facendo defluire il massimo di acqua possibile. Il peggio si verific\u00f2 a valle, nel comune di Dervio, dove il torrente talmente ingrossato, strarip\u00f2 facendo ingenti danni. I danni non risparmiarono i comuni della Valvarrone. Immediata la mattina seguente l'evacuazione dei comuni di: Pagnona, Premana, Valvarrone, Sueglio e Dervio, non solo per il torrente, ma anche per paura del crollo della diga di Pagnona.\nIl giorno dopo i cittadini rientrarono a Dervio. I cittadini di Valvarrone, Sueglio, Pagnona e Premana dovettero aspettare alcune ore pi\u00f9 tardi.\nI danni furono prontamente riparati."}
{"id": "203821", "revid": "599013", "url": "https://it.wikipedia.org/wiki?curid=203821", "title": "Piemonte Grignolino", "text": "Il Piemonte Grignolino \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203822", "revid": "83531", "url": "https://it.wikipedia.org/wiki?curid=203822", "title": "Piemonte Moscato", "text": "Il Piemonte Moscato \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203823", "revid": "599013", "url": "https://it.wikipedia.org/wiki?curid=203823", "title": "Piemonte Moscato passito", "text": "Il Piemonte Moscato passito \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203824", "revid": "599013", "url": "https://it.wikipedia.org/wiki?curid=203824", "title": "Piemonte novello Barbera", "text": "Il Piemonte novello Barbera \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203825", "revid": "599013", "url": "https://it.wikipedia.org/wiki?curid=203825", "title": "Piemonte novello Bonarda", "text": " \nIl Piemonte novello Bonarda \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203826", "revid": "599013", "url": "https://it.wikipedia.org/wiki?curid=203826", "title": "Piemonte novello Brachetto", "text": "Il Piemonte novello Brachetto \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione e volume in ettolitri\""}
{"id": "203827", "revid": "599013", "url": "https://it.wikipedia.org/wiki?curid=203827", "title": "Piemonte novello Grignolino", "text": "Il Piemonte novello Grignolino \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203828", "revid": "83531", "url": "https://it.wikipedia.org/wiki?curid=203828", "title": "Piemonte Pinot bianco spumante", "text": "Il Piemonte Pinot bianco spumante \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203829", "revid": "83531", "url": "https://it.wikipedia.org/wiki?curid=203829", "title": "Piemonte Pinot Chardonnay spumante", "text": "Il Piemonte Pinot Chardonnay spumante \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203830", "revid": "83531", "url": "https://it.wikipedia.org/wiki?curid=203830", "title": "Piemonte Pinot grigio spumante", "text": "Il Piemonte Pinot grigio spumante \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203831", "revid": "83531", "url": "https://it.wikipedia.org/wiki?curid=203831", "title": "Piemonte Pinot nero spumante", "text": "Il Piemonte Pinot nero spumante \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203832", "revid": "83531", "url": "https://it.wikipedia.org/wiki?curid=203832", "title": "Piemonte spumante", "text": "Il Piemonte spumante \u00e8 un vino DOC la cui produzione \u00e8 consentita nelle province di Alessandria, Asti e Cuneo.\nProduzione.\n\"Provincia, stagione, volume in ettolitri\""}
{"id": "203833", "revid": "310967", "url": "https://it.wikipedia.org/wiki?curid=203833", "title": "Pinerolese Barbera", "text": ""}
{"id": "203834", "revid": "310967", "url": "https://it.wikipedia.org/wiki?curid=203834", "title": "Pinerolese Bonarda", "text": " #RINVIA Pinerolese (vino)"}
{"id": "203835", "revid": "310967", "url": "https://it.wikipedia.org/wiki?curid=203835", "title": "Pinerolese Dolcetto", "text": ""}
{"id": "203836", "revid": "310967", "url": "https://it.wikipedia.org/wiki?curid=203836", "title": "Pinerolese Doux d'Henry", "text": ""}
{"id": "203837", "revid": "310967", "url": "https://it.wikipedia.org/wiki?curid=203837", "title": "Pinerolese Freisa", "text": ""}
{"id": "203838", "revid": "310967", "url": "https://it.wikipedia.org/wiki?curid=203838", "title": "Pinerolese Ramie", "text": ""}
{"id": "203840", "revid": "310967", "url": "https://it.wikipedia.org/wiki?curid=203840", "title": "Pinerolese rosato", "text": ""}
{"id": "203842", "revid": "36426", "url": "https://it.wikipedia.org/wiki?curid=203842", "title": "Pinerolese (vino)", "text": "Il Pinerolese \u00e8 una DOC riservata ad alcuni vini la cui produzione \u00e8 consentita in alcuni comuni della citt\u00e0 metropolitana di Torino.\nZona di produzione.\nLa zona di produzione comprende l'intero territorio dei seguenti comuni:.\nLa zona di produzione della tipologia \"Pinerolese Ramie\" \u00e8 limitata all'intero territorio dei comuni di Pomaretto e Perosa Argentina.\nStoria.\nLa viticoltura ha profonde radici storiche nelle valli pinerolesi: gi\u00e0 nel 1200 la zona era ricca di vigneti: tra i pi\u00f9 diffusi erano il Plassa, l'Avarengo, il Doux d'Henry e l'Avan\u00e0, tuttora presenti. Il Doux d'Henry potrebbe derivare il nome dal re di Francia Enrico IV che, durante una permanenza sul territorio pedemontano all'inizio del 1600, ebbe occasione di degustarlo.\nDopo un lungo periodo di abbandono la viticoltura \u00e8 stata riscoperta e rivitalizzata grazie al rilancio di vitigni antichi come il Doux d\u2019Henry, l\u2019Avan\u00e0, il Becuet o lo Chatus. In particolare le vigne da cui provengono le uve utilizzate nel Ram\u00ece sono state impiantate nei secoli scorsi a una quota tra i 600 e i 900 metri, su ripidi pendii modificati in terrazzamenti. Dal 2009 il Comune di Pomaretto ha promosso la costituzione di un consorzio tra i piccoli produttori che ancora coltivavano le terrazze.\nDisciplinare.\nil Pinerolese \u00e8 stato istituito con DM 12.09.1996 pubblicato sulla Gazzetta Ufficiale n. 227 del 27.09.1996&lt;br&gt;Successivamente \u00e8 stato modificato con \nTipologie.\nLe operazioni di vinificazione devono essere effettuate all'interno delle province di Asti, Alessandria, Cuneo e Torino; la zona di imbottigliamento ricade nell'intero territorio del Piemonte.\n\u00c8 obbligatoria l'indicazione dell'annata di produzione delle uve. "}
{"id": "203843", "revid": "83531", "url": "https://it.wikipedia.org/wiki?curid=203843", "title": "Pinot Grigio di Torgiano", "text": "Il Pinot Grigio di Torgiano \u00e8 un vino DOC la cui produzione \u00e8 consentita nella provincia di Perugia.\nProduzione.\n\"Provincia, stagione, volume in ettolitri\""}
{"id": "203844", "revid": "83531", "url": "https://it.wikipedia.org/wiki?curid=203844", "title": "Pinot Nero di Torgiano", "text": "Il Pinot Nero di Torgiano \u00e8 un vino DOC la cui produzione \u00e8 consentita nella provincia di Perugia.\nProduzione.\n\"Provincia, stagione, volume in ettolitri\""}
{"id": "203845", "revid": "4327", "url": "https://it.wikipedia.org/wiki?curid=203845", "title": "Pollino Rosso", "text": ""}
{"id": "203846", "revid": "4327", "url": "https://it.wikipedia.org/wiki?curid=203846", "title": "Pollino Rosso Superiore", "text": ""}
{"id": "203847", "revid": "4327", "url": "https://it.wikipedia.org/wiki?curid=203847", "title": "Pomino Bianco", "text": ""}
{"id": "203848", "revid": "4327", "url": "https://it.wikipedia.org/wiki?curid=203848", "title": "Pomino Rosso", "text": ""}
{"id": "203850", "revid": "1305772", "url": "https://it.wikipedia.org/wiki?curid=203850", "title": "25143 Itokawa", "text": ", \u00e8 un piccolo asteroide Apollo del diametro medio di circa ; descrive un'orbita attorno al Sole piuttosto eccentrica, arrivando a intersecare quella di Marte.\nLa comunit\u00e0 scientifica internazionale ha concentrato le sue attenzioni su questo asteroide poich\u00e9 \u00e8 oggetto di studi dettagliati da parte della sonda spaziale giapponese \"Hayabusa\", che lo ha raggiunto nel 2005 dopo un viaggio lungo e durato 2 anni e 4 mesi.\nItokawa \u00e8 il secondo asteroide su cui sia atterrata una sonda (il primo \u00e8 stato 433 Eros) e il primo tentativo di prelevamento e riporto sulla Terra di campioni della superficie di un pianetino.\nItokawa fu scoperto il 26 settembre 1998 dal progetto Lincoln Near-Earth Asteroid Research (LINEAR) i cui strumenti sono situati a Socorro, nel Nuovo Messico. Il nome deriva da Hideo Itokawa, uno scienziato giapponese specializzato della progettazione di razzi. La sonda giapponese \"Hayabusa\" \u00e8 arrivata in un'orbita di parcheggio (a dalla superficie) il 12 settembre 2005 e, dopo un primo tentativo fallito di atterraggio il 20 novembre successivo, il secondo tentativo \u00e8 riuscito il 25 novembre.\nItokawa \u00e8 un asteroide di tipo S. Il radar del Goldstone Observatory misur\u00f2 che il satellite possedeva una forma allungata con un periodo di rotazione di 12,5 ore.\n\"Hayabusa\" ha confermato che l'asteroide \u00e8 l'unione di due o pi\u00f9 asteroidi che si sono scontrati. Le immagini dell\"'Hayabusa\" mostrano la mancanza di crateri da impatto e una superficie molto ruvida e piena di asperit\u00e0. Per la sua bassa densit\u00e0 e l'elevata porosit\u00e0 si crede che Itokawa abbia una struttura interna del tipo \"rubble pile\", ovvero sia un agglomerato di rocce di grandezze differenti."}
{"id": "203851", "revid": "709565", "url": "https://it.wikipedia.org/wiki?curid=203851", "title": "Clive Barker", "text": "Biografia.\nFin da bambino nutre una particolare attrazione verso l'arte. Inizia scrivendo per il teatro, poi passa alla letteratura e alla pittura. Successivamente si interessa all'adattamento per il cinema delle sue opere ma ne rimane insoddisfatto a causa dei paletti posti dai produttori durante le riprese, questo \u00e8 il caso di \"Rawhead Rex\" e \"Underworld\". Cos\u00ec si impegna nella direzione diretta degli adattamenti e il suo primo, \"Hellraiser: Non ci sono limiti\", ebbe un notevole successo.\nPi\u00f9 tardi la \"Eclipse\" e la \"Epic\" si interessarono per la trasposizione in fumetti dei \"Libri di sangue\" creando la serie \"Tapping the vein\" e dei Cenobiti di \"Hellraiser\" creando una saga apposita chiamandola \"The harrowing\" dove hanno partecipato i disegnatori di fumetti americani di pi\u00f9 grande successo. Sulla \"Epic\" abbiamo anche il seguito di \"Nightbreed\", una saga che descrive l'esodo degli abitanti di \"Midian\". Per la \"Marvel\" ha creato quattro nuovi supereroi inediti in Italia: \"Hyperkind\", \"Ectokid\", \"Hokum &amp; Hex\", \"Saint Sinner\".\nNel 2015 \u00e8 uscito nelle librerie statunitensi \"The Scarlet Gospels\", nuovo romanzo di Barker in cui Harry D'Amour (detective del paranormale apparso nel racconto \"L'ultima illusione\" contenuto nel sesto volume dei \"Libri di sangue\") si scontra con Pinhead.\nCome scrittore lo si pu\u00f2 ricordare con \"I libri di Sangue\", \"The Inhuman Condition\", \"In the flesh\", \"The forbidden\", \"Cabal\" ed \"Hellraiser\", . Gli accostamenti tra lui e Stephen King in brevi frasi ad effetto che agli inizi venivano stampate sulle copertine, erano trovate degli editori per attirare l'attenzione di possibili acquirenti, mai avallate dai rispettivi scrittori.\nI film dell'orrore vengono messi in risalto soprattutto da effetti speciali e make-up efficaci. Tra i suoi personaggi pi\u00f9 noti possiamo ricordare Pinhead, indiscusso antagonista della saga \"Hellraiser\", e \"Candyman\", l'uomo con l'uncino che appare dallo specchio, personaggio dell'omonima trilogia.\nVita privata.\nHa vissuto quattordici anni a Los Angeles con il fotografo David Armstrong e Nicole, figlia di Armstrong nata da una precedente relazione, fino al 2009."}
{"id": "203852", "revid": "125225642", "url": "https://it.wikipedia.org/wiki?curid=203852", "title": "Apparato del Golgi", "text": "L'apparato del Golgi \u00e8 un organulo di composizione lipo-proteica scoperto nel 1898 dal medico e microscopista italiano Camillo Golgi, che lo identific\u00f2 come una delicata struttura localizzata nella cellula in posizione paranucleare. Golgi diede all'organulo il nome di apparato reticolare interno.\nDescrizione.\nLa struttura si evidenzia trattando le cellule con sali d'argento. Viene detta \"zona di Golgi\" la zona di citoplasma nella quale risiede l'apparato.\nL'apparato venne evidenziato nel 1896 da Camillo Golgi, attraverso un'impregnazione cromoargentica effettuata su cellule nervose del gatto. Not\u00f2 cos\u00ec che una zona del reticolo endoplasmatico interno presentava una maggiore addensazione del metallo e la descrisse come \"apparato reticolare interno\". La struttura dell'Apparato reticolare interno fu poi osservata tramite la microscopia elettronica (le cisterne che costituiscono l'apparato, infatti, hanno dimensioni che cadono al di fuori del potere risolutivo del microscopio ottico), e all'organulo fu dato il nome di Apparato del Golgi.\nEsso \u00e8 formato da cisterne membranose appiattite, impilate le une sulle altre, deputate alla glicosilazione, cio\u00e8 produzione di glicolipidi e glicoproteine (mediante l'aggiunta di residui glucidici). Inoltre l'organulo, sempre tramite l'aggiunta di specifici residui chimici (siano essi oligosaccaridi o gruppi fosfato o altri complessi), indirizza le biomolecole al loro destino all'interno dell'economia cellulare. In particolare, per quanto riguarda quest'ultima categoria di attivit\u00e0 svolte dall'organulo, il suo ruolo \u00e8 essenziale nella formazione dei lisosomi (le cui idrolasi sono indirizzate al loro destino tramite l'aggiunta di gruppi fosfato), nella sintesi di glicoproteine (sia quelle destinate alla secrezione, sia quelle transmembrana), nella sintesi di GAG (Glicosamminoglicani) e in quella di lipoproteine e lipidi complessi. Anche se pu\u00f2 variare leggermente a seconda delle cellule studiate, in linea di massima la struttura di questo organulo \u00e8 pressoch\u00e9 uniforme. Esso \u00e8 costituito da tre tipi di strutture diverse:\nLe cisterne sono impilate strettamente le une sulle altre e possono trovarsi associate nei cosiddetti corpi golgiani o singolarmente nel citoplasma.\nIn una cellula, tanto pi\u00f9 essa \u00e8 attiva nella sintesi proteica, tanti pi\u00f9 apparati sono presenti.\nFunzioni.\nL'apparato di Golgi ha una funzione molto importante ovvero quella di \"rielaborare, selezionare ed esportare\" i prodotti del reticolo endoplasmatico. Questo organulo pu\u00f2 interagire con altri organuli (come il reticolo endoplasmatico rugoso) per indirizzare ed etichettare certe vescicole contenenti prodotti cellulari verso la loro destinazione, che pu\u00f2 essere quello di confluire in altri organi o ingranare nella membrana plasmatica e farne uscire il contenuto.\nPossiamo fare un esempio con una proteina che deve raggiungere un lisosoma.\nInizialmente questa proteina viene fornita di una specifica sequenza segnale che la indirizza nel reticolo endoplasmatico rugoso. Qui, le viene rimossa la sequenza segnale, sostituita con un oligosaccaride (cio\u00e8 l'indirizzo in etichetta), e la proteina ora si chiama glicoproteina. Gli enzimi del Golgi modificano l'oligosaccaride aggiungendogli un gruppo fosfato non per normale fosforilazione ma con N.acetilglucosammina fosfotransferasi che decide su quale substrato attaccare il gruppo fosfato. Il riconoscimento avviene grazie a una sequenza segnale nella proteina che viene riconosciuta dall'enzima transferasi. La proteina fosforilata si lega a un recettore specifico; dopo viene racchiusa all'interno di una vescicola mediante l'estroflessione della membrana plasmatica; in questo modo la proteina resta divisa dal citoplasma quindi pu\u00f2 raggiungere il lisosoma.\nMeccanismi simili regolano e indirizzano proteine diverse verso altri componenti cellulari. L'apparato del Golgi \u00e8 responsabile dell'esportazione di queste proteine, ed \u00e8 anche coinvolto nell'immagazzinamento di altre, fino a che queste non devono essere utilizzate o espulse dalla cellula.\nI prodotti di questo apparato vengono secreti come piccole vescicole che migrano verso la membrana cellulare e con quest'ultima si fondono per rinnovarne i componenti.\nVescicole di trasporto.\nLe vescicole che gemmano dal reticolo endoplasmatico ruvido (RER) sono trasportate alla faccia cis dell'apparato del Golgi, dove si fondono con la sua membrana rilasciando il loro contenuto all'interno del lume. Una volta nel lume, le molecole vengono modificate, raggruppate e spedite verso la loro destinazione finale. Gli apparati del Golgi sono di solito pi\u00f9 grandi e numerosi nelle cellule che sintetizzano e secernono una quantit\u00e0 considerevole di sostanze. Per esempio, le Plasmacellule B e le cellule che secernono Anticorpi del sistema immunitario hanno apparati del Golgi molto complessi.\nQueste proteine, che provengono dal reticolo endoplasmatico rugoso, vengono poi trasportate, attraversando la faccia trans, in una complessa rete fatta di membrane e vescicole a esse associate nota come \"trans-Golgi network\" (TGN). Questa area di Golgi \u00e8 il punto in cui le proteine sono raggruppate e spedite ognuna nella propria precisa destinazione grazie al loro collocamento in uno dei tre differenti tipi di vescicole, che dipendono dal composto usato dal Golgi per \"marcare\" le proteine.\nI tre tipi di vescicole sono:"}
{"id": "203854", "revid": "125415688", "url": "https://it.wikipedia.org/wiki?curid=203854", "title": "Aka", "text": ""}
{"id": "203855", "revid": "9", "url": "https://it.wikipedia.org/wiki?curid=203855", "title": "Zona del Golgi", "text": ""}
{"id": "203856", "revid": "154893", "url": "https://it.wikipedia.org/wiki?curid=203856", "title": "91 Aegina", "text": "91 Aegina (in italiano 91 Egina) \u00e8 un grande asteroide della fascia principale. Ha una superficie molto scura e probabilmente una composizione carboniosa primitiva.\nAegina fu il secondo e ultimo asteroide (il primo 89 Julia) scoperto dall'astronomo francese \u00c9douard Jean-Marie Stephan, individuato il 4 novembre 1866 dall'osservatorio astronomico di Marsiglia, in Francia (lo Stephan ne diverr\u00e0 direttore l'anno seguente).\nNome.\nFu battezzato cos\u00ec in onore di Egina, una figura della mitologia greca legata all'omonima isola nel Mar Egeo."}
{"id": "203864", "revid": "125141617", "url": "https://it.wikipedia.org/wiki?curid=203864", "title": "Louis-Ferdinand C\u00e9line", "text": "Lo pseudonimo, con cui firm\u00f2 tutte le sue opere, era il nome della nonna materna C\u00e9line Guillou.\nConsiderato un originale esponente delle correnti letterarie del modernismo e dell'espressionismo, C\u00e9line \u00e8 ritenuto uno dei pi\u00f9 influenti scrittori del XX secolo, celebrato per aver dato vita ad uno stile letterario che modernizz\u00f2 la letteratura francese ed europea. La sua opera pi\u00f9 famosa, \"Viaggio al termine della notte\" (\"Voyage au bout de la nuit\", 1932), \u00e8 un'esplorazione cupa e nichilista della natura umana e delle sue miserie quotidiane. Lo stile del romanzo, e in generale di tutte le opere di C\u00e9line, \u00e8 caratterizzato dal continuo ed eclettico amalgamarsi di \"argot\", una particolare forma di gergo francese, e linguaggio erudito, e dal frequente uso di figure retoriche, quali ellissi ed iperboli, oltrech\u00e9 dall'impiego di un dissacrante e spiazzante humour nero, che lo impose come un innovatore nel panorama letterario francese. La maggioranza dei suoi libri originano da spunti autobiografici, e sono narrati in prima persona da \"Ferdinand\", il suo alter ego letterario.\nPartecip\u00f2 volontario alla prima guerra mondiale, rimanendo ferito gravemente e parzialmente invalido, nonch\u00e9 segnato psicologicamente per sempre dall'esperienza. Per le sue prese di posizione politiche e affermazioni in favore delle potenze dell'Asse, prima e durante la seconda guerra mondiale (si espresse anche in favore del collaborazionismo della Francia di Vichy con la Germania nazista dopo la sconfitta del 1940), esposte in \"pamphlet\" violentemente antisemiti, C\u00e9line rimane oggi una figura controversa e discussa. Emarginato dalla vita culturale dopo il 1945, il suo stile letterario fu preso a modello da alcuni scrittori che gravitavano attorno alla Beat Generation statunitense. Anche Charles Bukowski aveva grande ammirazione per la prosa letteraria di C\u00e9line, tanto da definirlo \"il pi\u00f9 grande scrittore degli ultimi duemila anni\".\nBiografia.\nL'infanzia e la giovinezza.\nLouis-Ferdinand C\u00e9line nacque a Courbevoie, un comune poco distante da Parigi, in \"Rampe du Pont 11\", il 27 maggio 1894, figlio unico di Fernand Destouches (Le Havre, 1865 - Parigi, 1932), redattore in una compagnia di assicurazione, di origine per met\u00e0 normanna e per met\u00e0 bretone, e di Marguerite Louise-C\u00e9line Guillou (Parigi, 1868 - Parigi, 1945), di remote origini bretoni, proprietaria di un negozio di porcellane, mobiletti e merletti al \"Passage Choiseul\" di Parigi, luogo che marcher\u00e0 C\u00e9line a vita e che sar\u00e0 all'origine di pagine memorabili dei suoi romanzi, primo fra tutti \"Morte a credito\".\nIl padre era un uomo pervaso da un forte senso di frustrazione e declassamento sociale, sentimento reso ancora pi\u00f9 acuto dal ricordo del proprio padre, che era professore ordinario di francese, oltrech\u00e9 autore di poesie e racconti, che si pubblicavano sui giornali di Le Havre. Fernand Destouches era istintivamente antisemita ed antimassone, sempre incline ad attribuire agli uni e agli altri le sue delusioni professionali.\nDi tutt'altra estrazione era la madre, che veniva da una famiglia di modesta estrazione socio-economica, composta da piccoli rivenditori di anticaglie e ambulanti di robivecchi.\nC\u00e9line avr\u00e0 un ricordo negativo dell'infanzia, che rivivr\u00e0 come un periodo di ristrettezze economiche e, soprattutto, morali, educato ad una mentalit\u00e0 piccolo borghese e al pi\u00f9 rigido rispetto delle gerarchie sociali. Nei ricordi della sua infanzia, le uniche figure positive sono la nonna materna, C\u00e9line Guillou (1847-1904), da cui l'autore trarr\u00e0 il suo famoso pseudonimo, una donna forte, energica e lavoratrice, rimasta fedele alla sua origine e a un modo di esprimersi popolare e lo zio Julien (detto Louis) con cui aveva un rapporto di complicit\u00e0 e di comuni interessi nel campo delle nuove tecnologie del tempo.\nDopo aver frequentato le scuole dell'obbligo, il padre decide di mandarlo all'estero a studiare le lingue. Seguono due soggiorni, uno in Germania, dove rester\u00e0 dall'agosto 1907 all'agosto 1908, a Diepholz e da settembre 1908 a fine anno a Karlsruhe. Da febbraio a novembre 1909 sar\u00e0 poi ospite di due pensionati in Inghilterra, il primo a Rochester e l'altro a Pierremont.\nLa vita nel \"passage\" Choiseul.\nParticolare il luogo dove C\u00e9line trascorre l'infanzia, il \"passage\" Choiseul. L'autore nomina spesso questo luogo della giovinezza e pi\u00f9 volte lo descrive come luogo angusto, come una sorta di prigione. I \"passages\" si possono vedere tutt'oggi a Parigi, ma non rappresentano degnamente quello che erano all'epoca di C\u00e9line. Alla fine dell'Ottocento ed inizi del Novecento, i \"passages\" erano vie parigine porticate tra due edifici, strette e poco luminose dove le famiglie vivevano in locali che svolgevano la doppia funzione di negozi/abitazione: l'attivit\u00e0 commerciale si svolgeva al piano di sotto, ed a quello di sopra la normale vita familiare. Le prime lampade a gas erano state montate in quell'epoca; emanavano il loro ben noto odore di combustione, che era mischiato nella penombra a quello dell'urina.\nL'esperienza della prima guerra mondiale.\nNel 1912, appena diciottenne, il giovane C\u00e9line si arruola volontario nell'esercito francese dove viene aggregato al \"12e r\u00e9giment de cuirassiers\" a Rambouillet (l'episodio \u00e8 straordinariamente descritto in \"Casse-pipe\" del 1949).\nNel 1914 scoppia la prima guerra mondiale, C\u00e9line vi prende parte con valore come volontario ed ottiene diversi riconoscimenti.\nIl 27 ottobre 1914 nel corso di una missione rischiosa (per la quale si era offerto volontario) nel settore di Poelkapelle (Fiandre Occidentali), resta ferito gravemente al braccio destro e forse anche alla testa, come egli raccontava: avrebbe subito un forte contraccolpo al cranio che gli caus\u00f2 una lesione cerebrale, oltre al braccio fratturato che gli resta parzialmente funzionante per un danno permanente ai nervi. Venne operato inoltre due volte alla testa per una lesione ai timpani dovuto ad un'esplosione e forse subisce una trapanazione cranica che peggiora la situazione (questo fatto \u00e8 controverso e probabilmente non avvenuto, dato che \u00e8 testimoniato solo da lui stesso e non si trova nelle cartelle cliniche).\nPer tale episodio viene decorato con la Croce di guerra con una stella di argento e con la M\u00e9daille militaire e si guadagna la copertina dell\"'Illustr\u00e9 National\".\nNel 1915, dopo aver a lungo girato per ospedali, ottiene il congedo e viene riformato per invalidit\u00e0 al 75%, ottenendo una modesta pensione di guerra.\nSar\u00e0 proprio questa guerra che aprir\u00e0 gli occhi a C\u00e9line su quanto sia impotente e delicata la vita umana. La guerra, oltre a segni fisici (difficolt\u00e0 a muovere il braccio destro, udito diminuito, vertigini, dolori in diverse parti del corpo, emicrania), gli lascer\u00e0 anche dei disturbi mentali: disturbo post-traumatico, insonnia per il resto della sua vita, paranoia e le sue orecchie non si libereranno mai di alcuni fischi (acufeni, ma a volte soffrir\u00e0 anche di allucinazioni uditive).\nL'angoscia su ci\u00f2 che \u00e8 l'esistenza non lo lascer\u00e0 mai pi\u00f9, fornendo la base per il suo nichilismo, pessimismo e forte misantropia, a volte spinti al cinismo, temperati dal suo futuro lavoro di medico e dalla sua istintiva compassione per la sofferenza. Nella scrittura come nella vita l'amore e l'odio si mescoleranno inestricabilmente.\nCos\u00ec racconta in una lettera a casa la sua esperienza dei primi combattimenti sul Lys e di Ypres:\nIl primo matrimonio.\nAssegnato presso l'ufficio visti del consolato generale francese di Londra, frequenta gli ambienti del \"music-hall\" e della prostituzione dove incontra la sua prima moglie, la barista Suzanne Nebout, dalla quale si separa dopo pochi mesi, dato che il matrimonio non fu nemmeno registrato in Francia.\nL'Africa e gli studi.\nOttenuto il congedo nel 1916 firma un contratto con la Compagnie Francaise Shanga Oubangui per dirigere una piantagione di cacao in Camerun. Dopo nove mesi, spossato dalla malaria, torna in Francia e trova impiego presso una piccola rivista di divulgazione scientifica (esperienza descritta in \"Mort \u00e0 Cr\u00e9dit\").\nSi laurea in medicina e chirurgia il 1\u00ba maggio 1924 presso l'Universit\u00e0 di Rennes. La sua tesi di laurea costituisce un'opera molto importante, in grado di trascendere la freddezza delle argomentazioni mediche per romanzare l'esperienza del medico Semmelweis, colui che introdusse il metodo dell'asepsi nella pratica ospedaliera.\nIl secondo matrimonio e la famiglia.\nNel 1919 sposa \u00c9dith Follet, figlia di un medico, da cui divorzia nel 1926. Da \u00c9dith avr\u00e0 la figlia Colette (1920-2011), poi coniugata Turpin, che avr\u00e0 cinque figli che, a suo dire, non ebbero mai rapporti col nonno. La figlia invece lo visitava spesso a Meudon, mentre il rapporto col genero fu sempre molto conflittuale.\nIl Dottor Destouches.\nDal 1924 al 1928 lavora per la Societ\u00e0 delle Nazioni che lo invia a Ginevra, Liverpool, poi in Africa, negli Stati Uniti d'America, in Canada e a Cuba. In questi lunghi spostamenti in nave \u00e8 spesso medico di bordo. Durante questi viaggi C\u00e9line affina la sua cultura e si rende conto che: \"Il viaggio (sia fisico che mentale) \u00e8 l'unica cosa che conta, tutto il resto \u00e8 delusione e fatica\". In questo periodo svilupper\u00e0 la sua convinzione sull'inaridimento dell'uomo moderno. Rientrato in Francia nel 1928, si stabilisce a Montmartre dove svolge la professione di medico dei poveri, quasi gratuitamente. Durante le interminabili notti insonni scriver\u00e0 \"Viaggio al termine della notte\" (\"Voyage au bout de la nuit\").\n\u00c8 proprio da questa sua attivit\u00e0 di medico dei poveri, i quali non sono capaci di pagarlo, che C\u00e9line si accorge che la stessa povert\u00e0 \u00e8 una malattia, tremenda e senza cura. Continuando a visitare senza farsi pagare finir\u00e0 per ammalarsi egli stesso di quella malattia.\nQuella di C\u00e9line \u00e8 una lotta contro un mondo che sogna soltanto il potere ed il progresso. Il mondo che \u00e8 diventato una malattia cronica. La morte sembra l'unica cosa veramente coerente. La scrittura stessa \u00e8 un modo di sconfiggere la morte. Morte e ironia sono le sole cose che fanno intravedere una speranza di guarigione dalla malattia della vita, ottenibile solo se l'uomo sapr\u00e0 tornare ad essere un individuo ben distinto dal resto del gregge, capace di scappare da quella piattezza e da quel grigiore dove \u00e8 stato relegato.\nL'antisemitismo e il filonazismo.\nL'antisemitismo accanito di C\u00e9line traspare da alcuni suoi scritti ed \u00e8 esplicitamente illustrato in tre \"pamphlet\" sulla questione: \"Bagatelle per un massacro\" (\"Bagatelles pour un massacre\", 1937), \"La scuola dei cadaveri\" (\"L'\u00c9cole des cadavres\", 1938) e \"La bella rogna\" o \"I bei drappi\" (\"Les Beaux Draps\", 1941). Se \"Bagatelle\" \u00e8 uno sfogo contro l'\"influenza ebraica\" e la possibile nuova guerra, ne \"La scuola dei cadaveri\" denuncia la rovina della Francia a suo dire causata dagli ebrei, dai comunisti e dai capitalisti, e invoca l'alleanza con la Germania hitleriana al fine di preparare lo scontro all'ultimo sangue tra gli Stati ariani e le democrazie occidentali giudaizzate (Regno Unito e Stati Uniti d'America) e bolscevismo, essendo convinto dell'imminenza della guerra. Inoltre C\u00e9line reclamava una rigenerazione razziale della Francia, che avrebbe dovuto depurarsi dalle influenze meticce e mediterranee agganciandosi al Nord Europa.\nCarlo Bo scrive che \"negli anni trenta, C\u00e9line vantava (forse pi\u00f9 di ogni altro) un bel curriculum di antisemita, ma dopo il '40 and\u00f2 oltre imboccando un razzismo scientifico, quale a suo avviso neppure i nazisti osavano sperare\u2026 Non si pu\u00f2 non continuare a chiederci come mai uno scrittore di quella forza e di quella novit\u00e0 si sia lasciato trascinare da uno spirito pi\u00f9 che polemico, predicatore di morte e di rovine.\"\nC\u00e9line non si dichiar\u00f2 mai ufficialmente fascista (anzi \u00e8 stato definito anche anarco-nazionalista) e, nonostante queste idee, C\u00e9line non fu mai organico completamente al regime collaborazionista di Vichy e alla Germania, bench\u00e9 con esso compromesso. Le sue posizioni nichiliste, nelle quali evocava il dissolvimento di vinti e vincitori, avevano un sapore troppo amaro per potere essere gradite ai gerarchi, cos\u00ec come la sua critica ai valori tradizionali e ai vari regimi.\nC\u00e9line non ricav\u00f2 grandi vantaggi dalle sue opinioni. Negli anni del secondo dopoguerra, tentava ancora una giustificazione del proprio razzismo antisemita sostenendo che aveva sempre parlato nell'interesse della Francia e che non era mai stato sul libro paga di giornali o movimenti filonazisti, al contrario di altri collaborazionisti non fu mai remunerato dalla \u00abPropagandastaffel\u00bb tedesca come collaboratore intellettuale.\nIn una lettera del dopoguerra C\u00e9line afferma anche:\nIn un'intervista del 1957 afferm\u00f2 di avere scritto \"degli ebrei\" e non \"contro gli ebrei\", e che i francesi non c'entravano nella guerra tra ebrei e Germania, mentre Hitler era definito, ambiguamente, \"coglione come gli altri\" ma abile politico, visto che C\u00e9line apprezzava l'idea di un'Europa franco-tedesca. Nel febbraio 1944, invitato a cena all'ambasciata tedesca di Parigi, assieme a Pierre Drieu La Rochelle e Gen Paul, C\u00e9line avrebbe detto all'ambasciatore Otto Abetz, secondo Jacques Benoist-M\u00e9chin, che Hitler era in realt\u00e0 gi\u00e0 morto e era stato sostituito da un sosia ebreo.\nDopo il 1945 C\u00e9line cerc\u00f2 comunque di minimizzare il proprio ruolo di fiancheggiatore ideologico del Terzo Reich e non volle mai tenere molto in considerazione la realt\u00e0 della Shoah e dei campi di concentramento (a parte l'accenno nella lettera personale prima citata), attirandosi a pi\u00f9 riprese accuse di negazionismo. La moglie di C\u00e9line, Lucette, afferma che il marito si disse invece, in privato, \"orripilato\" dagli eventi dell'Olocausto, definendolo \"atrocit\u00e0\".\nL'antiebraismo di C\u00e9line matur\u00f2 a partire dal 1934 anche da vicende personali, sfociando poi in una sorta di delirio a sfondo politico e manie di persecuzione personali, convinto che gli ebrei volessero sabotarlo e riportare la Francia in guerra contro la Germania.\nIn quell'anno C\u00e9line si rec\u00f2 negli Stati Uniti d'America in cerca dell'amata Elizabeth Craig, la ballerina a cui aveva dedicato il \"Voyage\", ritrovandola in California sposata con un ricco ebreo (nei libelli antisemiti un tema ricorrente \u00e8 quello delle donne \"ariane\" sedotte dagli ebrei); inoltre, poco prima un dirigente ebreo sovietico aveva respinto un suo testo che doveva essere messo in scena al teatro di Leningrado e un medico ebreo prese il posto di C\u00e9line, licenziato dal dispensario di Clichy. C\u00e9line ebbe per\u00f2 anche un'amante ebrea, indicata nelle \"Lettere alle amiche\" come N.\n\"Bagatelle\" inizia proprio col protagonista arrabbiato per un suo balletto rifiutato, cosicch\u00e9 gli viene impedito di stare a contatto col mondo delle ballerine da lui amate.\nEgli continu\u00f2 a vantare la propria fede pacifista e a considerare i suoi pamphlet degli esercizi di umorismo nero, seppur volto contro gli ebrei, affermando che la \"persecuzione\" ai suoi danni era perpetrata pi\u00f9 dai comunisti a causa del libello antisovietico \"Mea culpa\":\nBisogna notare che nelle prime opere, specialmente in \"Mort \u00e0 cr\u00e9dit\", C\u00e9line aveva trattato questi temi in tono minore: ad esempio, quando il padre nervoso se la prende con tutti, tra cui ebrei, massoni, bolscevichi, capitalisti, viene descritto in maniera grottesca.\nInoltre, C\u00e8line non era nuovo alle accuse di ambiguit\u00e0 politica: il suo primo romanzo, \"Voyage au bout de la nuit\", appena pubblicato fu accusato di essere antipatriottico e disfattista, e segn\u00f2 la svolta di C\u00e9line con la stesura del pamphlet \"Mea culpa\", dove inizia a sviluppare sentimenti antisemiti e antidemocratici. Da allora in poi C\u00e9line ha sempre dichiarato a gran voce il suo patriottismo e il suo legame alla nazione, pi\u00f9 o meno nella stessa maniera del suo alter ego Bardamu nel \"Voyage\": quando all'ospedale militare scopre che un vecchio soldato che non fa altro che gridare \"Viva la Francia!\" viene trattato meglio degli altri pazienti, inizia anch'egli a gridare \"Viva la Francia\" ad ogni momento.\nFinch\u00e9 i rapporti diplomatici tra la Germania e il resto dell'Europa non precipitarono, l'antisemitismo era ampiamente diffuso in ogni classe sociale di tutte le nazioni europee (l'affare Dreyfus era avvenuto pochi decenni prima, nel 1894, anno di nascita di C\u00e9line). I primi \"pamphlet\" di C\u00e9line a tema patriottico e antisemita ebbero un ottimo successo di pubblico e un discreto riscontro economico, generando per\u00f2 aspre polemiche che portarono al ritiro dal commercio delle suddette opere: nel 1939 Denoel e C\u00e9line vennero denunciati per diffamazione e condannati, e le vendite dei loro libri furono proibite. Sebbene in \"Bagatelle per un massacro\" e in \"La scuola dei cadaveri\" C\u00e9line criticasse duramente il massone P\u00e9tain (poi Presidente della Francia di Vichy) che accusa di aver portato la Francia all'\"inutile strage\" del 1914-1918 contro la Germania, dopo il 1940 e l'invasione tedesca si schier\u00f2 a suo favore nel collaborazionismo con i nazisti.\nI pamphlet, nonostante C\u00e9line dopo la guerra avesse cercato di negarlo, sono ricchi di classici \"clich\u00e9\" antisemiti della teoria del complotto giudaico, dove ebrei poveri e artisti ebrei hanno la precedenza sui corrispondenti non ebrei, e gli ebrei ricchi e guerrafondai o intellettuali governano il mondo (visioni riprese dai tipici scritti antigiudaici come i \"Protocolli dei Savi di Sion\" o il \"Mein Kampf\"): \nL'antisemitismo, come detto, era certo molto diffuso e C\u00e9line si inser\u00ec in questo filone, ottenendo in questo modo grande successo letterario con le vendite dei suoi pamphlet, soprattutto in Francia.\nPasquale Panella, poeta italiano, che spesso recita C\u00e9line in teatro, dichiar\u00f2 su questo tema:\nNell'ultimo pamphlet \"Les Beaux Draps\", uscito nel 1941 in tiratura limitata e \"protetto\" dagli ambienti collaborazionisti francesi, l'antisemitismo si fa ancora pi\u00f9 violento e la vena artistica diminuisce: \nSi pu\u00f2 dire che C\u00e9line investa il mondo intero con la sua rabbia, maturata di fronte alle esperienze tragiche della vita e confluita poi nelle opere, inserendosi nel filone di altri grandi romanzieri surreali e artisti \"maledetti\", ricordando le parole di C\u00e9line stesso:\nNella sua ultima intervista preconizza una decadenza degli europei (i \"bianchi\") sopraffatti dagli africani, e l'ascesa sopra tutti dei cinesi (i \"gialli\"), tornando sul tema degli ebrei, affermando ancora che la Francia era finita in guerra per fare i loro interessi: \nIl terzo matrimonio e l'esilio.\nDopo l'inizio della guerra spos\u00f2 la sua terza moglie (seconda per la legge francese), anch'essa ballerina, Lucie Georgette Almansor (nata nel 1912), detta Lucette o Lili, conosciuta nel 1936.\nFino al 1944 C\u00e9line vive a Montmartre, in Rue Girardon, ricevendo spesso come ospite il colonnello delle SS Hermann Bickler, il quale, come segno di amicizia, il 18 marzo 1945, gli fornir\u00e0 il visto di espatrio dalla Francia occupata verso la Danimarca. Infatti, per sfuggire da probabili ritorsioni contro di lui, con l'avanzata degli Alleati, C\u00e9line abbandona il proprio appartamento, che viene saccheggiato, da membri della Resistenza, dei suoi manoscritti, oltre seimila pagine manoscritte, con altri documenti. All'annuncio del loro ritrovamento, nel 2021, \u00e8 seguito quello della futura pubblicazione di questi ricchissimi inediti.\nTra l'ottobre del 1944 e il marzo 1945, C\u00e9line attravers\u00f2 a piedi il territorio francese giungendo fino in Germania, a Sigmaringen, ove i Tedeschi avevano fatto confluire i membri del governo collaborazionista di Vichy. L'apocalittica visione delle macerie e del crepuscolo dell'impero nazista \u00e8 rappresentato dalle orde di profughi civili e militari, mentre lui cura ammalati e aiuta diversi sfollati. Di questo periodo della vita del \"Dottore\" sappiamo quello che traspare dai tre romanzi che compongono la cosiddetta \"Trilogia del Nord\": \"Da un castello all'altro\", \"Nord\" e \"Rigodon\"; altro ancora si pu\u00f2 desumere dalle poche lettere che C\u00e9line scrisse agli amici, sotto pseudonimo.\nNel 1945, finita la seconda guerra mondiale, le accuse di antisemitismo e collaborazionismo gli impedirono di ritornare in Francia. Rimarr\u00e0 a vivere in esilio in Danimarca, dove rester\u00e0 fino al 1951. C\u00e9line, che in \"Rigodon\" descrive la Danimarca come l'agognata terra promessa, \u00e8 costretto a ricredersi sin dai primi giorni: appena arrivato a Copenaghen, aveva telegrafato a Parigi per sapere notizie di sua madre. La risposta di un parente gli annuncia che ella \u00e8 morta e lui deve considerarsi responsabile di quella morte.\nDurante i primi mesi in Danimarca (dove C\u00e9line si \u00e8 recato per recuperare del denaro dei diritti d'autore depositato prima della guerra), da marzo a dicembre 1945, C\u00e9line e la moglie Lili vissero in clandestinit\u00e0 nell'appartamento di un'amica danese allora assente. Venne comunque notata la loro presenza e il 17 dicembre 1945 i coniugi Destouches vennero arrestati da poliziotti in borghese. C\u00e9line, credendo si trattasse di assassini, si diede alla fuga sui tetti, salvo essere catturato e rinchiuso in prigione nel carcere Vestre Faengsel per quattordici mesi. La moglie viene liberata ma lui \u00e8 trattenuto in custodia preventiva per un anno e tre mesi.\nLa segregazione in cella, l'obbligo di restar seduto tutto il giorno, lo scorbuto e la pellagra dovuti all'alimentazione insufficiente devastano il fisico dello scrittore, gi\u00e0 provato dall'esperienza di Sigmaringen.\n In Danimarca cominci\u00f2 una cordiale corrispondenza epistolare con lo scrittore italiano Curzio Malaparte, che gli invi\u00f2 una piccola somma di denaro.\nNel febbraio del 1947 C\u00e9line ottiene la libert\u00e0 provvisoria ed \u00e8 ricoverato al Rigshospitalet di Copenaghen. Quattro mesi dopo viene liberato e va a vivere con la moglie in una soffitta della Kronprinsessegade. Il periodo del suo soggiorno danese che va dall'estate del 1948 all'estate del 1950 lo pass\u00f2 a Kors\u00f8r, in una capanna sulle rive del Baltico, di propriet\u00e0 dell'avvocato di C\u00e9line, priva di gas, elettricit\u00e0 ed acqua. Ma quel che pi\u00f9 pesa a C\u00e9line \u00e8 la solitudine. Il 1950, che vede la condanna di C\u00e9line da parte del Tribunale di Parigi e la travagliata operazione di Lili a Copenaghen, segna il momento forse pi\u00f9 doloroso del suo esilio danese. Lo scrittore viene condannato in contumacia a un anno di carcere da scontare in Francia. Nel 1951, l'amnistia, che libera buona parte dei collaborazionisti o commuta le loro pene, e la guarigione di Lili porranno fine al periodo pi\u00f9 buio di questa esperienza.\nGli anni di Meudon.\nIl ritorno in Francia non \u00e8 tuttavia privo di difficolt\u00e0: tutti gli scrittori di sinistra, su tutti Jean-Paul Sartre, chiederanno che sia ignorato e dimenticato da qualsiasi salotto letterario o centro culturale francese. Sartre in particolare lo addit\u00f2 come l'emblema del collaborazionista nel saggio \"Portrait de l'antis\u00e9mite\" (Ritratto dell'antisemita). Nel 1948 C\u00e9line aveva replicato a \"Tartre\" (\"tartaro\", com'egli definiva Sartre) con l'articolo \"A l'agit\u00e9 du bocal\" (\"All'agitato della brocca\" espressione gergale che significa \"Al tizio in stato di confusione mentale\", tradotto in italiano come \"All'agitato in provetta\"). Viene sminuito anche come scrittore, definendolo \"una copia di James Joyce\", cosa che lo far\u00e0 arrabbiare non poco. Pochi lo difesero pubblicamente, tra di essi vi fu inaspettatamente Albert Camus, scrittore ed ex partigiano antinazista, che scrisse a suo favore durante il periodo del processo, nonostante C\u00e9line non lo amasse per niente e lo definisse \"un moralista\".\nDel resto l'amnistia del 1951 lo liberava dal pericolo di essere incarcerato, specialmente per i suoi meriti di combattente decorato nella prima guerra mondiale, gli permetteva di tornare in Francia da uomo libero, ma lasciava valida la pena accessoria (comminata per \"indegnit\u00e0 nazionale\") della confisca di tutti i beni immobili in suo possesso e di quelli futuri (pi\u00f9 tardi riuscir\u00e0 ad acquistare una casa con la moglie, con l'espediente di attribuire a lei la propriet\u00e0), costringendolo a vivere con i pochi soldi della pensione di ex-combattente invalido di guerra, che gli viene permesso di continuare a percepire.\nLa diffusione delle opere di C\u00e9line soffr\u00ec inizialmente a causa della sua evoluzione antisemita e filonazista; C\u00e9line era spesso trascurato dai libri di testo nei paesi europei, Italia inclusa. Il suo nuovo editore, Gaston Gallimard (fondatore della \u00c9ditions Gallimard, nonch\u00e9 cugino e socio di Michel Gallimard, editore di Camus e altri celebri scrittori), subentrato ad Albert Denoel, che era stato assassinato, riusc\u00ec tuttavia a sconvolgere le carte, grazie all'abilit\u00e0 di Roger Nimier.\nIl lancio del nuovo romanzo di C\u00e9line, \"Da un castello all'altro\", nel giugno del 1957, fu disturbato da una serie di scandali, che agitarono sia gli ambienti di destra che quelli di sinistra. Prima un'intervista all'Express del 14 giugno realizzata da Madeleine Chapsal, poi un'altra intervista, concessa ad Albert Parinaud e apparsa il 19 giugno, riaprirono un dibattito sullo scrittore francese che si protrasse fino a settembre.\nNel 1951, tornato in Francia dopo gli anni d'esilio in Danimarca, il dottor Destouches acquist\u00f2 una casa a Meudon, un piccolo centro urbano a circa 10\u00a0km da Parigi. La casa da lui scelta si trovava su una collinetta dalla quale si dominava l'intera capitale. C\u00e9line aveva fatto piazzare la sua scrivania proprio davanti ad una finestra dalla quale si dominava il grande centro parigino. Continu\u00f2 fino alla fine la sua attivit\u00e0 di medico, anche se poche erano le persone che accettavano di farsi curare da lui. Da quella casa in dieci anni non usc\u00ec pi\u00f9 di venti volte. Oltre alla fedele moglie, unici amici di C\u00e9line erano i numerosi animali di cui si era circondato.\nGli anni di Meudon sono gli anni dell'emarginazione sociale e culturale, ma la vena creativa non venne meno pubblicando \"F\u00e9erie pour une autre fois I\" (1952) e di \"F\u00e9erie pour une autre fois II\" detto anche \"Normance\" (1954). Sono poi gli anni della cosiddetta \"trilogia tedesca\" o \"trilogia del nord\" con \"D'un ch\u00e2teau l'autre\" (1957), \"Nord\" (1960) e \"Rigodon\" (1961, pubblicato postumo). \u00abI suoi libri non si ristampano, e quando iniziano ad essere ristampati non si vendono\u00bb, come ha scritto il critico Stenio Solinas. Unica consolazione per C\u00e9line \u00e8 la pubblicazione nella \u00abBiblioth\u00e8que de la Pl\u00e9iade\u00bb dei suoi primi due romanzi, con la prefazione di Henri Mondor.\nDi quando in quando riceveva un giornalista al quale dimostrava la nausea per l'ingratitudine dei compatrioti e per lamentarsi dei suoi persecutori che gli avevano causato danni morali ed economici. Pur non avendo subito la condanna capitale come tocc\u00f2 ad altri celebri uomini di cultura che collaborarono con il maresciallo P\u00e9tain (come Brasillach) egli soffr\u00ec e visse come un condannato, accentuando la sua misantropia.\nSi appart\u00f2 con Lucette in una casa zeppa di libri e cianfrusaglie, circondato da cani e gatti e in compagnia del pappagallo Toto spesso ritratto con lui. Si vestiva come un barbone con un paio di vecchi pantaloni sformati e tenuti su da una corda, maglioni consunti ed infilati l'uno sull'altro, la barba incolta.\nNel 1958 ricevette la visita di due autori beat statunitensi: il poeta Allen Ginsberg (di origini ebraiche) e lo scrittore William S. Burroughs, suoi ferventi ammiratori.\nIl 29 giugno 1961 comunic\u00f2 all'editore di aver terminato il romanzo \"Rigodon\"; il 1\u00ba luglio 1961 fu colpito da aneurisma: si spense, per la successiva emorragia cerebrale e nell'indifferenza, uno dei pi\u00f9 grandi scrittori del '900, colui che seppe raccogliere, talvolta precorrendoli, i temi portanti del \"secolo della violenza\". La sua morte fu inoltre oscurata sui giornali francesi dalla morte di un altro scrittore tra luci e ombre, celebrato in vita e vincitore del premio Nobel per la letteratura, Ernest Hemingway, suicida il giorno dopo.\nIl quotidiano \"La Stampa\" lo ricord\u00f2 con un breve articolo del 2 luglio, in cui lo scrittore fu definito \u00abanarchico che predic\u00f2 il razzismo\u00bb e liquidato come autore di libri dal \"successo fugace\", \"pieni di oscenit\u00e0, scetticismo, odio e antisemitismo\" e ormai in \"squallida decadenza\". Solo \nLa casa di C\u00e9line, abitata dalla vedova fino alla morte di questa (8 novembre 2019), nel 1969 fu devastata da un incendio che distrusse gran parte delle sue carte.\nLa sepoltura al Cimeti\u00e8re des Longs R\u00e9ages.\nC\u00e9line credette fino alla fine di venire sepolto al P\u00e8re-Lachaise, il pi\u00f9 prestigioso dei cimiteri di Francia dopo il Pantheon di Parigi, nella cappella di famiglia. La moglie, ben sapendo che il popolo francese si sarebbe opposto (nonostante per la legge lo scrittore ne avesse il diritto), lo fece invece seppellire nel cimitero di Meudon.\nLa tomba di C\u00e9line \u00e8 una tomba molto semplice, una pietra sulla quale oltre a nome e date sono incise una croce in alto a sinistra e un veliero a tre alberi al centro: il veliero rappresenta l'amore per il viaggio che nutriva il dottore. Sulla tomba fu inciso anche il nome della moglie con la data di nascita, lasciando vuota la data di morte, a testimonianza del desiderio di essere sepolti insieme dei coniugi Destouches.\nOpere principali.\n\"Viaggio al termine della notte\".\nIl \"Voyage\" \u00e8 indubbiamente il pi\u00f9 famoso romanzo di C\u00e9line. Esso \u00e8 un affresco della razza umana, sicuramente uno dei romanzi che meglio hanno saputo capirla e rappresentarla. Affronta tutti i temi pi\u00f9 importanti del XX secolo: la guerra, l'industrializzazione, la decadenza coloniale, l'impoverimento e l'aridit\u00e0 delle coscienze.\nIl titolo deriva da una strofa di una canzone cantata dall'ufficiale svizzero Thomas Legler: \u00ab\"Notre vie est un voyage / Dans l'Hiver et dans la Nuit / Nous cherchons notre passage / Dans le Ciel o\u00f9 rien ne luit\"\u00bb (La nostra vita \u00e8 un viaggio / in Inverno e nella Notte / noi cerchiamo il nostro passaggio / in un Cielo senza luce\u00bb), datata 1793 e posta ad esergo del romanzo.\n\u00c8 la storia di un medico, Ferdinand Bardamu, \"alter ego\" dell'autore, che dopo aver partecipato alla prima guerra mondiale si imbarca per le colonie, di qui negli Stati Uniti e poi nuovamente in Francia dove diventa medico dei poveri.\nNarrato in prima persona, come tutte le sue opere, il romanzo \u00e8 un pretesto per la riflessione sulla vita, di intonazione nichilista e pessimista.\n\"Morte a credito\".\nPubblicato nel 1936, \u00e8 il secondo romanzo di C\u00e9line, lo stile \u00e8 spinto ancor pi\u00f9 all'estremo, l'argot balla galleggiando su quei tre punti di sospensione che non lasciano riprendere fiato. In Italia arriva piuttosto tardi, nel 1964, nella traduzione di Giorgio Caproni. \u00c8 considerato uno dei capolavori della letteratura francese del Novecento.\n\u00c8 un romanzo che segue un filo autobiografico, infatti il protagonista \u00e8 un ragazzo di nome Ferdinand, che deve affrontare la vita nel Passage Choiseul, il suo inserimento nel mondo del lavoro, i suoi viaggi, lo studio.\nIl romanzo \u00e8 una presa di distanza dalla vita, che non \u00e8 quello che generalmente l'uomo crede e che alla fine porta a conquistare l'unico credito che siamo sicuri di riscuotere: la morte.\nI \"pamphlet\".\nNel 1936 C\u00e9line raggiunta la notoriet\u00e0 decide di intraprendere un viaggio in Russia per conoscere la cultura sovietica. Questo viaggio sar\u00e0 documentato nel libello \"Mea Culpa\", una pesante accusa al comunismo inteso come utopia.\nRispettivamente nel 1937 e nel 1938 pubblica \"Bagatelles pour un massacre\" (\"Bagatelle per un massacro\") e l\"'\u00c9cole des cadavres\" (\"La scuola dei cadaveri\"). Questi due \"pamphlet\", in cui C\u00e9line critica duramente gli Ebrei, giudicati dal protagonista-narratore pericolosi per la cultura e la civilt\u00e0, gli costeranno pesanti accuse di antisemitismo.\nNel 1941 esce negli ambienti filonazisti, in edizione limitata, \"Les Beaux Draps\" (\"La bella rogna\"). Le opere antisemite di C\u00e9line non potevano essere vendute a seguito di una condanna per diffamazione del 1939.\nNel frattempo il suo stile di scrittura \u00e8 diventato sempre pi\u00f9 rivoluzionario. L'argot, lingua gergale, da lui usato per la scrittura sfocia sempre pi\u00f9 spesso in una specie di delirio. Falso delirio, perch\u00e9 C\u00e9line prima di pubblicare correggeva le bozze almeno tre volte, apportando anche pesanti cambiamenti.\nC\u00e9line stesso vieter\u00e0 la riedizione dei pamphlet, che saranno diffusi sono con edizioni non autorizzate, a parte in Canada (2012), dove nel 2011 i diritti sono scaduti e le opere cadute in pubblico dominio. Solo nel 2017, per motivi economici dovute alle sue condizioni di salute, la vedova (all'epoca di 105 anni) decise di dare il permesso per la pubblicazione. I quattro pamphlet, pi\u00f9 alcuni scritti di autodifesa del dopoguerra, avrebbero dovuto essere stampati con apparato critico in unico volume nel 2018 da Gallimard, con il titolo \"Scritti polemici\" (ripresa dell'edizione canadese per il Quebec), ma le numerose proteste e le richieste di associazioni contro il razzismo e di ex deportati o loro famiglie (tra cui l'associazione fondata da Serge e Beate Klarsfeld) hanno fatto decidere l'editore per bloccare l'edizione a data da destinarsi.\nLe opere di C\u00e9line, compresi i pamphlet, saranno nel pubblico dominio nel 2031.\n\"Pantomima per un'altra volta\".\nC\u00e9line racconta due passaggi importanti della propria vita: gli ultimi mesi nel suo appartamento di Parigi in Rue Girardon a Montmartre dove lavora come medico (prima di andare in esilio, prima in Germania e poi in Danimarca dove sar\u00e0 arrestato); ed il periodo della sua carcerazione immediatamente successiva alla fine della seconda guerra mondiale.\nLa narrazione \u00e8 inframmezzata da episodi grotteschi al limite del carnevalesco; fantasmi, sogni, deliri ed ossessioni appaiono e scompaiono per poi riapparire nuovamente, intersecandosi cos\u00ec col particolare stile musicale di C\u00e9line, in un mondo ove la nuda realt\u00e0 viene costantemente sottomessa alla fantasia dell'autore, con affermazioni del tipo: \u00abQuando vorrete, vi prover\u00f2 l'esistenza di Dio al contrario\u00bb.\nIl tema portante del romanzo autobiografico \u00e8 la propria discolpa dalle accuse di filonazismo. Il libro porta la dedica \u00abAgli animali, ai malati, ai prigionieri\u00bb.\n\"Trilogia del Nord\".\n\"D'un ch\u00e2teau l'autre\" (\"Da un castello all'altro\" nella traduzione) \u00e8 il primo di una serie di tre romanzi che saranno per l'Italia riuniti sotto il nome di \"Trilogia del Nord\" (scritta negli anni di Meudon), gli altri due titoli sono \"Nord\" e \"Rigodon\", i quali impegneranno l'autore fino alla morte.\nNei tre romanzi si narrano le peripezie di C\u00e9line, della moglie Lili e del gatto B\u00e9bert che fuggono per la Germania in fiamme. Scappati dalla Francia come collaborazionisti della Germania nazista, cercano in ogni modo di andare verso nord e raggiungere la Danimarca. Solo alla fine di \"Rigodon\" C\u00e9line svela quest'attrazione magnetica per il nord: sperava, infatti, di recuperare un piccolo capitale (frutto dei diritti sui libri pubblicati) messo al sicuro in Danimarca gi\u00e0 prima della guerra.\nIn questi romanzi la \"petite musique\" c\u00e9liniana raggiunge la sua massima espressione, e persino la vena narrativa torna ad essere avvincente come nei primi titoli pubblicati.\nOpere in ordine cronologico.\nInediti e altri manoscritti ritrovati.\n\"La Volont\u00e9 du roi Krogold\" - una saga medievale alla quale l'editore Deno\u00ebl aveva negato la pubblicazione nonostante il successo del \"Voyage\", - \"Londres\", e seimila pagine inedite di altre opere gi\u00e0 pubblicate (\"Casse-pipe\", \"Morte a credito\", \"Viaggio al termine della notte\"), sono state consegnate da un giornalista di \"Lib\u00e9ration\", Jean-Pierre Thibaudat, alla polizia di Nanterre nel marzo 2020 e rese pubbliche nall'agosto 2021. Di tutto ci\u00f2 gli stessi specialisti nutrivano forti dubbi in merito alla loro effettiva esistenza.\nDavid Alliot, scrittore francese e esperto di C\u00e9line, ritiene che ci vorranno molti anni prima che questi scritti vengano utilizzati e pubblicati integralmente. \nL'editore Antoine Gallimard ha dichiarato di voler ripubblicare \"Casse-pipe\" nella prestigiosa \"Collection Blanche\" nel settembre 2022 e \"Londres\" poco dopo."}
{"id": "203866", "revid": "1401415", "url": "https://it.wikipedia.org/wiki?curid=203866", "title": "Sequestro di persona", "text": "Il sequestro di persona, nel diritto penale, \u00e8 il trasporto/asportazione e confinamento illegale di una persona contro la sua volont\u00e0 .\nIl rapimento pu\u00f2 avere diverse finalit\u00e0, la pi\u00f9 frequente \u00e8 per chiedere un riscatto in cambio del rilascio della vittima (ad esempio l'Anonima sequestri sarda), ma altres\u00ec per motivi politici (ad esempio i Desaparecidos), per uno scambio di ostaggi, per sfruttamento sessuale (ad esempio Rapimento di Colleen Stan) o lavorativo (ad esempio la Tratta di esseri umani). Pu\u00f2 essere accompagnato da lesioni corporali che elevano il crimine a rapimento aggravato. Il rapimento di un bambino \u00e8 noto anche come rapimento di minori, e queste sono talvolta categorie legali separate.\nDescrizione.\nIn alcuni Stati del mondo, il rapimento \u00e8 un mezzo che \u00e8 stato utilizzato per ottenere schiavi e denaro attraverso il riscatto. In tempi meno recenti, i rapimenti sotto forma di shanghai (\"termine slang per \"coercizione\"\") furono usati nel XIX secolo per fornire marinai a navi mercantili, con modalit\u00e0 che la legge considerava lavoro forzato.[\"citazione necessaria\"]I rapimenti di bambini sono generalmente compiuti da un genitore contro i desideri di un altro genitore o tutore. I rapimenti di adulti sono spesso per riscatto o per costringere qualcuno a ritirare denaro da un bancomat, ma possono essere anche effettuati per stupro. \u00c8 anche una delle fonti attraverso cui le organizzazioni terroristiche ottengano finanziamenti. L'articolo di Perri, Lichtenwald e MacKenzie identificava il rapimento di tipo \"tiger\" (\"tigre\") come un metodo specifico utilizzato dal Real Irish Republican Army o dal Continuity Irish Republican Army, tramite il quale un membro della famiglia del sequestrato era utilizzato per costringere qualcuno a sottrarre denaro al proprio datore di lavoro.\nSi \u00e8 stimato che le bande criminali incassino fino a 500 milioni di dollari all'anno dai riscatti per rapimento.\nNel mondo.\nAustralia.\nIn Australia, il rapimento \u00e8 considerato un reato, come definito sia dalla legge di Stato che dal Codice penale del Commonwealth. \u00c8 un reato grave, punibile con la reclusione fino a 14 anni.\nCanada.\nUn rapimento che non provoca un omicidio \u00e8 un reato ibrido che ha come massima pena l'ergastolo (18 mesi se \u00e8 un tentativo di sequestro). Un omicidio derivante dal rapimento \u00e8 classificato di 1\u00ba grado, punito con l'ergastolo (la pena obbligatoria per omicidio ai sensi della legge canadese).\nItalia.\nIn diritto penale, \u00e8 il delitto che si verifica quando viene ritardata la libert\u00e0 di un individuo, comma previsto dall'art. 605 del Codice Penale che recita:\n\u00c8 prevista un'ipotesi delittuosa speciale, qualora tale fattispecie di reato venga effettuata al fine di averne un profitto: il sequestro di persona a scopo di estorsione.\nPaesi Bassi.\nL'articolo 282 vieta il trattenere in ostaggio (e il \"rapimento\" rientra in questa fattispecie). La parte 1 dell'articolo 282 consente la condanna dei sequestratori alla reclusione massima di 8 anni o un'ammenda della quinta categoria. La parte 2 consente la reclusione massima di 9 anni o un'ammenda della quinta categoria in caso di lesioni gravi. La parte 3 consente la reclusione massima di 12 anni o un'ammenda della quinta categoria se la vittima \u00e8 stata uccisa. La parte 4 consente di condannare le persone che collaborino al rapimento (come proporre o rendere disponibile il luogo in cui la vittima verr\u00e0 tenuta in ostaggio). Le parti 1, 2 e 3 si applicheranno anche a questi ultimi.\nRegno Unito.\nIl rapimento \u00e8 un reato ai sensi della legge comune in Inghilterra e Galles. Lord Brandon disse nel 1984 R v D:In tutti i casi di rapimento di bambini, dove si presume che un bambino sia stato rapito, \u00e8 l'assenza del consenso di quel bambino che \u00e8 materiale di accusa. Questo \u00e8 il caso indipendentemente dall'et\u00e0 del bambino. Un bambino molto piccolo non avr\u00e0 la comprensione o l'intelligenza per acconsentire. Ci\u00f2 significa che l'assenza di consenso sar\u00e0 una deduzione necessaria in base all'et\u00e0 del bambino. \u00c8 una questione di fatto per la giuria se un bambino pi\u00f9 grande ha comprensione e intelligenza sufficienti per acconsentire. Lord Brandon ha dichiarato: \"Non dovrei meravigliarmi per niente che una giuria sia capace di giudicare se un bambino di et\u00e0 inferiore ai quattordici anni abbia la comprensione e intelligenza sufficienti per dare il proprio consenso\". Se il bambino (che sia in grado di farlo) ha acconsentito all'essere preso o portato via, \u00e8 irrilevante il fatto che la persona che lo abbia in custodia, in cura e controllo non abbia acconsentito al fatto che quel bambino debba essere preso o portato via. Se, d'altra parte, il minore non ha acconsentito, il consenso della persona che detiene la custodia, la cura e il controllo del minore pu\u00f2 sostenere una difesa con scuse lecite. \u00c8 conosciuta come la \"Gillick competence\".\nPer quanto concerne la restrizione all'accusa, non pu\u00f2 essere avviata alcuna azione legale, tranne da parte o con il consenso del \"Director of Public Prosecutions\", per un reato di sequestro di persona se commesso contro un minore di et\u00e0 inferiore ai sedici anni e da una persona collegata al minore, ai sensi della sezione 1 del Child Abduction Act 1984. Il rapimento \u00e8 un reato esclusivamente perseguibile. Il rapimento \u00e8 punibile con reclusione o multa a discrezione del tribunale. Non vi \u00e8 alcun limite all'ammenda o alla pena detentiva che potranno essere inflitte a condizione che la pena non sia eccessiva.\nUn genitore dovrebbe essere perseguito per il rapimento del proprio figlio solo \"in casi eccezionali, in cui la condotta del genitore in questione \u00e8 cos\u00ec grave che una persona normale e razionale lo considererebbe immediatamente e senza esitazione di natura criminale\".\nStati Uniti.\nLa legge negli Stati Uniti deriva dalla common law inglese. In seguito al rapimento Lindbergh che suscit\u00f2 grande clamore nel 1932, il Congresso approv\u00f2 il Federal Kidnapping Act, che autorizz\u00f2 l'FBI a indagare sul rapimento dal momento che l'Ufficio di Federale di Investigazione si stava espandendo fisicamente e come poteri. Il fatto che una vittima rapita possa essere stata condannata oltre i confini statali collocava il crimine nell'ambito del diritto penale federale.\nLa maggior parte degli stati riconosce diversi tipi di rapimento e li punisce di conseguenza. New York, ad esempio, definisce il rapimento di primo grado in base alla durata e lo scopo. Ci sono diversi deterrenti al reato di rapimento negli Stati Uniti d'America. Tra questi ci sono:\nUn noto esempio fallito di rapimento per riscatto fu il sequestro di un autobus a Chowchilla nel 1976, in cui 26 bambini furono sequestrati con l'intenzione di ottenere un riscatto di 5 milioni di dollari. I bambini e l'autista fuggirono da un furgone sotterraneo senza l'aiuto delle forze dell'ordine. Secondo il Dipartimento di Giustizia, i sequestri rappresentano il 2% di tutti i reati violenti verso i minori.\nDagli anni '90 in poi, una banda operante a New York e nel New Jersey fu coinvolta nel sequestro e tortura di mariti ebrei allo scopo di costringerli a concedere \"ghittin\" (divorzi religiosi) alle loro mogli. Il 9 ottobre 2013 sono stati finalmente arrestati, in congiunzione col complotto per tortura da divorzio avvenuto ad Edison.\nDurante il 1999 negli Stati Uniti, 203.900 bambini sono stati segnalati come vittime di rapimenti familiari e 58.200 come non familiari. Tuttavia, solo 115 erano il risultato di rapimenti \"stereotipati\" (da parte di sconosciuti o di semi-sconosciuti, detenuti in modo permanente o per riscatto).\nSecondo un rapporto sulla violenza domestica del 2003 in Colorado, in base a un sondaggio condotto su 189 incidenti, la maggior parte delle persone (di solito donne bianche) viene prelevata dalle proprie case o dal proprio domicilio dall'attuale coniuge o ex o simili. Di solito vengono catturati con la forza, a mano non armata, e nella maggior parte dei casi le vittime non vengono ferite quando vengono liberate.\nNel 2009, a Phoenix, in Arizona, sono stati riportati oltre 300 casi di rapimento, molti dei quali secondo le successive indagini sui tabulati si \u00e8 scoperto fossero stati falsificati dalla polizia di Phoenix Se fosse vero, questo sarebbe stato il tasso pi\u00f9 alto tra le citt\u00e0 degli Stati Uniti e il secondo in tutto il mondo solo a Citt\u00e0 del Messico. In genere l'aumento dei rapimenti negli Stati Uniti sudoccidentali \u00e8 stato attribuito all'errata classificazione da parte della polizia locale, alla mancanza di uno standard unificato, al desiderio di sovvenzioni federali o alla guerra messicana contro la droga.\nNel 2009, il \"Los Angeles Times\" ha intitolato Phoenix, come la capitale dei sequestri in America, asserendo che ogni anno si verificano centinaia di sequestri per riscatto, praticamente tutti all'interno delle associazioni malavitose attraverso il traffico di esseri umani e droga dal Messico, e spesso eseguiti per raccogliere debiti non pagati. Tuttavia, a seguito di una successiva verifica da parte dell'ispettore generale del Dipartimento di Giustizia degli Stati Uniti sono stati rilevati solo 59 rapimenti segnalabili a livello federale nel 2008, rispetto alle oltre 300 richieste di domande per sovvenzione.\nNel 2010 gli Stati Uniti sono stati classificati al sesto posto nel mondo (in numero assoluto, non pro capite) per rapimento per riscatto, dopo Colombia, Italia, Libano, Per\u00f9 e Filippine secondo le statistiche disponibili.\nDati statistici.\nPaesi con tasso pi\u00f9 elevato.\nAd oggi il sequestro di persona per riscatto \u00e8 un avvenimento piuttosto comune in svariate zone dell'emisfero e alcuni paesi e citt\u00e0 ottengono spesso la nomea di \"capitale mondiale del sequestro\". A partire dal 2007, quel titolo appartiene all'Iraq con circa 1.500 stranieri rapiti. Nel 2004 \u00e8 stato il Messico e nel 2001 la Colombia. I dati statistici sono sempre pi\u00f9 difficili da esaminare. I rapporti suggeriscono un totale mondiale di 12.500-25.500/anno con 3.600/anno in Colombia e 3.000/anno in Messico attorno al 2000. Tuttavia, dal 2016, il numero di rapimenti in Colombia era sceso a 205 e sta continuando a diminuire. Non \u00e8 semplice confermare i dati messicani a causa del timore degli agenti in un possibile loro coinvolgimento nel rapimento. \"I sequestri sembrano proliferare soprattutto negli stati fragili e nei paesi in conflitto, poich\u00e9 le milizie motivate politicamente, la criminalit\u00e0 organizzata e il circuito della droga colmano il vuoto lasciato dal governo\".\nPirateria.\nI sequestri di persona in alto mare vanno aumentando in correlazione con la pirateria. \u00c8 stato segnalato che 661 membri di equipaggi sono stati presi in ostaggio e 12 rapiti nei primi 9 mesi del 2009."}
{"id": "203867", "revid": "1776051", "url": "https://it.wikipedia.org/wiki?curid=203867", "title": "Arresto illegale", "text": "L'arresto illegale \u00e8 un delitto contro la libert\u00e0 personale previsto dal codice penale italiano.\nDisciplina.\nL'art. 606 del codice penale afferma che:\nCaratteristiche.\nSi tratta di reato permanente in quanto presuppone il protrarsi della condotta antigiuridica per un ragionevole lasso temporale.\nL'oggetto giuridico tutelato viene individuato dalla dottrina sia nella libert\u00e0 personale che nell'interesse dell'amministrazione pubblica a un corretto esercizio delle pubbliche funzioni, mentre il soggetto attivo \u00e8 da identificarsi solo ed esclusivamente in colui che riveste la qualit\u00e0 di pubblico ufficiale. \nIl dolo \u00e8 generico ed \u00e8 individuato nella volont\u00e0 di compiere un arresto illegale.Il reato si consuma nel momento in cui si realizza la lesione della libert\u00e0 personale altrui. Se si realizza solamente un'esposizione al pericolo della lesione di tale bene giuridico, dottrina e giurisprudenza sono concordi nel configurare tale prospettiva nell'ottica del delitto tentato."}
{"id": "203869", "revid": "1776051", "url": "https://it.wikipedia.org/wiki?curid=203869", "title": "Perquisizione e ispezione personali arbitrarie", "text": "Le perquisizioni ed ispezioni personali arbitrarie sono il delitto contro la libert\u00e0 personale previsto dall'art. 609 del codice penale italiano.\nL'art. 609 recita: \" Il pubblico ufficiale, che, abusando dei poteri inerenti alle sue funzioni, esegue una perquisizione o un'ispezione personale, \u00e8 punito con la reclusione fino ad un anno.\"\nCaratteristiche.\nIl reato viene tradizionalmente inserito nei \"delitti che offendono la libert\u00e0 morale\" della persona, in quanto costringono un dato soggetto a subire determinate azioni nella sua sfera personale. \u00c8 un reato proprio, in quanto pu\u00f2 essere commesso solo da chi rivesta la qualifica di pubblico ufficiale.\nAnalisi.\nDal testo dell'articolo \u00e8 possibile desumere due fattispecie differenti:\nL'arbitrariet\u00e0 consiste nell'eseguire tali attivit\u00e0 di ricerca della prova in difetto dei presupposti di legge (ossia quando esse sono effettuate pretestuosamente, in mancanza di un fondato motivo o di un indizio oggettivo) o, secondo parte della giurisprudenza, anche quando siano espletate con modalit\u00e0 illegali (ad esempio perch\u00e9 lesive della dignit\u00e0 personale del destinatario di tali attivit\u00e0).\nIn ogni caso, ai fini della realizzazione del delitto occorre che la perquisizione o ispezione sia condotta da un pubblico ufficiale abusando dei poteri inerenti alle proprie funzioni."}
{"id": "203870", "revid": "14787", "url": "https://it.wikipedia.org/wiki?curid=203870", "title": "Habeas Corpus", "text": ""}
{"id": "203874", "revid": "3115", "url": "https://it.wikipedia.org/wiki?curid=203874", "title": "Laissez-faire", "text": "Il laissez-faire (AFI: ; letteralmente \"lasciate fare\" in francese) \u00e8 un sistema economico in cui le transazioni tra gruppi privati di persone sono libere o quasi esenti da ogni forma di interventismo economico; secondo i sostenitori del laissez-faire, l'azione egoistica del singolo cittadino, nella ricerca del proprio benessere, sarebbe infatti sufficiente a garantire la prosperit\u00e0 economica dell'intera societ\u00e0, secondo la metafora della mano invisibile creata da Adam Smith.\nOnomaturgia.\nL'espressione, che nella sua interezza suona \"laissez faire, laissez passer\" (\"lasciate fare, lasciate passare\"), viene per lo pi\u00f9 attribuita all'economista J.C.M. Vincent de Gournay (1712-1759), ministro del commercio francese, avversario, come i fisiocratici, del tradizionale centralismo regolamentatore colbertista, ma pi\u00f9 attento di loro alla realt\u00e0 non agricola, ossia artigianale-industriale e commerciale, del paese.\nJohn Maynard Keynes, nel suo \"La fine del laissez-faire\" (1926), scrive che la \"massima del laissez-faire \u00e8 tradizionalmente attribuita al mercante Legendre nella sua risposta a una richiesta di Jean Baptiste Colbert\", su che cosa occorresse per far prosperare il commercio. Ma al Legendre sembra competere solo la prima parte della locuzione, e nella forma \"laissez nous faire\". Keynes aggiunge che il primo scrittore che us\u00f2 l'espressione fu il marchese d'Argenson, ex ministro di Luigi XV, verso il 1751: \"Laissez faire, telle devrait \u00eatre la devise de toute puissance publique, depuis que le monde est civilis\u00e9\".\nKeynes inoltre affermava che \" \"la popolarit\u00e0 della dottrina deve di pi\u00f9 ai filosofi politici del tempo, che agli economisti\" \"."}
{"id": "203875", "revid": "671029", "url": "https://it.wikipedia.org/wiki?curid=203875", "title": "Dimensione di Hausdorff", "text": "In matematica, la dimensione di Hausdorff \u00e8 una dimensione frattale. Fu introdotta nel 1918 dal matematico Felix Hausdorff. Molti degli strumenti tecnici usati per calcolare la dimensione di Hausdorff di insiemi molto irregolari sono stati sviluppati da Abram Samojlovi\u010d Bezicovi\u010d. Per questa ragione la dimensione di Hausdorff \u00e8 talvolta menzionata come dimensione di Hausdorff-Besicovitch.\nIntuitivamente, la dimensione di un insieme (ad esempio, un sottoinsieme dello spazio euclideo) \u00e8 il numero di parametri indipendenti necessari alla descrizione di un punto dell'insieme. Un concetto matematico che modella fedelmente questa idea ingenua \u00e8 la dimensione topologica di un insieme. Ad esempio, un punto sul piano \u00e8 descritto da due parametri indipendenti (le coordinate cartesiane del punto), cos\u00ec, in questo senso, il piano \u00e8 bidimensionale. Come ci si aspetta, la dimensione topologica \u00e8 sempre un numero naturale.\nTuttavia, la dimensione topologica si comporta in modi del tutto inaspettati con determinati insiemi molto particolari come i frattali. Ad esempio l'insieme di Cantor ha dimensione topologica zero, ma in un certo senso si comporta come uno spazio a dimensione superiore. La dimensione di Hausdorff offre un altro modo di definire la dimensione, che coinvolge la metrica.\nPer definire la dimensione di Hausdorff di \"X\", dobbiamo considerare il numero N(\"r\") delle palle di raggio massimo \"r\" necessarie a coprire completamente \"X\". Chiaramente, diminuendo \"r\", N(\"r\") aumenta. Molto grossolanamente, se N(\"r\") cresce allo stesso modo di 1/\"r\"\"d\" quando \"r\" viene ridotto fino a zero, allora diciamo che \"X\" ha dimensione \"d\". In realt\u00e0 la definizione rigorosa di dimensione di Hausdorff \u00e8 qualcosa di tortuoso, poich\u00e9 definisce in primo luogo un'intera famiglia di misure di copertura per \"X\". Si scopre che la dimensione di Hausdorff raffina il concetto di dimensione topologica e la mette in relazione con altre propriet\u00e0 dello spazio, come area o volume.\nSi dovrebbe porre attenzione sul fatto che esistono diverse nozioni di dimensione frazionaria, strettamente collegate. Ad esempio la dimensione di Minkowski-Bouligand generalizza l'idea di contare i quadrati di carta millimetrata nei quali pu\u00f2 essere trovato un punto di \"X\", al diminuire della dimensione dei quadrati. In molti casi queste nozioni coincidono, ma la relazione fra di esse \u00e8 fortemente tecnica.\nDefinizione formale.\nSupponiamo che (\"X\",\"d\") sia uno spazio metrico. Come menzionato nell'introduzione, siamo interessati a contare il numero di palle di un certo raggio necessarie a coprire un insieme dato. \u00c8 possibile provare a fare questo direttamente in molti casi (portando alla cosiddetta dimensione box counting), ma l'intuizione di Hausdorff \u00e8 stata di affrontare il problema indirettamente usando la teoria della misura sviluppata precedentemente da Henri Lebesgue e Constantin Carath\u00e9odory. Allo scopo di trattare i dettagli tecnici di questo approccio, Hausdorff ha definito un'intera famiglia di misure sui sottoinsiemi di \"X\", una per ogni possibile dimensione \"s\" \u2208 [0,\u221e]. Ad esempio, se \"X\"= R3, questa costruzione assegna una misura \"s\"-dimensionale \"H\"\"s\" a tutti i sottoinsiemi di R3 inclusi il segmento unitario lungo l'asse \"x\" [0,1] \u00d7 {0} \u00d7 {0}, il quadrato unitario sul piano XY [0,1] \u00d7 [0,1] \u00d7 {0} e il cubo unitario [0,1] \u00d7 [0,1] \u00d7 [0,1]. Per \"s\"=2, ci si aspetta che\nIl precedente esempio suggerisce che possiamo definire \"s\" la dimensione di Hausdorff di un insieme \"A\" se la sua misura di Hausdorff \"s\"-dimensionale \u00e8 positiva e finita; in realt\u00e0 dobbiamo modificare leggermente questa definizione. La dimensione di Hausdorff di \"A\" \u00e8 il valore di soglia \"s\" al di sotto del quale la misura di Hausdorff \"s\"-dimensionale \u00e8 \u221e e al di sopra del quale \u00e8 0. \u00c8 possibile che la misura di Hausdorff \"s\"-dimensionale di un insieme di dimensione \"s\" sia 0 o \u221e. Ad esempio R ha dimensione 1 e la sua misura di Hausdorff 1-dimensionale \u00e8 infinita.\nPer sorreggere questa costruzione della misura usiamo una teoria della misura appropriata per gli spazi metrici. Si definisce una famiglia di misure esterne metriche su \"X\" usando il \"Metodo\" II di costruzione delle misure esterne dovuto a Munroe (vedi misura esterna). Sia \"C\" la classe di tutti i sottoinsiemi di \"X\"; per ogni numero reale \"s\" sia \"p\"\"s\" la funzione \"A\" formula_4 diam(\"A\")\"s\" su \"C\". La \"misura di Hausdorff esterna\" di dimensione \"s\", indicata con \"H\"\"s\" \u00e8 la misura esterna corrispondente alla funzione \"p\"\"s\" su \"C\".\nQuindi per ogni sottoinsieme \"E\" di \"X\"\ndove l'estremo inferiore \u00e8 preso sulle successioni {\"A\"\"i\"}\"i\" che coprono \"E\" con insiemi di diametro \u2264 \u03b4. allora\nQuindi la dimensione di Hausdorff si definisce come l'estremo inferiore di tutti gli \"h\" &gt; 0 tali che, per ogni \u03b4 &gt; 0, \"E\" pu\u00f2 essere coperto da una quantit\u00e0 numerabile di insiemi chiusi di diametro \u2264 \u03b4, e la somma di tutte le potenze \"s\"-esime di questi diametri \u00e8 minore o uguale a \"h\".\nRisultati.\nLa misura di Hausdorff esterna \"H\"\"s\" \u00e8 definita per tutti i sottoinsiemi di \"X\". Ma in generale le propriet\u00e0 additive, cio\u00e8\nper \"A\" e \"B\" disgiunti valgono solo se \"A\" e \"B\" sono insiemi di Borel. Nella prospettiva di assegnare misura e dimensione a insiemi con propriet\u00e0 metriche insolite come i frattali, comunque, non \u00e8 una restrizione.\nTeorema. \"H\"\"s\" \u00e8 una misura metrica esterna. Allora tutti i sottoinsiemi di Borel di \"X\" sono misurabili e \"H\"\"s\" \u00e8 una misura numerabilmente additiva sulla \u03c3-algebra degli insiemi di Borel.\nChiaramente, se (\"X\", \"d\") e (\"Y\", \"e\") sono spazi metrici isomorfi, allora anche i corrispondenti spazi delle misure di Hausdorff sono isomorfi. \u00c8 utile osservare che la misura di Hausdorff si comporta bene anche in caso di limitate modifiche della metrica sottostante. La misura di Hausdorff \u00e8 un invariante di Lipschitz nel senso seguente: se \"d\" e \"d\"1 sono metriche su \"X\" tali che per qualche \"0&lt; C &lt; \u221e\" e per ogni \"x\", \"y\" in \"X\",\nallora le misure di Hausdorff corrispondenti \"H\"s, \"H\"1\"s\" soddisfano\nper ogni insieme di Borel \"E\".\nLa funzione \"s\" \u2192 \"H\"\"s\"(\"E\") \u00e8 non decrescente.\nDi fatto, si scopre che per tutti i valori di \"s\" , a parte eventualmente uno, \"H\"\"s\"(\"E\") \u00e8 o 0 o \u221e. Diciamo che \"E\" ha dimensione di Hausdorff positiva e finita se e solo se esiste un numero reale 0&lt;\"d\"&lt; \u221e tale che se \"s\" &lt; \"d\" allora \"H\"\"s\"(\"E\") = \u221e e se \"s\" &gt; \"d\", allora \"H\"\"s\"(\"E\") = 0. Se\n\"H\"\"s\"(\"E\")=0 per ogni \"s\" positivo, allora \"E\" ha dimensione di Hausdorff 0. Infine, se \"H\"\"s\"(\"E\")=\u221e per ogni \"s\" positivo, allora \"E\" ha dimensione di Hausdorff \u221e.\nLa dimensione di Hausdorff \u00e8 un numero reale esteso ben definito per ogni insieme \"E\" e abbiamo sempre 0 \u2264 \"d\"(\"E\") \u2264 \u221e. Segue dalla propriet\u00e0 di Lipschitz della misura di Hausdorff che la dimensione di Hausdorff \u00e8 un invariante di Lipschitz. La sua relazione con le propriet\u00e0 topologiche \u00e8 delineata pi\u00f9 avanti.\nNota che se \"m\" \u00e8 un intero positivo, la misura di Hausdorff \"m\"-dimensionale di Rm \u00e8 un riscalamento dell'usuale misura di Borel \"m\"-dimensionale \u03bb\"m\" normalizzata in modo che la misura di Borel del cubo unitario \"m\"-dimensionale [0,1]\"m\" sia 1. Infatti, per ogni insieme di Borel \"E\",\nOsservazione. alcuni autori adottano una definizione leggermente differente di misura di Hausdorff; la differenza \u00e8 nella normalizzazione, scelta in modo che la misura di Hausdorff \"m\"-dimensionale coincida esattamente con la misura di Borel \u03bb.\nVedi il riferimento bibliografico 'Federer' per ulteriori informazioni sulle misure frattali.\nDimensione di Hausdorff e dimensione topologica.\nSia \"X\" uno spazio metrico separabile arbitrario. Esiste una nozione di dimensione topologica per \"X\" definita ricorsivamente. \u00c8 sempre un intero (0, +\u221e) ed \u00e8 indicata con dimtop(\"X\").\nTeorema. Sia \"X\" non vuoto. allora\nInoltre\ndove \"Y\" varia sugli spazi metrici omeomorfi a \"X\". In altre parole, \"X\" e \"Y\" si basano sullo stesso insieme di punti e la metrica \"d\"\"Y\" di \"Y\" \u00e8 topologicamente equivalente a \"d\"\"X\".\nQuesti risultati sono stati dimostrati inizialmente da Edward Szpilrajn (1907-1976). Vedi anche il capitolo VII di Hurewicz e Wallman nei riferimenti bibliografici.\nInsiemi autosimili.\nMolti insiemi definiti da una condizione di autosimilarit\u00e0 hanno dimensioni che possono essere determinate esplicitamente. Grossolanamente, un insieme \"E\" \u00e8 autosimile se \u00e8 unione di copie rimpicciolite di s\u00e9 stesso. La definizione esatta \u00e8 data pi\u00f9 avanti.\nTeorema. Siano\napplicazioni contrattive su R\"n\" con costante di contrazione \"r\"\"j\" &lt; 1. allora esiste un unico insieme compatto \"non vuoto\" \"A\" tale che\nQuesto segue dal teorema delle contrazioni di Banach, applicato allo spazio metrico completo degli insiemi compatti non vuoti di R\"n\", dotati della distanza di Hausdorff.\nPer determinare la dimensione dell'insieme autosimile \"A\" (in certi casi) abbiamo bisogno di una condizione tecnica chiamata \"condizione di insieme aperto\" sulla successione di contrazioni \u03c8\"i\" espressa nel modo seguente: Esiste un insieme relativamente compatto \"V\" tale che\ndove gli insiemi in unione a sinistra sono a due a due disgiunti.\nTeorema. Supponiamo che la condizione di insieme aperto valga e che ogni \u03c8\"i\" sia una similitudine, cio\u00e8 la composizione di una isometria e di una dilatazione rispetto a un certo punto. Allora l'unico punto fisso di \u03c8 \u00e8 un insieme la cui dimensione di Hausdorff \u00e8 \"s\", dove \"s\" \u00e8 l'unica soluzione di\nNota che il coefficiente di contrazione della similitudine \u00e8 la grandezza della dilatazione.\nPossiamo usare questo teorema per calcolare la dimensione del triangolo di Sierpinski (talvolta chiamato guarnizione di Sierpinski). Si considerino i tre punti non collineari \"a\"1, \"a\"2, \"a\"3 nel piano R2 e sia \u03c8\"i\" la dilatazione di rapporto 1/2 rispetto ad \"a\"\"i\". L'unico punto fisso non vuoto dell'applicazione corrispondente \u03c8 \u00e8 una guarnizione di Sierpinski e la dimensione \"s\" \u00e8 l'unica soluzione di\nPrendendo il logaritmo naturale di entrambi i membri dell'equazione precedente, possiamo risolverla rispetto a \"s\", cio\u00e8:\nLa guarnizione di Sierpinski \u00e8 autosimile. In generale un insieme \"E\" punto fisso di una applicazione\n\u00e8 autosimile se e solo se le intersezioni\ndove \"s\" \u00e8 la dimensione di Hausdorff di \"E\". \u00c8 chiaro nel caso della guarnizione di Sierpinski (le intersezioni sono solo punti), ma \u00e8 vero pi\u00f9 in generale:\nTeorema. Nelle stesse condizioni del teorema precedente, l'unico punto fisso di \u03c8 \u00e8 autosimile.\nSignificato intuitivo.\nQuesta condizione richiede intuitivamente che gli insiemi considerati non si \"sovrappongano\" troppo. Se la condizione non \u00e8 verificata il calcolo della dimensione di Hausdorff con la formula precedente pu\u00f2 portare a dei risultati inconsistenti. Ad esempio si consideri la classe di applicazioni che trasformano un quadrato in quattro quadrati scalati di 1/2 e centrati nel punto medio dei lati del quadrato precedente (vedi figura). Se i quadrati sono ruotati di 45\u00b0 (seconda figura) la formula restituisce ancora 2, nonostante l'insieme ottenuto sia chiaramente frattale. Nell'ultimo caso i quadrati sono scalati di formula_21; e, bench\u00e9 la figura ottenuta sia bidimensionale, la formula restituisce 4."}
{"id": "203877", "revid": "1181", "url": "https://it.wikipedia.org/wiki?curid=203877", "title": "Integrali impropri", "text": ""}
{"id": "203878", "revid": "22416", "url": "https://it.wikipedia.org/wiki?curid=203878", "title": "Nome e cognome", "text": "Nome e cognome \u00e8 l'ottavo album in studio del cantautore italiano Luciano Ligabue, pubblicato il 16 settembre 2005 dalla Warner Bros. Records.\nL'edizione rimasterizzata su CD \u00e8 del 23 dicembre 2008 e il 29 gennaio 2010 viene ristampato in edizione LP rosso e nero a tiratura limitata.\nDescrizione.\nPubblicato tre anni dopo l'ultimo lavoro di inediti, doveva inizialmente intitolarsi \"Ligabue\", esattamente come il primo album del cantautore, a simboleggiare un ritorno delle sonorit\u00e0 tipiche degli inizi della sua carriera.\nIn realt\u00e0 con l'album si ricercano nuove sonorit\u00e0, pi\u00f9 originali rispetto al precedente album \"Fuori come va?\" (ma sempre restando nel campo rock), affidando buona parte degli arrangiamenti ad altri musicisti che hanno integrato (e in qualche caso sostituito) in fase di incisione i tradizionali collaboratori dell'artista.\nPer dieci anni, infatti, a partire dall'album \"Buon compleanno Elvis\" del 1995, il cantautore emiliano \u00e8 stato accompagnato da una formazione fissa (denominata in seguito \"La Banda\"), che collaborava attivamente alla stesura dell'arrangiamento dei brani e, perci\u00f2, alla creazione di uno stile musicale riconoscibile. Alcuni elementi della \"Banda\" si sono affermati anche come solisti, probabilmente apprezzati per lo stile ritrovabile negli album di Ligabue.\nRidotti gli interventi del chitarrista Federico Poggipollini e scartata l'ipotesi di registrare col solo Mel Previte, si aggiunge alla \"Banda\" il giovane chitarrista emiliano Niccol\u00f2 Bossini, cui viene affidato l'arrangiamento della parte di chitarra nella maggioranza delle canzoni. Bossini, introduce sonorit\u00e0 pulite e di tipico richiamo British, riducendo al minimo assoli e riff d'impatto. Il nuovo stile sembra gradito a Ligabue, come affermato in alcune interviste. Tastiere, cori, registrazione e missaggio sono invece sempre curati da Fabrizio Simoncioni.\nPoggipollini, passionale ex Litfiba e storico chitarrista di Ligabue che raccolse il testimone di Max Cottafavi a met\u00e0 degli anni 90, appare nella traccia \"Le donne lo sanno\" ed in \"Vivere a orecchio\". Mel Previte, vero artefice (assieme a Fabrizio Barbacci) del tipico american sound del Ligabue di \"Buon compleanno Elvis\", compare in \"Lettera a G\". Assente invece il batterista Roberto Pellati, che tuttavia continuer\u00e0 ad accompagnare Ligabue dal vivo, come del resto lo stesso Poggipollini. Proprio nei concerti, \"La Banda\" suona al completo, compreso Bossini, mentre il tastierista (e tecnico del suono) Fabrizio Simoncioni lascia il posto alla new entry Jos\u00e8 Fiorilli.\nIl confermato bassista 'Rigo' Righetti dimostra un grande desiderio di sperimentazione, in linea con lo spirito che accomuna tutto l'album, componendo i giri di basso pi\u00f9 ricercati del suo stile e riaffermando la sua importanza all'interno della base ritmica dei pezzi.\nIl titolo dell'album deriva da un verso dell'ultima traccia, \"Sono qui per l'amore\", e vuole manifestare una certa attinenza con la vita e gli alti e bassi del suo stesso autore, che spesso ha definito il disco una sorta di \"autoritratto\" o di \"autoscatto dell'anima\".\nNei testi non si ritrova il Ligabue crudo, diretto e spontaneo dei primi album, e nemmeno quello disilluso, realista e un po' visionario di \"Buon compleanno Elvis\" e \"Miss Mondo\", piuttosto un artista riflessivo, romantico e legato ai temi della quotidianit\u00e0 e al rapporto sentimentale con l'altro sesso."}
{"id": "203879", "revid": "125450291", "url": "https://it.wikipedia.org/wiki?curid=203879", "title": "Musaceae", "text": "Le Musacee (\"Musaceae\") sono una famiglia di piante monocotiledoni dell'ordine Zingiberales.\nSono native delle aree tropicali del vecchio continente; il genere pi\u00f9 ampio e anche il pi\u00f9 importante economicamente nella famiglia \u00e8 \"Musa\" a cui appartengono le banane e i platani.\nTassonomia.\nLa famiglia delle Musaceae prende nome dal genere \"Musa\", il banano.\nAppartengono a questa famiglia due generi con circa 91 specie:\nLa famiglia Musaceae \u00e8 stata universalmente riconosciuta dai botanici sebbene con differenti delimitazioni. Le definizioni pi\u00f9 vecchie includevano comunemente dei generi che oggi appartengono alle Strelitziaceae.\nAlcuni autori includono in questa famiglia anche i generi attribuiti da altri alla vicina famiglia delle Strelitziacee."}
{"id": "203881", "revid": "697352", "url": "https://it.wikipedia.org/wiki?curid=203881", "title": "Integrale multiplo improprio", "text": ""}
{"id": "203883", "revid": "765341", "url": "https://it.wikipedia.org/wiki?curid=203883", "title": "Ballard", "text": "Navi.\nDue navi della Marina Militare degli Stati Uniti sono state chiamate USS Ballard, in onore di Edward J. Ballard:"}
{"id": "203884", "revid": "697352", "url": "https://it.wikipedia.org/wiki?curid=203884", "title": "Integrale doppio improprio", "text": ""}
{"id": "203885", "revid": "697352", "url": "https://it.wikipedia.org/wiki?curid=203885", "title": "Integrale triplo improprio", "text": ""}
{"id": "203889", "revid": "1904508", "url": "https://it.wikipedia.org/wiki?curid=203889", "title": "Kara\u0111or\u0111evi\u0107", "text": "I Kara\u0111or\u0111evi\u0107 (in alfabeto cirillico serbo: \u041a\u0430\u0440\u0430\u0452\u043e\u0440\u0452\u0435\u0432\u0438\u045b, in alfabeto latino normalmente traslitterato Karageorgevic) erano la dinastia regnante di Serbia, discendente da Kara\u0111or\u0111e. Essi sono stati grandi feudatari della dinastia Obrenovi\u0107. I Kara\u0111or\u0111evi\u0107 persero il trono nel novembre del 1945 quando la Jugoslavia divenne una repubblica.\nI membri regnanti furono:\nMembri odierni non regnanti:\nTra Aleksandar e Pietro I ci furono Milo\u0161 Obrenovi\u0107 (1858\u20131860), fondatore della dinastia Obrenovi\u0107, Mihailov Obrenovi\u0107 (1862\u20131868), Milan Obrenovi\u0107 (granduca 1868\u20131882 e re 1882\u20131889) e Aleksandar Obrenovi\u0107 (1889\u20131903); dopo l'assassinio di quest'ultimo, Petar Kara\u0111or\u0111evi\u0107 fu incoronato re.\nPretendenti al trono.\nI Kara\u0111or\u0111evic sono molto attivi in Serbia in molteplici modi e politicamente sostengono che la monarchia parlamentare costituzionale sarebbe la miglior soluzione per la stabilit\u00e0, l'unit\u00e0 e la continuit\u00e0 della Serbia, che auspicano si sviluppi come paese democratico all'interno dell'Unione europea.\nIl principe ereditario Alessandro II vive dal 2001 a Belgrado nel Palazzo Reale. Come figlio dell'ultimo re, Pietro II, che non abdic\u00f2 mai, ha i pieni diritti di pretendente, anche se dice che la Serbia necessita prima di una piena democrazia, e poi di un sovrano. Il principe \u00e8 infatti noto per le sue opinioni tolleranti e democratiche. Ha unito personalmente l'opposizione politica su parecchi importanti temi prima della caduta di Milo\u0161evi\u0107 e nel palazzo riceve tutti i capi religiosi del paese, dimostrando il proprio desiderio per il rispetto dei diritti umani e di una regolare democrazia.\nI membri della casa reale sono molto dediti ad attivit\u00e0 umanitarie: la principessa ereditaria Caterina ha una Fondazione Umanitaria e suo marito Alessandro ha una propria Fondazione per la Cultura e l'Educazione, le cui attivit\u00e0 includono borse di studio, campi estivi ed altro.\nLa residenza ufficiale dell'erede al trono Alessandro \u00e8 la villa reale Beli Dvor situata nel sobborgo reale di Dedinje a Belgrado.\nSerbia e Jugoslavia.\nLa famiglia Kara\u0111or\u0111evic era inizialmente la Casa Reale di Serbia, poi la Casa Reale dei Serbi, Croati e Sloveni ed infine la Casa Reale di Jugoslavia, e con questa denominazione hanno regnato fino alla caduta della monarchia. Nel 2006 la Jugoslavia si \u00e8 dissolta in seguito ad una serie di avvenimenti iniziati nel 1990 e ci\u00f2 ha portato a far ereditare alla Serbia i diritti e gli obblighi del precedente stato. Di conseguenza, il principe Alessandro \u00e8 per diritto Principe Ereditario di Jugoslavia e di Serbia, lo stato sovrano che ha preso il posto della Repubblica Federale di Jugoslavia."}
{"id": "203890", "revid": "122844913", "url": "https://it.wikipedia.org/wiki?curid=203890", "title": "Mella (fiume)", "text": "Il Mella (la \"M\u00e8la\" in dialetto bresciano) \u00e8 un fiume a carattere torrentizio che attraversa la provincia di Brescia e fa da confine con quella di Cremona sfociando a Seniga nell'Oglio.\nCorso del fiume.\nLungo 96 km, nasce nella zona del Maniva, scorre nella Val Trompia e nella pianura fino alla confluenza nell'Oglio.\nA sud di Brescia passa tra il comune di Roncadelle e Chiesanuova (quartiere di Brescia), \u00e8 sormontato dalla Tangenziale Sud e dall'autostrada A4, taglia a met\u00e0 il comune di Castel Mella e si dirige verso il cuore della bassa bresciana toccando (tra gli altri) i comuni di Offlaga, Manerbio e Pavone Mella, prima di entrare in pianura e confluire da sinistra nell'Oglio presso Seniga; la confluenza \u00e8 punto di confine con il comune di Ostiano e la Provincia di Cremona.\nComuni attraversati.\nCollio, Bovegno, Pezzaze, Tavernole sul Mella, Marcheno, Gardone Val Trompia, Sarezzo, Villa Carcina, Concesio, Collebeato, Brescia, Roncadelle, Castel Mella, Azzano Mella, Capriano del Colle, Dello, Offlaga, Manerbio, Pavone del Mella, Cigole, Milzano, Pralboino, Seniga e Ostiano.\nStoria.\nNel 1527 una grande alluvione del Mella colpisce la Valtrompia e fa crollare il ponte di Pregno. \nNel 1531, 1536, 1557 e 1576 si verificano delle alluvioni nell'alta valle.\nNel 1850 una piena del Mella devasta la valle. L'avvocato Angelo Mazzoldi ne lasci\u00f2 un minuzioso ricordo: a partire dalla sera del 14 agosto \"un fragoroso rumore si spandea per l'aere come di montagne che si muovessero, cozzassero insieme e l'una sull'altra ruinassero.\" Solo all'alba ci si pot\u00e9 fare un'idea complessiva del danno enorme patito da tutta la valle. A Bovegno, Castello e Graticelle erano andati distrutti mulini e forno fusorio, a Pezzoro era stato rovinato il caseggiato Alzanola, a Lavone, Pezzaze e Tavernole furono distrutti altri mulini e fucine e il celebre forno fusorio danneggiato. Bovegno rimase isolato dalla provincia per pi\u00f9 di un mese, dato che la strada di valle era stata completamente travolta. Stessa scena si poteva registrare nel discendere la valle, dove \"non si vedono che fossi colmati, muri atterrati e portati sui campi, acquedotti e ponti scalzato o travolti, terreni non pi\u00f9 seminati ormai a biade o di piante ma di rovine.\" All'alba uno scenario irreale si present\u00f2 agli osservatori con \"cadaveri dei miseri che erano stati dalla corrente deposti al suolo, gli animali o morti o semivivi, le masserizie di ogni sorta ravviluppati fra gli alberi, fra i massi, fra le sabbie, raddoppiavano il terrore.\" Furono rovinate in maniera radicale le strade che percorrevano la valle. \nEconomia.\nIl fiume viene impiegato per irrigare i campi, propagando la sua acqua nella zona attraverso dei piccoli canali, comunemente chiamati fossi.\nAffluenti.\nIl Mella riceve inoltre svariati affluenti dalla sorgente alla foce:"}
{"id": "203892", "revid": "599013", "url": "https://it.wikipedia.org/wiki?curid=203892", "title": "Lago di Endine", "text": "Il lago di \u00c8ndine (\"Lac de \u00c8nden\" in bergamasco), \u00e8 un lago della provincia di Bergamo. Con una superficie di , \u00e8 situato a nella Val Cavallina, sviluppa un perimetro di circa 14 chilometri ed \u00e8 diviso tra i comuni di Endine Gaiano, Monasterolo del Castello, Ranzanico e Spinone al Lago.\nAspetti generali.\nIl lago di Endine si trova in Val Cavallina. Si raggiunge facilmente da Lovere e da Riva di Solto, o in senso inverso da Casazza, percorrendo la Strada statale 42 del Tonale e della Mendola che lo costeggia lungo tutta la sua sponda occidentale. Il lago occupa la parte centrale della valle, donandole caratteristiche peculiari tra cui una variegata flora spontanea.\nCon una forma allungata, il lago \u00e8 situato a 340 metri di altitudine ed \u00e8 alimentato, com'\u00e8 tipico dei bacini montani, da numerosi torrenti che scendono dai monti circostanti e ha un unico emissario, il Cherio, che scorre poi nella pianura per andare a confluire nell'Oglio.\nIl lago di Endine oggi.\nIl lago, incassato nella stretta valle tra alti rilievi, ha conservato pressoch\u00e9 intatto l'ambiente naturale, classificato in un primo tempo come zona di \"rilevante interesse ambientale\" dalla Regione Lombardia e successivamente \"parco\" e come tale soggetto a tutela.\nLe rive alternano fitti canneti, luogo di riproduzione della ricca fauna ittica e rifugio per la fauna avicola, a piccole spiagge molto frequentate nei fine settimana dai turisti che vi possono consumare la colazione al sacco in aree apposite.\nLe acque, sufficientemente limpide, tendono ad un caratteristico colore verde scuro. Sulla sponda occidentale, oltre la strada statale 42, il territorio \u00e8 intensamente antropizzato, soprattutto nella parte inferiore; la sponda orientale meno soleggiata, per contro, presenta pochi abitati.\nIl perimetro del lago \u00e8 totalmente percorribile, essendo affiancato sul lato est dalla strada che collega Monasterolo del Castello a Endine Gaiano. Qualche chilometro a nord-est di quest'ultimo centro si incontra un altro minuscolo specchio d'acqua, il lago di Gaiano, lungo non pi\u00f9 di 200 metri e largo 100, molto rinomato per la pesca al luccio.\nL'abitato e il territorio circostante non presentano sopravvivenze monumentali di grande rilievo a parte il castello medievale dei Suardi situato a Bianzano, da cui si potevano controllare i traffici sul lago. Vi si praticano gli sport d'acqua (vela, windsurf, canoa e canottaggio), e la pesca.\nNon \u00e8 consentito il campeggio libero, n\u00e9 l'uso di barche a motore.\nAntiche mulattiere da Endine Gaiano e dalla riva destra salgono sino a Ranzanico e da qui a Bianzano. I piccoli paesi rivieraschi hanno chiesette ricche di opere d'arte.\nNei giorni pi\u00f9 freddi dell'inverno il lago si ricopre di uno strato di ghiaccio e si pu\u00f2 percorrere a piedi e in alcuni punti con i pattini o in bicicletta (per quanto vietato dai regolamenti comunali per motivi di sicurezza). La percorribilit\u00e0 invernale del lago ghiacciato era sfruttata fino al XIX secolo per raggiungere da Monasterolo la riva occidentale, attraverso il punto pi\u00f9 stretto del lago, l\u00e0 dove il promontorio di Monasterolo, tenuto a parco pubblico, si protende verso Spinone al lago.\nFino a qualche decennio fa era tradizione attendere che, al formarsi della crosta di ghiaccio, il parroco di Endine benedicesse la stessa prima che qualcuno osasse avventurarvisi sopra. Pare che la Curia abbia sconsigliato il parroco dell'assumersi le responsabilit\u00e0 connesse a tale azione e, di conseguenza, la cerimonia della benedizione del ghiaccio \u00e8 stata abolita."}
{"id": "203893", "revid": "1543377", "url": "https://it.wikipedia.org/wiki?curid=203893", "title": "Mallero", "text": "Il Mallero \u00e8 un torrente della Provincia di Sondrio. \nDescrizione.\nNasce dal Monte del Forno, forma la Valmalenco e confluisce da destra nel fiume Adda dopo aver attraversato Sondrio. Attraversa inoltre i comuni di Chiesa in Valmalenco, Torre di Santa Maria e Spriana. \nSi origina da tre bracci distinti che si uniscono in localit\u00e0 Chiareggio, due di origine glaciale (ghiacciaio del Ventina e Monte del Forno) e uno di origine sorgiva (val Muretto)."}
{"id": "203898", "revid": "8432", "url": "https://it.wikipedia.org/wiki?curid=203898", "title": "Hans Hermann Hoppe", "text": ""}
{"id": "203904", "revid": "110157", "url": "https://it.wikipedia.org/wiki?curid=203904", "title": "Provincia di Ruyigi", "text": "La provincia di Ruyigi \u00e8 una delle 18 province del Burundi con 400.530 abitanti (censimento 2008).\nPrende il nome dal suo capoluogo Ruyigi.\nSuddivisione amministrativa.\nLa provincia \u00e8 suddivisa in 7 comuni:"}
{"id": "203906", "revid": "31886", "url": "https://it.wikipedia.org/wiki?curid=203906", "title": "Nocona (hardware)", "text": "Nocona era il nome in codice del successore del core Prestonia alla base della CPU Intel Xeon DP per sistemi biprocessore, presentato a giugno 2004.\nIl predecessore Prestonia era stato il core pi\u00f9 longevo utilizzato nella famiglia dei processori Xeon, dato che rimase sul mercato per pi\u00f9 di due anni.\nCaratteristiche tecniche.\nProcesso produttivo.\nNocona port\u00f2 il processo produttivo a 90 nm anche nel campo dei server dopo essere stato prima introdotto, sebbene con scarso successo, nel mercato desktop grazie al Pentium 4 Prescott.\nAl pari di Prescott, le modifiche a livello di architettura coincidenti con il cambio di processo produttivo furono diverse, e in particolare l'allungamento della pipeline passata da 20 a 31 stadi; tale modifica doveva, nelle intenzioni di Intel, consentire un rapido aumento delle frequenze operative, ma il tempo dimostr\u00f2 poi che i presupposti erano sbagliati: la grande inefficienza di una pipeline tanto lunga non offriva le prestazioni sperate e anzi le nuove CPU avevano seri problemi di dissipazione termica. Malgrado le modifiche architetturali, il socket utilizzato per Nocona rimase il \"vecchio\" 604, gi\u00e0 utilizzato per gli Xeon Prestonia sebbene i nuovi requisiti elettrici e le nuove funzionalit\u00e0 implementate richiedevano comunque un cambio di scheda madre.\nIl bus utilizzato era quello a 800 MHz, abbinato a memorie RAM DDR2, mentre il quantitativo di cache era stata raddoppiato rispetto a quello implementato nel core Prestonia; al pari di Prescott, in Nocona la cache L1 era di 16 KB, mentre quella L2 di 1 MB. Non vennero mai realizzate invece versioni di Nocona dotate anche di cache L3, probabilmente perch\u00e9 il nuovo quantitativo di cache L2, rendeva queste soluzioni poco competitive in abbinamento ai software del tempo, che difficilmente si sarebbero avvantaggiati di quantitativi di cache pi\u00f9 ampi.\nA inizio 2005 arriv\u00f2 anche un modello a 3,6 GHz dotato di un quantitativo di cache L2 ancora maggiore, pari a 2 MB e a fine febbraio 2005 le vendite di Nocona avevano gi\u00e0 raggiunto le 2 milioni di unit\u00e0.\nTecnologie implementate.\nOltre al supporto alle istruzioni MMX, SSE ed SSE2, ereditate da Prestonia, Nocona vantava anche il supporto alle nuove SSE3, gi\u00e0 introdotte con il primo processore a 90 nm, il Pentium 4 Prescott. Venne implementata nuovamente la tecnologia Hyper-Threading, originariamente introdotta con Prestonia, e per la prima volta venne reso disponibile il supporto all'esecuzione di codice a 64 bit grazie alle istruzioni EM64T. In un secondo momento, a partire dal 6 ottobre 2004, grazie al nuovo stepping E0, venne rinnovata l'intera gamma dei processori Nocona con l'introduzione della tecnologia di protezione XD-bit, non presente nelle prime versioni; tali nuovi modelli erano identificati dalla lettera \"j\" nel proprio nome commerciale.\nChipset supportati.\nInizialmente era previsto che, al debutto, il processore Nocona utilizzasse il chipset iE7501, evoluzione del modello iE7500 e dotato del supporto alla frequenza di BUS di 533 MHz per poi, ad inizio 2004, passare al nuovo iE7520 (conosciuto anche con il nome in codice di Lindenhurst), che avrebbe fornito supporto alla frequenza di BUS di 667 MHz.\nSuccessivamente invece, Intel ha deciso di \"saltare\" questi due passi intermedi e utilizzare direttamente il nuovo BUS a 800 MHz (sempre supportato dal chipset iE7520 Lindenhurst grazie ad una leggera riprogettazione), originariamente non previsto, ma riconsiderato alla luce dei risultati ottenuti in ambito desktop dai Pentium 4 dotati di questo ampio canale di comunicazione.\nParallelamente, venne presentato anche il chipset iE7525 (Tumwater) che veniva invece utilizzato nei sistemi workstation, relegando quello Lindenhurst al solo impiego nei server; per entrambi i chipset era presente il supporto alla frequenza di BUS di 800 MHz.\nIl chipset Lindenhurst (di cui esisteva anche una versione a basso costo Lindenhurst-VS iE7320 che supportava memoria RAM DDR) implementava anche il supporto alla memoria DDR2 e BUS d'interconnessione PCI Express x8 e x4, mentre Tumwater supportava anche PCI Express x16.\nPrezzi dei vari modelli al lancio.\nDi seguito i prezzi dei primi modelli arrivati sul mercato:\nAd ottobre 2004 arriv\u00f2 anche una versione a voltaggio ridotto:\nModelli arrivati sul mercato.\nLa tabella seguente mostra i modelli di Xeon, basati sul core Nocona, arrivati sul mercato. Molti di questi condividono caratteristiche comuni pur essendo basati su diversi core; per questo motivo, allo scopo di rendere maggiormente evidente tali affinit\u00e0 e \"alleggerire\" la visualizzazione alcune colonne mostrano un valore comune a pi\u00f9 righe. Di seguito anche una legenda dei termini (alcuni abbreviati) usati per l'intestazione delle colonne:\n&lt;BR&gt;\n\"Nota: la tabella soprastante \u00e8 un estratto di quella completa contenuta nella pagina dello Xeon.\"\nIl successore.\nIl 15 febbraio 2005 Intel present\u00f2 il successore di Nocona, Irwindale, che tuttavia non introdusse novit\u00e0 rivoluzionarie rispetto a Nocona; la cache L2 era stata portata a 2 MB e venne introdotto il supporto alla tecnologia di risparmio energetico SpeedStep. Il clock invece rimase pressoch\u00e9 identico."}
{"id": "203907", "revid": "110157", "url": "https://it.wikipedia.org/wiki?curid=203907", "title": "Provincia di Rutana", "text": "La provincia di Rutana \u00e8 una delle 18 province del Burundi con 333.510 abitanti (censimento 2008).\nPrende il nome dal suo capoluogo Rutana.\nSuddivisione amministrativa.\nLa provincia \u00e8 suddivisa in 6 comuni:"}
{"id": "203908", "revid": "648655", "url": "https://it.wikipedia.org/wiki?curid=203908", "title": "Provincia di Ngozi", "text": "La provincia di Ngozi \u00e8 una delle 18 province del Burundi con 660.717 abitanti (censimento 2008).\nPrende il nome dal suo capoluogo Ngozi.\nSuddivisione amministrativa.\nLa provincia \u00e8 suddivisa in 9 comuni:"}
{"id": "203909", "revid": "110157", "url": "https://it.wikipedia.org/wiki?curid=203909", "title": "Provincia di Mwaro", "text": "La provincia di Mwaro \u00e8 una delle 18 province del Burundi con 273.143 abitanti (censimento 2008).\nPrende il nome dal suo capoluogo Mwaro.\nSuddivisione amministrativa.\nLa provincia \u00e8 suddivisa in 6 comuni:"}
{"id": "203910", "revid": "110157", "url": "https://it.wikipedia.org/wiki?curid=203910", "title": "Provincia di Muyinga", "text": "La provincia di Muyinga \u00e8 una delle 18 province del Burundi con 632.409 abitanti (censimento 2008).\nPrende il nome dal suo capoluogo Muyinga.\nSuddivisione amministrativa.\nLa provincia \u00e8 suddivisa in 7 comuni:"}
{"id": "203911", "revid": "2079236", "url": "https://it.wikipedia.org/wiki?curid=203911", "title": "Vorticit\u00e0", "text": "In fluidodinamica si definisce vorticit\u00e0 la grandezza vettoriale:\novverosia il rotore della velocit\u00e0; rappresenta inoltre la densit\u00e0 superficiale di circolazione:\nLa vorticit\u00e0 \u00e8 poi collegata alla velocit\u00e0 di rotazione di un elemento di fluido e in particolare si dimostra studiandone la deformazione che:\ndove formula_6 \u00e8 la velocit\u00e0 istantanea di rotazione rigida dell'elemento di fluido.\nIn generale la dinamica della vorticit\u00e0 \u00e8 descritta dall'equazione della vorticit\u00e0.\nFluidi incomprimibili.\nIn un fluido incomprimibile la vorticit\u00e0 nasce solo in presenza di contorni solidi e deriva dalla \"condizione di aderenza\", ossia che il flusso non scorra sulla parete. La velocit\u00e0 relativa tra fluido e contorno solido \u00e8 in altre parole considerata nulla e le particelle a diretto contatto con la parete vi aderiranno, mentre quelle appena pi\u00f9 distanti avranno una certa velocit\u00e0 relativa non nulla.\nConsideriamo una corrente uniforme ed una lastra piana di lunghezza \"\u0394y\" e di spessore trascurabile immersa nello stesso verso della corrente presente nel campo. Consideriamo una superficie bidimensionale infinitesima di fluido \"dx \u0394y\", dove con \"x\" si \u00e8 indicato l'asse parallelo al flusso e con \"y\" l'asse normale alla lastra, a contatto con la faccia superiore della lastra stessa. La circolazione al contorno sar\u00e0 perci\u00f2 in base al teorema del rotore:\nL'elemento avr\u00e0 sulla faccia superiore una velocit\u00e0 lungo l'asse \"x\", mentre sulla faccia inferiore, a contatto con la lastra, dovr\u00e0 soddisfare la condizione al contorno di aderenza, perci\u00f2 l'equazione si riduce a:\nda cui si deduce che la quantit\u00e0 di vorticit\u00e0 totale presente ad una certa coordinata \"x\" della lastra sar\u00e0:\nla vorticit\u00e0 sulla faccia superiore della piastra sar\u00e0 di conseguenza:\nCon analoghe considerazioni si arriva a dire che la vorticit\u00e0 totale presente sulla faccia inferiore sar\u00e0:\nEseguendo la somma di questi due termini si pu\u00f2 notare che la vorticit\u00e0 globale del flusso \u00e8 nulla, come lo era prima di incontrare la lastra.\nNel caso di corpi con uno spessore, come per esempio un profilo alare simmetrico ad incidenza nulla, qualitativamente la dinamica \u00e8 la stessa, ma ora il corpo sposter\u00e0 le particelle di fluido durante il suo moto anche in direzione normale alla corrente indisturbata per soddisfare la \"condizione di impermeabilit\u00e0\" (il corpo non \u00e8 penetrabile dal fluido). Si former\u00e0 quindi un campo di moto intorno al corpo che sar\u00e0 soluzione dell'equazione di Laplace che dar\u00e0 come risultato un flusso potenziale caratterizzato da un punto di ristagno anteriore \"r\" e da un punto di ristagno posteriore \"r + \u0394r\" ed in particolare sar\u00e0 nota la velocit\u00e0 alla parete. Indicando con \"r\" l'ascissa curvilinea lungo il profilo, la vorticit\u00e0 complessiva presente in un punto della superficie del profilo sar\u00e0:\ndove \"\u0394r\" \u00e8 lo spessore locale dello strato di fluido presente a diretto contatto con la superficie del corpo interessato dalla presenza di vorticit\u00e0.\nLa vorticit\u00e0 complessiva sulla faccia superiore sar\u00e0:\nmentre quella sulla faccia inferiore sar\u00e0:\nLa somma delle due vorticit\u00e0 \u00e8 ancora nulla.\nQuesto non \u00e8 casuale perch\u00e9 per i fluidi incomprimibili sussiste un teorema di conservazione della vorticit\u00e0. Per i problemi tridimensionali questo pu\u00f2 essere facilmente verificato partendo dal fatto che in questo caso vale comunque:\nPer i problemi bidimensionali la rigorosit\u00e0 di questo teorema \u00e8 stata dimostrata rigorosamente solo di recente da J.C.Wu. e si \u00e8 visto che la conservazione continua a valere se si considera oltre alla vorticit\u00e0 presente nel fluido anche quella presente all'interno dei corpi immersi dentro al fluido definendola come il doppio della loro velocit\u00e0 angolare, coerentemente anche al significato fisico della vorticit\u00e0. Si pu\u00f2 quindi scrivere in questo caso:\ndove il dominio \"R\" va scelto come spiegato considerando anche i corpi presenti dentro il campo di moto.\nDinamica della vorticit\u00e0 in un fluido incomprimibile.\nL'equazione della dinamica della vorticit\u00e0 pu\u00f2 essere scritta facendo il rotore di tutti i termini dell'equazione di bilancio della quantit\u00e0 di moto scritta per un fluido incomprimibile nella forma:\ndove formula_18\nConsiderando le seguenti relazioni vettoriali:\nsi ottiene, definendo formula_24 la diffusivit\u00e0 cinematica:\ne quindi, poich\u00e9 valgono:\ne:\nsi ottiene:\nriordinando i termini:\nNel caso in cui la vorticit\u00e0 sia nulla diremo che il flusso trattato sar\u00e0 irrotazionale. Quest'ultimo concetto \u00e8 piuttosto rilevante in quanto una corrente irrotazionale ammette l'esistenza di una funzione \"f\", definita a meno di una costante, tale per cui formula_30, tale funzione sar\u00e0 la funzione potenziale del campo. Inoltre essendo per il teorema del rotore:\ndove formula_32 \u00e8 il versore normale alla superficie \"S\" e formula_33 \u00e8 il tratto infinitesimo della curva presa nel campo, la circuitazione di formula_34 sar\u00e0 nulla per qualsiasi circuito chiuso preso nel campo.\nIn un fluido incomprimibile la vorticit\u00e0 rappresenta la risultante delle azioni viscose agenti su una particella fluida. Se questa grandezza \u00e8 zero, l'equazione che ne regola il moto \u00e8 identica a quella di un fluido non viscoso. Attenzione, questo non vuol dire che le azioni viscose siano nulle, ma solo la loro risultante. La vorticit\u00e0 non dice nulla sull'entit\u00e0 delle forze viscose, ma solo sulla loro rilevanza dinamica.\nNella teoria dello strato limite di Prandtl, per esempio, si divide il dominio in due parti, lo strato limite, dove la vorticit\u00e0 \u00e8 decisamente non nulla, e la parte esterna, in cui il flusso \u00e8 irrotazionale, e dove \u00e8 quindi possibile definire una funzione potenziale della velocit\u00e0;\nquesto semplifica moltissimo il problema matematico che diventa a questo punto facilmente risolvibile con l'aiuto di un calcolatore."}
{"id": "203912", "revid": "110157", "url": "https://it.wikipedia.org/wiki?curid=203912", "title": "Provincia di Muramvya", "text": "La provincia di Muramvya \u00e8 una delle 18 province del Burundi con 292.589 abitanti (censimento 2008).\nPrende il nome dal suo capoluogo Muramvya.\nSuddivisione amministrativa.\nLa provincia \u00e8 suddivisa in cinque comuni:"}
{"id": "203914", "revid": "1013865", "url": "https://it.wikipedia.org/wiki?curid=203914", "title": "Provincia di Makamba", "text": "La provincia di Makamba \u00e8 una delle 18 province del Burundi con 430.899 abitanti (censimento 2008). \u00c8 la provincia pi\u00f9 meridionale dello Stato.\nPrende il nome dal suo capoluogo Makamba.\nSuddivisione amministrativa.\nLa provincia \u00e8 suddivisa in sei comuni:"}
{"id": "203915", "revid": "110157", "url": "https://it.wikipedia.org/wiki?curid=203915", "title": "Provincia di Kirundo", "text": "La provincia di Kirundo \u00e8 una delle 18 province del Burundi con 628.256 abitanti (censimento 2008).\nPrende il nome dal suo capoluogo Kirundo.\nSuddivisione amministrativa.\nLa provincia \u00e8 suddivisa in 7 comuni:"}
{"id": "203916", "revid": "104458", "url": "https://it.wikipedia.org/wiki?curid=203916", "title": "Affoltern", "text": ""}
{"id": "203917", "revid": "834", "url": "https://it.wikipedia.org/wiki?curid=203917", "title": "Provincia di Kayanza", "text": "La provincia di Kayanza \u00e8 una delle 18 province del Burundi con 585.412 abitanti (censimento 2008).\nPrende il nome dal suo capoluogo Kayanza.\nSuddivisione amministrativa.\nLa provincia \u00e8 suddivisa in 9 comuni:"}
{"id": "203918", "revid": "110157", "url": "https://it.wikipedia.org/wiki?curid=203918", "title": "Provincia di Karuzi", "text": "La provincia di Karuzi \u00e8 una delle 18 province del Burundi con 436.443 abitanti (censimento 2008).\nPrende il nome dal suo capoluogo Karuzi.\nSuddivisione amministrativa.\nLa provincia \u00e8 suddivisa in 7 comuni:"}
{"id": "203919", "revid": "1013865", "url": "https://it.wikipedia.org/wiki?curid=203919", "title": "Provincia di Gitega", "text": "La provincia di Gitega \u00e8 una delle 18 province del Burundi con una popolazione stimata di 1.100.000 abitanti.\nPrende il nome dal suo capoluogo Gitega.\nSuddivisione amministrativa.\nLa provincia \u00e8 suddivisa in 11 comuni:"}
{"id": "203920", "revid": "110157", "url": "https://it.wikipedia.org/wiki?curid=203920", "title": "Provincia di Cibitoke", "text": "La provincia di Cibitoke \u00e8 una delle 18 province del Burundi con 460.435 abitanti (censimento 2008). Prende il nome dal suo capoluogo Cibitoke.\nSuddivisione amministrativa.\nLa provincia \u00e8 suddivisa in 6 comuni:"}
{"id": "203921", "revid": "767487", "url": "https://it.wikipedia.org/wiki?curid=203921", "title": "George Winston", "text": "Winston \u00e8 nato nel Michigan ma \u00e8 cresciuto nel Montana. \u00c8 uno degli artisti di maggior successo dell'etichetta discografica Windham Hill Records.\nIl suo album \"Forest\" del 1994 vinse un Grammy Award nel 1996 per il \"Miglior Album New Age\".\nL'album \"Night Divides The Day: The Music of the Doors\" del 2002 \u00e8 dedicato alla musica dei Doors."}
{"id": "203922", "revid": "110157", "url": "https://it.wikipedia.org/wiki?curid=203922", "title": "Provincia di Cankuzo", "text": "La provincia di Cankuzo \u00e8 una delle 18 province del Burundi con 228.873 abitanti (censimento 2008). Prende il nome dal suo capoluogo Cankuzo.\nSuddivisione amministrativa.\nLa provincia \u00e8 suddivisa in 5 comuni:"}
{"id": "203923", "revid": "984922", "url": "https://it.wikipedia.org/wiki?curid=203923", "title": "Provincia di Bururi", "text": "La provincia di Bururi \u00e8 una delle 18 province del Burundi con 574.013 abitanti (censimento 2008).\nComprende la citt\u00e0 di Bururi, capoluogo dell'omonima provincia, e la citt\u00e0 di Rumonge, che si trova sulle sponde del lago Tanganika.\nNella provincia di Bururi si trova la riserva naturale di Bururi, dove si pu\u00f2 ammirare il tipico paesaggio della foresta tropicale montana dell'Africa. Cos\u00ec come nella riserva naturale di Ruomonge, si pu\u00f2 ammirare il paesaggio della foresta semi-decidua e come nella riserva naturale Kigwena, si pu\u00f2 ammirare il paesaggio della foresta tropicale di pianura.\nLa citt\u00e0 di Bururi \u00e8 famosa per aver dato i natali a molti capi militari e politici del paese; tre di questi sono stati presidenti del Paese, in successione dall'anno di indipendenza del Paese.\nQui si trova la sorgente pi\u00f9 meridionale del fiume Nilo, su un altopiano a 2150 metri sul livello del mare.\nSuddivisione amministrativa.\nLa provincia \u00e8 suddivisa nei seguenti comuni:"}
{"id": "203924", "revid": "104458", "url": "https://it.wikipedia.org/wiki?curid=203924", "title": "Affoltern am Albis", "text": "Affoltern am Albis (toponimo tedesco) \u00e8 un comune svizzero di 11\u00a0900 abitanti del Canton Zurigo, nel distretto di Affoltern del quale \u00e8 capoluogo; ha lo status di citt\u00e0.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nInfrastrutture e trasporti.\nAffoltern am Albis \u00e8 servito dall'omonima stazione sulla ferrovia Zurigo-Zugo.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "203927", "revid": "1776051", "url": "https://it.wikipedia.org/wiki?curid=203927", "title": "Hedingen", "text": "Hedingen (toponimo tedesco) \u00e8 un comune svizzero di 3\u00a0687 abitanti del Canton Zurigo, nel distretto di Affoltern.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nInfrastrutture e trasporti.\nHedingen \u00e8 servito dall'omonima stazione sulla ferrovia Zurigo-Zugo.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "203932", "revid": "110157", "url": "https://it.wikipedia.org/wiki?curid=203932", "title": "Aesch (Zurigo)", "text": "Aesch (toponimo tedesco; fino al 2001 ufficialmente Aesch bei Birmensdorf) \u00e8 un comune svizzero di 1\u00a0275 abitanti del Canton Zurigo, nel distretto di Dietikon.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "203935", "revid": "111373", "url": "https://it.wikipedia.org/wiki?curid=203935", "title": "M\u00e4genwil", "text": "M\u00e4genwil (toponimo tedesco) \u00e8 un comune svizzero di 2\u00a0118 abitanti del Canton Argovia, nel distretto di Baden.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nInfrastrutture e trasporti.\nM\u00e4genwil \u00e8 servito dall'omonima stazione sulle linee Zurigo-Olten e Zofingen-Wettingen.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "203939", "revid": "111373", "url": "https://it.wikipedia.org/wiki?curid=203939", "title": "Othmarsingen", "text": "Othmarsingen (toponimo tedesco) \u00e8 un comune svizzero di 2\u00a0782 abitanti del Canton Argovia, nel distretto di Lenzburg.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nInfrastrutture e trasporti.\nOthmarsingen \u00e8 servito dall'omonima stazione sulle linee Zurigo-Olten e Zofingen-Wettingen.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "203941", "revid": "363629", "url": "https://it.wikipedia.org/wiki?curid=203941", "title": "Banco ottico", "text": "Il banco ottico \u00e8 una speciale fotocamera professionale, dotata di speciali funzioni assenti nelle fotocamere portatili, che utilizza pellicola piana nella fotografia tradizionale, o sensori ad alta definizione nella fotografia digitale. Viene per lo pi\u00f9 impiegata nello studio fotografico per la realizzazione di \"still life\" o in esterni nella fotografia architettonica.\nCaratteristiche.\nIl banco ottico \u00e8 usato principalmente nella fotografia professionale di architettura. Le diverse parti sono montate su una rotaia e la parte anteriore \u00e8 collegata con la posteriore da un soffietto, in modo che si possa variare la geometria della macchina per ottimizzare la messa a fuoco o correggere le distorsioni prospettiche dell'immagine. Tutti i movimenti sono controllati mediante dispositivi micrometrici, in modo da ottenere la massima precisione negli spostamenti.\nComponenti.\n\u00c8 composto da:\nIl banco ottico non possiede nessuno degli automatismi pi\u00f9 elementari presenti su macchine reflex o medio formato, sia analogiche che digitali, necessari alla lettura e definizione dell'esposizione. Tutti gli elementi per la lettura dell'esposizione, come l'esposimetro a sonda o il classico esposimetro per luce incidente, sono applicabili a parte.\nBasculaggio e decentramento.\nEntrambe le standarte hanno poi la possibilit\u00e0 di modificare la propria angolazione e posizione, sia sull'asse verticale, che su quello orizzontale. Questi movimenti sono detti rispettivamente basculaggio e decentramento e sono ottenibili grazie a dispositivi meccanici, per alcuni modelli micrometrici, oppure grazie a leve di sblocco.\nIl basculaggio permette, ad esempio, la messa a fuoco ottimale sul soggetto, senza utilizzare necessariamente la profondit\u00e0 di campo, semplicemente allineando la standarta anteriore al soggetto.\nLa decentratura permette di inquadrare soggetti evitando la deformazione prospettica. Ad esempio nella fotografia architettonica ci\u00f2 permette di evitare la deformazione prospettica degli edifici, derivante dall'inclinazione della fotocamera.\nStoria.\nIl banco ottico moderno \u00e8 l'evoluzione della prima camera oscura, una fotocamera costituita da una scatola con un foro stenopeico.\nApplicazioni.\nData la sua struttura, direttamente derivata dalle prime fotocamere e molto schematica, il banco ottico si presta perfettamente all'illustrazione didattica dei principi base della tecnica fotografica e degli stessi apparecchi.\nFotografia tradizionale.\nSolitamente il banco ottico utilizza pellicole piane, negative o invertibili, nei formati 10\u00d712\u00a0cm, 13\u00d718, 20\u00d725 o superiori, definite \"grande formato\". Esistono adattatori che permettono di utilizzare la pellicola a rullo di medio formato, tipo 120 o 220.\nUno dei pi\u00f9 grandi formati disponibili \u00e8 il Polaroid Studio 20\u00d724, che offre fotografie istantanee in formato 50\u00d760\u00a0cm.\nFotografia digitale.\nEsistono anche dorsi digitali che possono essere applicati ai pi\u00f9 diffusi banchi ottici. Questi dorsi sono di due tipi:"}
{"id": "203942", "revid": "110157", "url": "https://it.wikipedia.org/wiki?curid=203942", "title": "Islisberg", "text": "Islisberg (toponimo tedesco) \u00e8 un comune svizzero di 618 abitanti del Canton Argovia, nel distretto di Bremgarten.\nStoria.\nIl comune di Islisberg \u00e8 stato istituito nel 1983 con la soppressione del comune di Arni-Islisberg e la sua divisione nei comuni di Arni e Islisberg.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "203950", "revid": "1833487", "url": "https://it.wikipedia.org/wiki?curid=203950", "title": "Carroponte", "text": "Il carroponte (o gru a ponte) \u00e8 una macchina destinata al sollevamento ed allo spostamento di materiali, con movimenti ristretti e confinati, sia all'aperto sia al chiuso. \nDescrizione.\nDa non confondersi con la gru a portale, che scorre su due binari posti diversi metri pi\u00f9 in basso del ponte, grazie a quattro braccia.\nIl nome stesso restituisce l'idea della composizione elementare della macchina: un argano installato su un carrello o un paranco, ed un ponte costituito da una trave, che pu\u00f2 essere di diverse forme e grandezze, dalle pi\u00f9 semplici costituite da una putrella (IPE, HEA...) alle classiche travi a cassone costituite da due lamiere, dette piattabanda superiore e inferiore, e due anime laterali.\nLa macchina scorre per mezzo di due o quattro testate, imbullonate alle travi, su due binari (vie di corsa) posti alla stessa altezza.\nI movimenti tipici sono quello longitudinale del ponte, quello trasversale del carrello, il sollevamento e l'abbassamento del carico effettuato per tramite dell'argano o del paranco. All'argano sono applicate una o pi\u00f9 funi le quali, con un sistema di carrucole, rinvii e ganci o altri dispositivi di sollevamento (benne, ganci a C...), consentono il sollevamento dei pesi. Il carroponte \u00e8 un'apparecchiatura di sollevamento soggetta a specifiche normative sia costruttive, sia di verifica periodica. Esistono carriponte per portate che variano da centinaia di chili a centinaia di tonnellate.\nGli usi pi\u00f9 comuni hanno luogo all'interno di fabbriche e magazzini per il trasferimento di semilavorati e di prodotti finiti tra un reparto e l'altro o verso l'area di carico e scarico. Vi sono anche carriponte destinati all'uso siderurgico con funzioni di parco rottami, carroponte da carica o per movimentazione billette."}
{"id": "203951", "revid": "717966", "url": "https://it.wikipedia.org/wiki?curid=203951", "title": "Realt\u00e0", "text": "Con il termine realt\u00e0 si intende, in senso lato, ci\u00f2 che esiste effettivamente o che pu\u00f2 esistere, di solito in contrasto a ci\u00f2 che \u00e8 apparente, illusorio, immaginario o fittizio. A volte viene anche contrapposta al sogno. In senso proprio, si intende il modo di essere delle cose in quanto esistono fuori dalla mente umana o indipendentemente da essa. Questo concetto pone diverse questioni sia nella scienza sia nella filosofia, entrando in contatto con la domanda ontologica dell'essere.\nEtimologia.\nIl termine realt\u00e0 deriva dal latino \"res\" con affinit\u00e0 al sanscrito \"r\u0101\u1e25\" \u00abpossesso, bene, ricchezza\u00bb, ovvero un oggetto materiale, e il sostantivo \"realitas\", da cui \"realt\u00e0\", compare soltanto nel tardo Medioevo ad opera di Duns Scoto, ma non per indicare la totalit\u00e0 di ci\u00f2 che costituisce il \"fuori\" della coscienza umana, bens\u00ec l'individuazione (la realt\u00e0 ultima del singolo ente che esiste). Tale concetto si contrappone all'idea latina di \"abstracta\" (\"quidquid credat intellectus de rei veritate\" = \"ci\u00f2 che l'intelletto crede circa la verit\u00e0 della cosa\").\nL'etimologia indica le problematiche insite nel concetto di realt\u00e0 e le sue relazioni con altri concetti filosofici, soprattutto \"essere\" e \"verit\u00e0\". Tali relazioni sono essenziali per la comprensione del concetto stesso di \"realt\u00e0\". Difatti, il concetto pi\u00f9 antico e diffuso di verit\u00e0 \u00e8 quello che la concepisce come corrispondenza fra pensiero e realt\u00e0, riponendo formalmente la verit\u00e0 nel giudizio. In generale, la metafisica, ovvero una delle branche fondamentali della filosofia, tende ad avere una concezione di \"realt\u00e0\" molto pi\u00f9 ampia di quella della scienza, andando alla ricerca del fondamento o dell'essenza nascosta dietro il semplice fenomeno fisico offerto all'evidenza dell'indagine strumentale.\nProblematiche.\nIn prima istanza il concetto di realt\u00e0 \u00e8 intrinsecamente legato all'ontologia, cio\u00e8 alla disciplina filosofica che si occupa di ci\u00f2 che esiste. Un problema tipico dell'indagine ontologica pu\u00f2 essere formulato come segue: cosa si intende quando si afferma che \"una cosa esiste\"?\n1. Consideriamo questi presupposti:\n1.0 Esiste qualcosa\n1.1 Esiste qualcosa di materiale\n1.2 Esiste qualcosa di materiale che \u00e8 diverso dal soggetto che conosce.\nAllora potremmo affermare:\n2. Esiste un oggetto (= \"ob-iectum\" = \"che sta davanti\") che \u00e8 diverso dal soggetto (= \"sub-iectum\" = \"che sta sotto\") conoscente.\nIl percorso qui sopra indicato (molto generico) illustra gli altri problemi legati al concetto di realt\u00e0:\nSi vede da questa introduzione del tutto generale come tali termini (esistenza, verit\u00e0, realt\u00e0, certezza, soggetto, oggetto) siano strettamente collegati, tanto che non si pu\u00f2 chiarirne uno senza utilizzarne un altro, quasi si trattasse di prospettive diverse di uno stesso oggetto; conviene quindi illustrare come questi termini si sono trasformati nel corso della storia.\nAntichit\u00e0.\nLa filosofia greca si pone il problema della corrispondenza fra la \"conoscenza\" della natura e la natura stessa. Non viene per lo pi\u00f9 messa in discussione la realt\u00e0 come ci\u00f2 che esiste indipendentemente dal soggetto conoscente (questione che viene in luce esplicitamente solo nella modernit\u00e0 a partire da Cartesio e Leibniz), poich\u00e9 la presenza di oggetti esterni al soggetto \u00e8 considerata un'evidenza immediata. Si tratta semmai di stabilire \"come\" avvenga la conoscenza delle cose.\nIn questo contesto si inseriscono ad esempio le teorie epicuree delle \"immagini di cose\", che staccandosi dagli enti si imprimerebbero nella coscienza; o ancora la teoria delle idee di Platone per cui, com'\u00e8 noto, sono le \"idee\" ad avere lo status di realt\u00e0 e verit\u00e0, mentre le cose materiali e le sensazioni empiriche sono un'immagine fallace, al massimo una \"copia\" delle idee. Aristotele riformula interamente la questione della conoscenza e della natura, affermando che non vi \u00e8 separazione fra idee e cose, ma differenti aspetti della realt\u00e0.\nQuanto sopra \u00e8 estremamente riassuntivo (si faccia riferimento alle singole voci per approfondimenti sui filosofi citati), e vuole solo illustrare come il problema della realt\u00e0 parta storicamente da quello epistemologico (=teoria della conoscenza - uno degli aspetti elencati nella premessa).\nMedioevo.\nApprofondendo questo aspetto si affaccia, nel medioevo, la complessit\u00e0 implicata dal concetto di realt\u00e0; ad esempio Tommaso d'Aquino:\nCio\u00e8, in breve: \"veritas est adaequatio rei et intellectus\" (la verit\u00e0 \u00e8 l'adeguatezza/corrispondenza della cosa e dell'intelletto);\nEcco entrare in gioco i tre concetti su cui si dibatter\u00e0 dal medioevo in poi: la verit\u00e0, la \"cosa\" (res), l'intelletto (la facolt\u00e0 conoscitiva che aspira alla certezza della conoscenza).\nL'approccio contemporaneo.\nUn approccio molto particolare alla realt\u00e0 (rispetto alla tradizione filosofica) \u00e8 quello della sociologia della conoscenza. Questo punto di vista \u00e8 ben rappresentato nell'opera La realt\u00e0 come costruzione sociale di Peter L. Berger e Thomas Luckmann, secondo i quali la realt\u00e0 non \u00e8 qualcosa \"a priori\", ma viene costruita come prodotto dell'attivit\u00e0 umana, seguendo un processo dialettico.\nQuesto approccio ha delle analogie con il costruttivismo filosofico, una posizione secondo la quale non ha senso il perseguire una rappresentazione oggettiva della realt\u00e0 perch\u00e9 il mondo della nostra esperienza, il mondo in cui viviamo, \u00e8 il risultato della nostra attivit\u00e0 costruttrice."}
{"id": "203955", "revid": "7", "url": "https://it.wikipedia.org/wiki?curid=203955", "title": "Lex Dei quam praecepit Dominus Dei ad Moysem", "text": ""}
{"id": "203963", "revid": "3831", "url": "https://it.wikipedia.org/wiki?curid=203963", "title": "Chaise-Baudouin", "text": ""}
{"id": "203964", "revid": "39900", "url": "https://it.wikipedia.org/wiki?curid=203964", "title": "Vento di passioni (film 1994)", "text": "Vento di passioni (\"Legends of the Fall\") \u00e8 un film del 1994 diretto da Edward Zwick, basato su un romanzo di Jim Harrison, \"Legends of the Fall\". Attori principali del film sono Brad Pitt, Anthony Hopkins, Aidan Quinn e Julia Ormond. La colonna sonora \u00e8 composta da James Horner ed eseguita dalla London Symphony Orchestra.\nHa vinto il Premio Oscar nel 1995 come migliore fotografia.\nTrama.\nIl film si presenta come un lungo flashback, nel quale l'indiano Colpo di Pugnale racconta la storia della famiglia Ludlow.\nIl colonnello Ludlow, dopo essersi ritirato dall'esercito, decide di dedicarsi all'allevamento di bestiame in una fattoria nel Montana. La sua decisione avviene in seguito al disgusto provato nell'aver visto il trattamento che il governo statunitense ha usato nei confronti degli indiani Dakota. Dopo l'abbandono da parte della moglie, cresce da solo i suoi tre figli: Alfred, Tristan e Samuel.\nI ragazzi crescono e Samuel si fidanza con Susannah, per la quale non \u00e8 il solo a nutrire dell'affetto. Allo scoppio della Prima Guerra Mondiale, il 14 ottobre 1914 Samuel si arruola come volontario e gli altri due fratelli lo seguono per proteggerlo. Samuel muore in guerra, colpito sul filo spinato dai colpi di una mitragliatrice azionata da due soldati tedeschi il 4 febbraio 1915. Tristan, sconvolto dalla morte del fratello, uccide i soldati tedeschi togliendo loro lo scalpo alla maniera dei guerrieri indiani ed estrae il cuore dal petto del fratello. Alla fine i due fratelli superstiti tornano alla fattoria dove per\u00f2 si crea tra loro una forte rivalit\u00e0 essendo entrambi innamorati di Susannah. Essa si innamora di Tristan ma questi, dopo essersi legato a lei e aver litigato con il fratello che nel frattempo entra in affari in citt\u00e0, vede risvegliare dentro di s\u00e9 un senso di rabbia e vuoto o, come diceva l'indiano Colpo di Pugnale \u00ab\"si risveglia in lui l'orso\"\u00bb. Per questo lascia la famiglia e parte senza una meta. Susannah lo aspetta finch\u00e9 lui non le invia una lettera nella quale le dice che fra loro \u00e8 finita e le consiglia di sposare un altro uomo. Alfred chiede al padre la benedizione per diventare membro del Congresso, ma i due litigano e Alfred chiude i rapporti col padre, sposando Susannah.\nMolti anni dopo Tristan ritorna, apprende la notizia del matrimonio e del successo politico del fratello Alfred. Scopre che il padre ha avuto un ictus tempo addietro lasciandolo incapace di parlare. Riporta un po' di vita nella casa di famiglia e si innamora di Isabell II, la figlia della famiglia mezzosangue che vive da sempre con la sua famiglia.\nCon l'avvento del proibizionismo, Tristan contrabbanda alcolici ma questo lo mette in contrasto con altri contrabbandieri collusi con la polizia locale. Durante un agguato, tornando a casa dopo una festa in citt\u00e0, un poliziotto spara una raffica di mitra e inavvertitamente uccide Isabell II. Tristan, furioso, lo picchia a sangue finch\u00e9 viene fermato dagli altri poliziotti e picchiato da un trafficante concorrente.\nDopo il funerale di Isabell II, Alfred consiglia al fratello di dichiararsi colpevole e scontare trenta giorni di prigione per l'aggressione al poliziotto. Dopo aver scontato la pena nel carcere della citt\u00e0, in cui era venuta a fargli visita anche Susannah, Tristan torna a casa con l'intento di vendicarsi. Mentre il mezzosangue che vive con i Ludlow uccide il poliziotto responsabile della morte della figlia Tristan uccide il contrabbandiere che era presente all'agguato. Susannah intanto, sopraffatta dalla depressione crescente scaturita dal non poter avere l'uomo che ama e dall\u2019aver scoperto di essere sterile, si suicida con un colpo di pistola. Alfred riporta Susannah a casa per essere sepolta nel terreno della famiglia e dichiara a Tristan tutta la sua gelosia, per averlo visto sempre amato da tutti, nonostante sia sempre stato irrispettoso per qualunque regola. Tristan sta per andarsene ma le forze dell'ordine, insieme al fratello del contrabbandiere ucciso, arrivano alla fattoria dei Ludlow con l'intento di eliminare Tristan. Prendono Pet e il piccolo Samuel, fino a quando Tristan interviene facendo mettere al riparo le donne con i bambini. Tristan chiede di essere ucciso in mezzo al bosco per non essere visto dal suo ragazzo, ma Colpo di Pugnale distrae gli uomini con il cavallo e il colonnello, uscito di casa con il fucile, uccide il contrabbandiere ed un poliziotto. Alla reazione dello sceriffo Tristan si para davanti al padre, ma vengono salvati dall'intervento di Alfred, che spara allo sceriffo con un fucile. Il gesto fa in modo che il padre accantoni il vecchio risentimento e Tristan, costretto a fuggire, chiede al fratello di fare da padre ai suoi figli.\nIl film si chiude con una scena ambientata nel 1963, dove un vecchio Tristan, che \u00e8 riuscito a veder crescere i suoi figli pur vivendo \"sempre al confine tra il suo mondo e la realt\u00e0\", viene aggredito da un orso grigio. Contrariamente a quello che era riuscito a fare da adolescente, mettendo in fuga l'orso tagliandogli un artiglio, questa volta rimane ucciso, facendo dire a Colpo di Pugnale: \"Ebbe una buona morte.\""}
{"id": "203966", "revid": "3831", "url": "https://it.wikipedia.org/wiki?curid=203966", "title": "Cresnays", "text": ""}
{"id": "203967", "revid": "3831", "url": "https://it.wikipedia.org/wiki?curid=203967", "title": "Grand-Celland", "text": ""}
{"id": "203968", "revid": "3831", "url": "https://it.wikipedia.org/wiki?curid=203968", "title": "Loges-sur-Br\u00e9cey", "text": ""}
{"id": "203969", "revid": "3831", "url": "https://it.wikipedia.org/wiki?curid=203969", "title": "Petit-Celland", "text": ""}
{"id": "203972", "revid": "3831", "url": "https://it.wikipedia.org/wiki?curid=203972", "title": "Ch\u00e9ris", "text": ""}
{"id": "203974", "revid": "12290", "url": "https://it.wikipedia.org/wiki?curid=203974", "title": "Zona Negativa", "text": ""}
{"id": "203975", "revid": "3831", "url": "https://it.wikipedia.org/wiki?curid=203975", "title": "Mesnil-Ozenne", "text": ""}
{"id": "203976", "revid": "438678", "url": "https://it.wikipedia.org/wiki?curid=203976", "title": "Macchina di Turing universale", "text": "In teoria della computazione, si dice macchina di Turing universale (talvolta abbreviato in MTU) una macchina di Turing capace di simulare le evoluzioni di ogni macchina di Turing. Tale macchina \u00e8 stata proposta da Turing nel suo fondamentale lavoro del 1936 e gli ha consentito di dare una risposta negativa al problema della decidibilit\u00e0, il cosiddetto \"Entscheidungsproblem\", posto da David Hilbert nel 1928.\nDi questa macchina, come delle macchine di Turing in grado di effettuare elaborazioni particolari, si possono individuare versioni diverse caratterizzate dalla disponibilit\u00e0 di risorse diverse. I moderni interpreti svolgono il ruolo teorizzato dal teorema dell'esistenza della macchina di Turing universale.\nDescrizione.\nQui ci riferiamo alla versione deterministica a un nastro e con istruzioni a 5 campi che individuiamo semplicemente come macchina U. La macchina opera con un nastro che, quando si vuole che simuli l'evoluzione di una certa macchina di Turing T mentre elabora una certa stringa w, inizialmente viene caricata in una sua prima sezione con una codifica opportuna delle istruzioni della macchina T seguita, dopo un demarcatore particolare bene individuabile, dalla stessa w.\nNell'evoluzione della U si distinguono successivi stadi, ciascuno corrispondente ad un passo dell'evoluzione della macchina T. In ogni stadio la prima sezione del nastro della U non viene mai modificata, mentre la seconda parte deve essere modificata nella nuova stringa per la T. La simulazione di un passo della T viene ottenuta con una prima fase nella quale la testina si muove dalla posizione della seconda sezione, sulla quale si trovava, verso la prima sezione alla ricerca della quintupla che costituisce l'istruzione che la T deve eseguire. Questa ricerca viene effettuata con la U in stati che ricordano quale istruzione si cerca. Trovata l'istruzione si ha una seconda fase della U nella quale la testina torna a destra fino alla posizione nella quale si deve effettuare il passo evolutivo, mentre gli stati ricordano come deve essere eseguito il passo per la T. La terza fase della U riguarda la esecuzione del passo. \nSi pu\u00f2 quindi capire come con questi stadi evolutivi formati da tre fasi la U possa simulare tutti i passi della T, quale essa sia. Si osserva che la macchina di Turing universale \u00e8 in grado di simulare anche la propria evoluzione mentre procede a simulare una qualsiasi macchina T. Si osserva anche che l'evoluzione della U \u00e8 enormemente pi\u00f9 faticosa e lenta della evoluzione della macchina T simulata: la generalit\u00e0 della portata della U viene pagata con la sua bassissima efficienza.\n\u00c8 anche chiaro che la macchina di Turing universale ha puramente un ruolo di modello computazionale teorico, utile per le considerazioni generali alle quali pu\u00f2 portare e non per la sua capacit\u00e0 di fornire risultati specifici (attraverso manovre estremamente laboriose e in tempi lunghissimi). Si pu\u00f2 dire che il primo segmento del nastro della macchina U contiene il particolare \"programma\" che le consente di simulare la particolare macchina T. La macchina di Turing universale quindi costituisce un modello di computer a programmazione interna.\nCuriosit\u00e0.\nAll'interno dei videogiochi Dwarf Fortress, Minecraft e del gioco di carte Magic the Gathering \u00e8 possibile creare una macchina universale di Turing. Tali giochi sono quindi (accidentalmente) Turing completi."}
{"id": "203977", "revid": "629745", "url": "https://it.wikipedia.org/wiki?curid=203977", "title": "Francesco Zuccarelli", "text": "Biografia.\nFrancesco Zuccarelli nacque a Pitigliano, in provincia di Grosseto, nel 1702. Studi\u00f2 a Firenze nella bottega di Paolo Anesi ed in seguito si trasfer\u00ec a Roma presso i pittori Giovanni Maria Morandi e Pietro Nelli.\nFu inizialmente un pittore di soggetti storici ispirato dalla conoscenza della pittura di Claude Lorrain, pittore francese del Seicento vissuto a Roma che fu maestro di questo genere insieme al connazionale, ma pi\u00f9 scenografico, Nicolas Poussin.\nTrasferitosi a Venezia, Zuccarelli, si rivolse alla pittura di soggetto arcadico, che coltiv\u00f2 in concorrenza col bellunese Giuseppe Zais. Come successe ad altri pittori veneti suoi contemporanei, quali Canaletto e Bernardo Bellotto, la sua pittura fu molto apprezzata all'estero dove fu chiamato a dipingere per ricchi mecenati come ad esempio il celebre Console Joseph Smith.\nZuccarelli lavor\u00f2 molto in Inghilterra dove influenz\u00f2 importanti pittori locali in maniera particolare il suo stile fu ripreso dal grande Joshua Reynolds.\nDopo cinque anni di permanenza a Londra, Zuccarelli ritorn\u00f2 a Venezia.\nDi nuovo a Londra nel 1765, fu uno dei fondatori della Royal Academy of Arts nel 1768.\nTorn\u00f2 in Italia nel 1773 ricco e ammirato dal pubblico britannico.\nLavor\u00f2 ed ebbe altre grandi commissioni fin oltre i 75 anni in particolare per ville e palazzi dell'aristocrazia veneta e lombarda ma la maggior parte delle sue pitture sono ancora oggi in Inghilterra.\nTornato in Toscana Zuccarelli mor\u00ec a Firenze il 30 dicembre 1788.\nOpere.\nLe sue opere si trovano a:"}
{"id": "203978", "revid": "669954", "url": "https://it.wikipedia.org/wiki?curid=203978", "title": "Trailer", "text": "Il trailer (termine inglese, letteralmente \"rimorchio\", poich\u00e9 in origine era proiettato alla fine del film), in italiano promo, prossimamente o lancio, \u00e8 un breve filmato promozionale di un film, videogioco o libro di prossima uscita. In passato chiamato \"provino\" o \"prossimamente\", a causa della scritta \"prossimamente su questo schermo\" che appariva spesso alla fine, il suo scopo \u00e8 quello di suscitare interesse e aspettativa verso il nuovo film da parte del pubblico potenziale, mostrandone alcune sequenze selezionate, spesso le pi\u00f9 eccitanti, divertenti o interessanti.\nStoria.\nFin dagli inizi della storia del cinema i gestori delle sale si resero conto della necessit\u00e0 di utilizzare delle forme di promozione per attirare il pubblico: la prima bobina promozionale fu proiettata a Parigi dallo stesso M\u00e9li\u00e8s all'esterno del suo Th\u00e9\u00e2tre Robert-Houdin nel 1898, mentre negli Stati Uniti il primo \"trailer\" fu quello di \"The Quest of Life\", film diretto nel 1916 da Ashley Miller e interpretato, fra gli altri, da Rodolfo Valentino.\nFino agli anni cinquanta lo stile dei filmati promozionali era praticamente lo stesso per tutti i film: gli spezzoni pi\u00f9 significativi della pellicola venivano legati insieme da una stentorea voce fuori campo che ne descriveva le caratteristiche salienti; facevano seguito delle brevi sequenze contenenti i primi piani dei protagonisti e le loro battute pi\u00f9 allusive, spesso con i nomi degli attori in sovrimpressione, per terminare quasi inevitabilmente con la frase \u00abProssimamente su questi schermi\u00bb.\nIn genere ad occuparsi della realizzazione del \"trailer\" era la casa di produzione o di distribuzione. Solo in rarissimi casi era lo stesso regista a girare il \"trailer\" del proprio film: i due cineasti pi\u00f9 famosi che vollero firmare in prima persona la presentazione delle proprie opere al pubblico furono Cecil B. DeMille e Alfred Hitchcock. Quest'ultimo prese l'abitudine di utilizzare, assieme a sequenze tratte dal film, materiale originale girato appositamente per il \"trailer\", nel quale spesso compariva di persona. Per il \"trailer\" de \"Gli uccelli\", ad esempio, egli gir\u00f2 un cortometraggio originale di circa cinque minuti in cui era il protagonista di una ironica conferenza sul tema; il filmato si conclude con un finale angoscioso e ricco di suspense.\nCol tempo i \"trailer\" hanno acquisito uno stile pi\u00f9 moderno, anche se ancor oggi talvolta ricorre il classico \"format\" con la voce fuori campo, le scene pi\u00f9 significative e le battute \"clou\" dei protagonisti. Accanto alla loro presentazione nelle stesse sale in cui sar\u00e0 proiettato il film, hanno acquisito sempre maggiore importanza i \"trailer\" trasmessi in televisione e quelli diffusi sul web, talvolta montati in maniera diversa o addirittura creati appositamente per il mezzo utilizzato, e sono considerati uno dei principali strumenti pubblicitari dell'industria cinematografica.\nInternet \u00e8 ormai il mezzo pi\u00f9 efficace di promozione di un film, tanto che di circa 10 miliardi di video che vengono visti online ogni anno, i \"trailer\" cinematografici sono al terzo posto, dopo le notizie e i video amatoriali.\nQuesta situazione potrebbe per\u00f2 cambiare almeno in Italia dopo che la SIAE ha reso noto che la pubblicazione sul web di \"trailer\" cinematografici, anche se tramite \"embed\" di filmati provenienti da altri siti, richiede il rilascio da parte della SIAE stessa di un'apposita licenza con costi a partire da 1000 euro annui. La comunicazione ha sollevato molte perplessit\u00e0 e molte critiche, anche da parte di noti registi e attori e il ritiro polemico di tutti i video da parte di alcuni siti.\nCaratteristiche.\nIn pochi minuti (spesso in meno di due minuti, ma a volte si arriva pure alla decina), il \"trailer\" cerca di presentare la storia del film nella maniera pi\u00f9 attraente possibile (senza ovviamente svelare il finale). Alcuni \"trailer\" sono cos\u00ec ben fatti che riescono persino a ingannare lo spettatore, facendogli credere che il film reclamizzato sia migliore di quello che effettivamente \u00e8.\nElementi comuni alla maggior parte dei \"trailer\" sono:\nEvidentemente alcuni di questi elementi non erano presenti nei trailer risalenti al periodo del cinema muto, dove venivano usate le didascalie.\nIn alcuni casi i \"trailer\" mostrano scene che non sono presenti nel film poich\u00e9 tagliate in fase di montaggio, o perch\u00e9 sono state girate appositamente per essere incluse solo nel \"trailer\" (queste ultime sono dette \"special shoot\"). Bisogna inoltre ricordare che la realizzazione del \"trailer\" inizia spesso quando il film \u00e8 ancora in lavorazione, utilizzando direttamente tutto il materiale girato (i cosiddetti \"giornalieri\"). Quindi il montatore del \"trailer\" potrebbe scegliere di utilizzare una delle tante riprese di una stessa scena (ossia uno dei \"ciak\"), mentre la scelta del montatore del film potrebbe ricadere, in seguito, su una ripresa differente. Questi particolari \"trailer\" sono molto ricercati dai collezionisti, specialmente se riguardano i grandi classici del cinema.\nTipi.\n\"Trailer\" cinematografico.\nIl \"trailer\" cinematografico \u00e8 solitamente proiettato al cinema, prima dell'inizio dello spettacolo in programmazione, tuttavia con l'avvento della televisione e del \"web\" viene distribuito anche mediante questi media.\n\"Teaser trailer\".\nEsistono ovviamente numerose eccezioni alla regola. Alcuni \"trailer\" non mostrano una serie di brevi sequenze, ma una sola sequenza di grande effetto. Questi tipi di \"trailer\" sono chiamati \"teaser\", e sono in genere di brevissima durata (dai trenta secondi al minuto). L'uscita dei grandi \"blockbuster\" \u00e8 preceduta solitamente da tutta una serie di \"trailer\": \"teaser trailer\", \"full trailer\", \"spot\" televisivi, brevi filmati dei retroscena (detti in inglese \"featurette\"), sino addirittura a dei veri e propri \"speciali\" televisivi con interviste al \"cast\" e al regista (o magari al responsabile degli effetti speciali che illustra le tecniche utilizzate).\n\"Booktrailer\".\nIl \"booktrailer\" \u00e8 un trailer promozionale di un'opera letteraria."}
{"id": "203981", "revid": "307923", "url": "https://it.wikipedia.org/wiki?curid=203981", "title": "Sockpuppet", "text": "Il termine sockpuppet (proveniente dalla lingua inglese, la cui traduzione letterale \u00e8 \"fantoccio calzino\") nel gergo di Internet si riferisce a un account aggiuntivo creato da un membro gi\u00e0 iscritto a una comunit\u00e0 di Internet.\nOrigine.\nIl termine significa letteralmente \"burattino fatto con un calzino\", sottintendendo che nel calzino si cela una mano, come quando il burattinaio o il ventriloquo si crea un alter ego con cui finge di dialogare. Il termine fu usato per la prima volta in un \"post\" del 9 luglio 1993.\nSmascheramento.\nSebbene si sospetti della presenza dei \"sockpuppet\", non \u00e8 facile smascherarli, anche perch\u00e9 spesso agiscono secondo uno stile comportamentale di natura schizofrenica, ben radicato anche nella vita reale di molte persone che quindi, quando sono \"online\", si immedesimano con grande naturalezza in questo ruolo. In altri casi pi\u00f9 rari invece, tale comportamento \u00e8 dovuto a uno studio molto approfondito della psicologia; in tal modo i derivati riescono a essere facilmente identificati poich\u00e9 attuano forme di dibattito simili al marketing virale.\nScopi di utilizzo.\nNegativo.\nLa creazione non dichiarata di un \"sockpuppet\" \u00e8 generalmente ritenuta come comportamento scorretto dalle comunit\u00e0 online e, per questo motivo, agire in tal modo \u00e8 spesso esplicitamente vietato dalla netiquette.\nUn particolare tipo di \"sockpuppet\" \u00e8 il cosiddetto \"uomo di paglia\" (dall'inglese \"strawman sockpuppet\"), utilizzato per portare avanti una precisa fallacia logica, ovvero \u00e8 creato da utenti che, avendo un certo punto di vista su un argomento, si comportano ad arte come se ne avessero uno diametralmente opposto, per ottenere lo scopo di far apparire quest'ultimo come sbagliato e cattivo. Spesso questi utenti fanno esprimere ai loro finti oppositori argomenti particolarmente deboli, in modo da poterli controbattere e facilmente confutare.\nIl \"sockpuppet\" diventa cos\u00ec la personificazione degli argomenti dell'uomo di paglia, il quale finisce per apparire, a seconda dei casi, stupido, disinformato, bigotto, settario, prepotente. Il risultato finale \u00e8 quello di creare una sorta di rumore di fondo che rende incomprensibile e oscuro il dibattito, fino a poter impedire del tutto un serio dialogo dei punti di vista. Pu\u00f2 quindi essere confuso con il troll, ma si distingue da quest'ultimo per il fine, che non \u00e8 tanto di seminare discordia nella comunit\u00e0 quanto di screditare un'opinione o un modo di pensare a lui particolarmente avverso.\nPositivo.\nDiverso \u00e8 il caso di un \"sockpuppet\" creato dichiaratamente: in questo caso, l'utente principale crea un profilo alternativo con nome (\"nickname\") simile, al fine di evitare che altri utenti possano usare quest'ultimo per registrarsi, generando confusione tra le utenze (in questo caso, il \"sockpuppet\" \u00e8 detto \"doppelg\u00e4nger\"). Altro uso dichiarato e legittimo di un \"sockpuppet\" \u00e8 quello che si adotta per accedere a una comunit\u00e0 attraverso il computer pubblico di un Internet point: questa prassi consente di tenere il profilo principale al riparo da un \"keylogger\".\n\"Orangemoody\".\nNel settembre 2015 il quotidiano inglese \"The Independent\" ha scoperto l'esistenza di una rete di oltre 380 profili di Wikipedia che nel Regno Unito contattavano a scopo estorsivo imprenditori, professionisti e personaggi del piccolo schermo, offrendosi di scrivere voci edulcorate in cambio di denaro. In caso di rifiuto, gli stessi profili modificano le voci dell'enciclopedia inserendo delle \"fake news\".\nL'inchiesta non ha approfondito invece il fenomeno inverso, il tentativo da parte delle personalit\u00e0 pubbliche e dei VIP di procurarsi delle voci non imparziali e neutrali su Wikipedia, create in prima persona o tramite utenti terzi dietro loro compenso."}
{"id": "203983", "revid": "120106036", "url": "https://it.wikipedia.org/wiki?curid=203983", "title": "Regioni della Finlandia", "text": "Le regioni della Finlandia (in finlandese \"maakunnat\", in svedese \"landskap\") costituiscono la suddivisione amministrativa di primo livello del Paese e sono pari a 19. Istituite nel 1997 in numero di 20, hanno rappresentato la suddivisione di secondo livello fino al 2009, quando le province sono state formalmente abolite; nel 2011 \u00e8 stata inoltre disposta la soppressione della regione dell'Uusimaa orientale, aggregata a quella dell'Uusimaa.\nProfili istituzionali.\nUna regione \u00e8 espressamente definita come un'entit\u00e0 di collaborazione amministrativa tra comuni limitrofi, i quali mantengono la loro piena autonomia decisionale.\nDelle 19 maakunta finlandesi, solo la regione autonoma delle Isole \u00c5land e la maakunta sperimentale del Kainuu hanno una giunta direttamente eletta dai cittadini; nelle altre 18 maakunta, invece, la giunta regionale \u00e8 nominata dai consigli comunali (i quali sono scelti tramite consultazione elettorale).\nLa confederazione delle regioni \u00e8 responsabile della pianificazione e sviluppo generale delle regioni stesse, ognuna delle quali \u00e8 rappresentata da un governatore."}
{"id": "203984", "revid": "7336", "url": "https://it.wikipedia.org/wiki?curid=203984", "title": "Associazione ambientalista", "text": ""}
{"id": "203990", "revid": "228587", "url": "https://it.wikipedia.org/wiki?curid=203990", "title": "Olone", "text": "Olone \u00e8 un termine coniato da Arthur Koestler nel 1968. Nella teoria dei sistemi non lineari, l'olone \u00e8 una parte di un sistema complesso, che ha una sua individualit\u00e0, ma \u00e8 anche parte integrata di un sistema di ordine superiore. L'olone \u00e8 composto da altri sotto-sistemi, che solitamente sono degli oloni anch'essi. Ad esempio, ogni essere umano \u00e8 un individuo, singolo, che fa parte di una comunit\u00e0 sociale. A sua volta, l'essere umano \u00e8 formato da un insieme di cellule, ognuna individualmente differente dalle altre, che sono oloni a loro volta.\nPossiamo riassumere le caratteristiche degli oloni in breve:\nDalle tendenze contrapposte di autoaffermazione ed essere parte integrante di un tutto di ordine superiore, nei sistemi \"sani\" si raggiunge un equilibrio, la cui rottura in un senso o nell'altro causa la disfunzione del sistema stesso e degli oloni, fino agli estremi della loro (auto)distruzione. Esempi di rottura dell'equilibrio sono il tumore, come eccesso di autoaffermazione, oppure la desertificazione dovuta all'agricoltura, come mancanza di diversificazione."}
{"id": "203996", "revid": "287204", "url": "https://it.wikipedia.org/wiki?curid=203996", "title": "Il punto di svolta", "text": "Il punto di svolta \u00e8 il secondo saggio pubblicato da Fritjof Capra. Scritto durante la crisi economica e sociale dei primi anni 1980, il libro vuole tracciare un parallelo tra la crisi della fisica nei primi anni del XX secolo, e l'incapacit\u00e0 delle societ\u00e0 contemporanee di far fronte a problemi di portata sistemica e globale come quelli economici ed ecologici. In questo senso, \"Il punto di svolta\" prosegue l'analisi iniziata dal precedente \"Il Tao della fisica\".\nNell'analisi vengono esaminate le fondamenta della cultura occidentale, basate sul meccanicismo e sulla visione cartesiana, derivate dalle teorie di Locke, Descartes e Bacone, le quali portano alla stessa fisica classica. \nLa tesi del libro \u00e8 che, come la fisica ha dovuto abbandonare la visione riduzionista per indagare l'infinitamente piccolo e l'infinitamente grande (teoria dei quanti e relativit\u00e0), lo stesso dovrebbero fare medicina, biologia, sociologia ed economia. Nel libro \u00e8 presente una chiara denuncia alle posizioni dello stile di vita occidentale, che non rispettano n\u00e9 le persone n\u00e9 le convenzioni sociali, ma incentrano il loro interesse egoisticamente sul singolo, sia come produttore, sia come consumatore. La critica di Capra non si rivolge esclusivamente al capitalismo, ma anche al marxismo ed al socialismo.\nPur datato, il libro anticipa in effetti alcuni mutamenti di paradigma, nel senso di Kuhn, poi effettivamente verificatisi: nelle scienze cognitive, con la visione di unit\u00e0 mente-corpo; nelle scienze biologiche, con il crollo dell'assioma genetico che asserisce \"un gene, una proteina\"; nelle scienze sociali ed economiche, con l'incapacit\u00e0 di prevedere crisi e tracolli, come la bolla del 2001 o la crisi petrolifera iniziata nel 2005, con il greggio che sale oltre i 70 dollari al barile per rimanervi, quando solo nel 2003 si parlava ancora del prezzo troppo basso del petrolio.\nAnche se a volte Capra parteggia per la visione sistemica e olistica, tuttavia afferma immediatamente che il suo scopo non \u00e8 ribaltare le idee comuni, ma integrare le conoscenze derivate dal riduzionismo con quelle derivanti dalle relazioni tra le varie parti. "}
{"id": "203998", "revid": "36426", "url": "https://it.wikipedia.org/wiki?curid=203998", "title": "Scavi archeologici di Pompei", "text": "Gli scavi archeologici di Pompei hanno restituito i resti della citt\u00e0 di Pompei antica, presso la collina di Civita, alle porte della moderna Pompei, seppellita sotto una coltre di ceneri e lapilli durante l'eruzione del Vesuvio del 79, insieme a Ercolano, Stabia e Oplonti.\nI ritrovamenti a seguito degli scavi, iniziati per volere di Carlo III di Borbone, sono una delle migliori testimonianze della vita romana, nonch\u00e9 la citt\u00e0 meglio conservata di quell'epoca. La maggior parte dei reperti recuperati (oltre a semplici suppellettili di uso quotidiano anche affreschi, mosaici e statue) \u00e8 conservata al museo archeologico nazionale di Napoli, e in piccola quantit\u00e0 anche nell'Antiquarium di Pompei; proprio la notevole quantit\u00e0 di reperti \u00e8 stata utile per far comprendere gli usi, i costumi, le abitudini alimentari e l'arte della vita di oltre due millenni fa.\nIl sito di Pompei, nel 2016, ha superato i tre milioni di visitatori, per la precisione 3\u00a0209\u00a0089, risultando il terzo sito museale statale pi\u00f9 visitato in Italia dopo il Pantheon e il circuito archeologico del Colosseo, Foro Romano e Palatino. Nel 1997, per preservarne l'integrit\u00e0, le rovine, gestite dal Parco Archeologico di Pompei, insieme a quelle di Ercolano e Oplonti, sono entrate a far parte della lista dei patrimoni dell'umanit\u00e0 dell'UNESCO.\nStoria.\nPompei antica.\nPompei fu fondata dagli Osci, con un villaggio in forma stanziale, intorno all'VIII secolo a.C., su un pianoro formato da una colata lavica, poco distante dal fiume Sarno, anche se diverse testimonianze attribuiscono i primi insediamenti umani gi\u00e0 a partire dal IX secolo a.C.: durante il periodo osco, il borgo, importante nodo viario, con strade per Cuma, Nola e Stabiae, venne cinto da mura e raggiunse un'estensione pari a 63 ettari. Pompei risent\u00ec degli influssi prima dei Greci, grazie alla conquista di Cuma nel periodo compreso tra il 525 e 474 a.C., e poi degli Etruschi, sotto i quali fu costruito il tempio di Apollo; fu conquistata dai Sanniti, che scendendo dai monti dell'Irpinia la posero alle dipendenze di Nocera. Fu proprio sotto questi ultimi che Pompei divenne una ricca citt\u00e0 commerciale, con un piccolo fiorente porto e cinta da mura possenti, costruite intorno al 300 a.C..\nConquistata dai Romani nel III secolo a.C., continu\u00f2 il suo sviluppo di citt\u00e0 commerciale, esportando, in tutto il Mediterraneo, olio e vino, di cui era produttrice soprattutto nel periodo del II secolo a.C.: in questi anni si assistette anche a un forte sviluppo urbanistico, con la costruzione del foro, del tempio di Giove, di Iside e della Basilica, oltre a numerose case e ville residenziali. Sotto il dominio romano divenne prima \"municipium\", godendo anche di una parziale indipendenza, grazie all'appoggio fornito durante la seconda guerra punica e poi colonia, col nome di \"Cornelia Veneria Pompeianorum\", a seguito della conquista da parte di Silla nell'89 a.C., durante le guerre sociali. La zona fu colpita da un terremoto nel 62 e la citt\u00e0 sub\u00ec notevoli danni, in parte prontamente riparati: tuttavia nel 79, mentre alcuni edifici erano ancora in fase di restauro, un'eruzione del Vesuvio seppell\u00ec la citt\u00e0 sotto una coltre di ceneri e lapilli, cancellandola interamente. Negli anni successivi, la zona, arida e spoglia, non fu soggetta a ripopolamento e nonostante alcune ricerche svolte nel I secolo, non venne pi\u00f9 ritrovata, rimanendo sepolta per quasi 1700 anni.\nGli scavi archeologici.\nI primi scavi nell'area pompeiana si ebbero a partire dal 1748, per volere di Carlo III di Borbone a seguito del successo dei ritrovamenti di Ercolano: i sondaggi furono svolti da Roque Joaqu\u00edn de Alcubierre, che, credendo di essere sulle tracce dell'antica Stabiae, riport\u00f2 alla luce nei pressi della collina di Civita diverse monete e oggetti d'epoca romana, oltre a porzioni di costruzioni, prontamente ricoperte dopo l'esplorazione. Le esplorazioni furono ben presto abbandonate a causa degli scarsi ritrovamenti e ripresero soltanto nel 1754; nel 1763, grazie al rinvenimento di un'epigrafe, che parlava chiaramente della \"Res Publica Pompeianorum\", si intu\u00ec che si trattava dell'antica citt\u00e0 di Pompei. Con Maria Carolina, moglie di Ferdinando IV, e l'ingegnere Francesco La Vega, parte della citt\u00e0, come la zona dei teatri, il tempio di Iside, il Foro Triangolare, diverse case e necropoli vennero riportate completamente alla luce e non pi\u00f9 seppellite, ma rimaste a vista; fu durante il dominio francese, con a capo Gioacchino Murat e la moglie Carolina, che gli scavi godettero di un momento di fortuna: venne individuata la cinta muraria e riportata quasi del tutto alla luce la zona di Porta Ercolano; inoltre, grazie alle pubblicazioni volute da Carolina, la fama di Pompei crebbe in tutta Europa, diventando tappa obbligata del Grand Tour.\nCon il ritorno dei Borbone a Napoli, gli scavi vissero un periodo di stasi: se si esclude Francesco I, con Ferdinando II e Francesco II, le rovine furono usate soltanto come posto da far visitare agli ospiti di corte.\nA seguito dell'unit\u00e0 d'Italia e soprattutto grazie a maggiori disponibilit\u00e0 economiche, sotto la guida di Giuseppe Fiorelli, si assistette a una veloce ripresa delle indagini, in modo ordinato, con la prima divisione della citt\u00e0 in \"regiones\" e \"insulae\"; nel 1863 venne introdotta la tecnica dei calchi, mentre, tra il 1870 e il 1885, fu redatta la prima mappa dell'intera area pompeiana. Durante il XX secolo, con gli archeologi Vittorio Spinazzola prima e Amedeo Maiuri dopo, furono completati la maggior parte degli scavi nei pressi di Porta Ercolano, della zona meridionale della citt\u00e0 e di Villa dei Misteri, mentre si intrapresero importanti sessioni d'indagine lungo Via dell'Abbondanza.\nA partire dagli anni sessanta si resero necessari lavori di restauro per gli edifici esistenti, che hanno di molto rallentato nuovi scavi, anche a causa di problemi di natura economica. Nel 1980 il sito fu gravemente danneggiato dal terremoto dell'Irpinia. Tra gli anni novanta e gli anni '10 del nuovo millennio, i nuovi scavi si concentrarono nella zona della IX regio, anche se molti fondi furono dirottati sulla conservazione e il restauro dei monumenti gi\u00e0 scavati; nel 1997 l'area archeologica entr\u00f2 a far parte del patrimonio dell'umanit\u00e0 dell'UNESCO. A seguito della mancanza di un piano di restauro dell'intero sito, accentuato dal crollo della Casa dei Gladiatori nel 2010, l'Unione europea stanzi\u00f2 un finanziamento per la salvaguardia degli scavi: tuttavia, durante lo svolgimento dei lavori di ristrutturazione, che presero il nome di \"Grande Progetto Pompei\", si verificarono altri crolli, riguardanti per lo pi\u00f9 parti di muratura, travature dei tetti o pezzi di intonaco.\nVille.\nSono relativamente poche le ville d'otium ritrovate a Pompei: queste particolari costruzioni residenziali, a cui sempre veniva aggiunta una parte dedicata alle attivit\u00e0 agricole, come celle vinarie, torchi e presse, erano costruite solitamente in luoghi isolati e panoramici, lontano dal centro abitato: Pompei infatti aveva un sobborgo, chiamato \"Pagus Augustus Felix Suburbanus\" e riconducibile ai territori delle odierne Boscoreale, Boscotrecase e Terzigno, in cui sorgevano numerose ville di questo tipo, mentre ville propriamente d'otium si ergevano nella zona di Oplontis, altro suburbio pompeiano, e sulla collina di Varano, a Stabiae. Tuttavia sono presenti nei pressi del centro cittadino, appena fuori o addossate alle antiche mura della citt\u00e0, abitazioni di questo genere.\nLa Villa dei Misteri \u00e8 situata poco fuori porta Ercolano e la sua costruzione risale al II secolo a.C.: fu esplorata tra il 1909 e il 1910 e in seguito tra il 1929 e il 1930; deve il suo nome a una serie di affreschi presenti nel triclinio, con figure a grandezza naturale, tecnica chiamata \"megalographia\", che rappresentano o uno spettacolo di mimi, o momenti di un rito, oppure i preparativi per un matrimonio. La villa, a due piani, presentava sia ambienti rustici, come il forno, le cucine e il torchio, sia residenziali, come l'atrio, una veranda e il quartiere termale.\nLa Villa di Diomede, situata sempre nei pressi di porta Ercolano, a poca distanza da Villa dei Misteri, deve il suo nome a una tomba posta di fronte all'ingresso, appartenuta a Marcus Arrius Diomedes. Fu scavata tra il 1771 e il 1774 e presenta ambienti sia residenziali che rustici, oltre a un ampio quartiere termale e un triclinio con vista sul mare; una scala inoltre permetteva l'accesso a un ambiente inferiore costruito su un criptoportico e utilizzato come cantina, presso il quale furono trovati diversi corpi sepolti dall'eruzione e una cospicua somma di denaro.\nLa Villa Imperiale si trova invece nei pressi di porta Marina e fu scoperta nel 1943: si tratta di una grossa struttura, costruita abusivamente alla fine del I secolo a.C., nei pressi del tempio di Venere: fu notevolmente danneggiata dal terremoto del 62 e in seguito restaurata. La costruzione \u00e8 preceduta da un lungo portico, ricco di edicole, lungo circa 90 metri, mentre il triclinio \u00e8 il pi\u00f9 grande rinvenuto a Pompei e presenta dei cicli pittorici in quarto stile, anche se non mancano esempi di pittura in terzo stile, che gli artisti mantennero durante i lavori di ristrutturazione.\nLa Villa di Giulia Felice, situata nei pressi di Porta Sarno, fu esplorata tra il 1755 e il 1757 e poi nuovamente tra il 1953 e il 1953. La casa, che a seguito del terremoto del 62 fu data in parte in affitto, \u00e8 formata da un doppio atrio, un peristilio con al centro una peschiera e un altare dedicato a Iside e un triclinio che aveva la funzione di grotta, dalla quale sgorgava acqua, che attraverso un sistema di cascate terminava nell'ampio giardino.\nDi altre ville si conosce l'esistenza perch\u00e9 esplorate durante il periodo borbonico, per essere depredate degli oggetti e pitture, o ritrovate accidentalmente, ma poi successivamente riseppellite: sono di esempio la Villa di Cicerone, la Villa di Titus Siminius Stephanus e l'Edifizio dei Triclini. La Villa di Cicerone, posta poco fuori porta Ercolano, fu scavata nel 1763 e vennero recuperati diversi affreschi e due mosaici, realizzati da Dioscuride di Samo, in \"opus vermiculatum\"; la Villa di Titus Siminius Stephanus, nei pressi di porta Vesuvio, restitu\u00ec il mosaico raffigurante l'Accademia di Platone; l'Edificio dei Tricilini, scoperto in localit\u00e0 Moregine nel 2000, a quasi un chilometro da porta Stabia, durante i lavori di ampliamento dell'autostrada Napoli \u2013 Salerno, era caratterizzato da tre triclini ed un ampio peristilio con giardino e piscina.\nCase.\nLe case erano strutturate principalmente in tre tipologie, a seconda del ceto sociale e delle ricchezze del proprietario: le \"domus\" appartenevano ai ricchi ed erano abitazioni molto grandi che si disponevano solitamente intorno a un atrio; avevano inoltre una zona dove si svolgeva la vita domestica, come cucine e stanze da letto e una zona di rappresentanza, come il tablino, triclinio e un peristilio con al centro il giardino, spesso ornato con fontane e non di rado un quartiere termale. Case pi\u00f9 piccole invece erano di propriet\u00e0 del ceto medio ed erano composte per lo pi\u00f9 da un cortile centrale scoperto intorno al quale si aprivano i cubicoli e un piccolo giardino adibito a orto. Infine le cosiddette \"pergule\", piccole case che appartenevano ai commercianti, formate da un vano che affacciava sulla strada e utilizzato come bottega e, sul retro, piccole stanze, sfruttate sia come magazzini che come abitazioni. Alcune tra le case pi\u00f9 importanti:\nLa casa del Citarista, dal nome di statua raffigurante Apollo Citarista, deve il suo aspetto attuale al I secolo a.C., a seguito di numerose ristrutturazioni, frutto delle aggiunte di altre piccole case circostanti: di propriet\u00e0 dei Popidii, come testimoniato da insegne elettorali, presenta due peristili con sculture di animali in bronzo, ambienti termali e un'area commerciale adibita a panificio, pasticceria e taverna.\nLa casa del Menandro, di propriet\u00e0 dei Poppaei, risale al III secolo a.C. e ha subito poi numerosi rifacimenti che hanno incentrato la costruzione attorno al peristilio: presenta un atrio tuscanico con pitture in quarto stile, un salone con la raffigurazione umoristica delle nozze di Ippodamia ed un mosaico rappresentate scene nilotiche e un quartiere termale con il \"calidarium\" adornato con mosaico con scene di animali marini.\nLa casa di Ottavio Quartione, che deve il nome al proprietario di cui \u00e8 stato ritrovato il sigillo, \u00e8 anche chiamata di Loreio Tiburtino e fu costruita nel II secolo a.C. e successivamente ampliata, soprattutto a seguito del terremoto del 62: la maggior parte della struttura si sviluppa attorno all'atrio; di notevole interesse \u00e8 il sistema di vasche: quella superiore era decorata con statue di divinit\u00e0 egizie, mentre quella inferiore, che attraversa il giardino, \u00e8 divisa in tre scomparti, probabilmente per ospitare pesci; tra la vasca superiore e quella inferiore era posto il sacello.\nLa Casa di Pinarius Cerialis era di propriet\u00e0 di un \"gemmarius\", ossia di un intagliatore di pietre e gemme: al suo interno infatti sono state ritrovate centosedici tra gemme, pastiglie vitree e cammei. Di buona fattura le pitture all'interno di un cubicolo, raffigurante scene di teatro.\nLa casa degli Amorini Dorati fu costruita nel III secolo a.C. e ampliata nel I secolo a.C. e apparteneva a Gnaeus Poppaeus Habitus: cos\u00ec chiamata a seguito del ritrovamento di una lamina d'oro sul quale erano disegnati degli amorini, si sviluppa intorno al peristilio con giardino, decorato con statue in marmo e affreschi che rappresentano divinit\u00e0 egizie; notevole il salone, con decorazioni in terzo stile e pavimentazione a mosaico.\nLa casa del Fauno risale al II secolo a.C. anche se fu notevolmente ampliata nel secolo successivo: ha una superficie di circa tremila metri quadrati ed \u00e8 cos\u00ec denominata per il ritrovamento di una statua in bronzo raffigurante un fauno, al centro dell\"'impluvium\". Sicuramente una delle maggiori dimore di Pompei, ha due giardini con peristilio e due atri ed era decorata con affreschi in primo stile e pavimentata con mosaici, tra cui quello dell'esedra, raffigurante la battaglia tra Dario e Alessandro, oggi al museo archeologico nazionale di Napoli.\nLa casa dei Vettii deve il suo nome alla famiglia a cui apparteneva, i Vettii appunto, come testimoniato da diverse iscrizioni elettorali e sigilli: l'abitazione, imperniata intorno al peristilio, fu ristrutturata nel I secolo. All'ingresso \u00e8 l'affresco di Priapo e il larario, mentre nella cucina sono state ritrovate numerose pentole; la maggior parte della casa presenta affreschi in quarto stile, con pannelli colorati nel caratteristico rosso pompeiano.\nLa casa del Centenario \u00e8 cos\u00ec chiamata in quanto esplorata nel 1879 a diciotto secoli di distanza dall'eruzione del Vesuvio ed \u00e8 una delle case pi\u00f9 grandi di Pompei, frutto dell'unione di tre abitazioni: l'atrio \u00e8 in stile tuscanico con pavimento a mosaico e pitture a soggetto teatrale, mentre il tablino d\u00e0 l'accesso al peristilio porticato; al centro del giardino \u00e8 la piscina, mentre sul fondo un piccolo ninfeo: la casa \u00e8 dotata anche di un secondo quartiere pi\u00f9 piccolo, con atrio centrale, circondato da stanze.\nLa casa dei Dioscuri fu costruita nell'ultima fase di Pompei e venne esplorata tra il 1828 e il 1829: la costruzione presenta un atrio corinzio con dodici colonne in tufo e le pitture sono tutte in quarto stile, tra cui quella dei dioscuri Castore e Polluce; finemente decorato anche il peristilio con elementi architettonici e nature morte.\nLa Casa del Chirurgo \u00e8 una delle pi\u00f9 antiche di Pompei, risale infatti al III secolo a.C., anche se poi nel corso degli anni ha subito due grossi interventi di restauro ed \u00e8 cos\u00ec chiamata per il ritrovamento di numerosi oggetti medici, come sonde e bisturi: i muri interni sono costruiti a opera a telaio, mentre le uniche opere decorative ancora presenti sono una serie di affreschi in un ambiente finestrato, nei pressi del giardino, in primo e in quarto stile.\nLa casa del Forno risale al II secolo a.C. e fu ristrutturata a seguito del terremoto del 62: al momento dell'eruzione i lavori non erano ancora terminati; proprio a seguito dell'evento sismico, la zona residenziale fu spostata al piano superiore, mentre quello inferiore fu trasformato in panificio: sono infatti presenti il forno, le macine e la cucina. La casa presenta inoltre un giardino, dove era posta anche una stalla, nella quale fu probabilmente ritrovato lo scheletro di un mulo.\nLa casa del Poeta Tragico fu scavata tra il 1824 e il 1825 e ha delle dimensioni ridotte rispetto alle altre grandi case di Pompei: All'ingresso \u00e8 collocato un mosaico che reca la scritta:\nAll'interno erano presenti diversi affreschi poi staccati e conservati al museo nazionale di Napoli, come la scena di prove teatrali, da cui la casa prende il nome, oppure episodi dell'Iliade. La casa inoltre venne scelta come modello per il romanzo di Edward Bulwer-Lytton \"Gli ultimi giorni di Pompei\".\nLa casa di Pansa apparteneva a un ricco commerciante campano, Alleius Nigidius Maius, anche se negli ultimi anni fu data in affitto: costruita probabilmente tra il 120 e il 140 a.C., nel giardino furono ritrovati capitelli in ordine ionico. L'ingresso, l'atrio e il tablino sono posti in asse; la particolarit\u00e0 della casa \u00e8 la pavimentazione in pietre colorate che adornano il marciapiede antistante e il vestibolo.\nEdifici pubblici.\nLa vita quotidiana dei pompeiani e loro attivit\u00e0 politiche e commerciali si svolgevano in luoghi separati, con sedi ben definite.\nIl Foro di Pompei, poco lontano da Porta Marina, era il cuore della citt\u00e0: fu sistemato nel II secolo a.C., abbattendo le numerose botteghe che lo circondavano e l'enorme piazza fu abbellita con statue, mai ritrovate, di dei o di cittadini illustri; a delimitare lo spazio del foro erano gli archi onorari: se ne conservano tre e avevano una funzione puramente scenica, rivestiti completamente in marmo ed erano dedicati ad Augusto, a Tiberio e a Caligola. Il transito dei carri era interdetto e una parte, sul lato ovest, era riservata agli oratori. Intorno al foro si affacciavano gli edifici pi\u00f9 importanti della citt\u00e0, come quelli dell'Amministrazione Pubblica, dove si riunivano le personalit\u00e0 politiche, costruiti al periodo precedente all'80 a.C. e ristrutturati a seguito del terremoto del 62; la Basilica, riservata alla giustizia e alle faccende economiche, fu costruita nel II secolo a.C. e presenta una pianta rettangolare, divisa in tre navate, dove restano tracce di decorazioni in primo stile; la Mensa Ponderaria, ossia l'ufficio della misurazione delle capacit\u00e0 e del peso: era costituita da due banchi soprapposti, con cavit\u00e0 di diverse misure e aperture per la fuoriuscita del prodotto misurato; e ancora il Tempio di Apollo, di Vespasiano e quello di Giove, il Santuario dei Lari Pubblici e le Terme del Foro.\nIl Foro Triangolare, altra importante piazza di Pompei, situato nella zona meridionale della citt\u00e0, esposto verso il mare e il fiume Sarno, fu costruito intorno al II secolo a.C., a seguito dei lavori di risistemazione della zona dei teatri: l'accesso avviene tramite propilei con colonne ioniche e all'interno \u00e8 un portico composto da novantacinque colonne, eccetto sul lato sud per consentire la vista sul golfo di Napoli; \u00e8 inoltre presente un vialetto probabilmente utilizzato per corse e un \"th\u00f2los\", costruito intorno a un pozzo sacro, con colonne doriche.\nIl \"Macellum\" era il mercato della citt\u00e0: costruito nel II secolo a.C., con decorazioni in quarto stile, vi si accede attraverso un portico, decorato con statue ed all'interno \u00e8 un cortile porticato sotto il quale si aprivano le botteghe; al centro erano poste le basi per sostenere la copertura: oltre alla vendita di pesce e carne, si organizzavano anche banchetti in onore dell'imperatore. I Granai del Foro era invece il mercato della frutta e della verdura e probabilmente al momento dell'eruzione non era ancora completato o non in uso: la struttura \u00e8 un semplice porticato, nei pressi di una latrina ed \u00e8 oggi utilizzato come deposito dei reperti rinvenuti nel corso degli scavi, oltre a ospitare diversi calchi.\nMolto utilizzato nell'antica Pompei era il pane: esistevano circa trentaquattro panifici, con forni a legna, macine e un banco per la vendita. Il panificio di Popidio Prisco era gestito da un liberto, il panificio di Modesto, o Casa del Forno, era invece il pi\u00f9 grande della citt\u00e0 e il panificio di Soterico, anch'esso tra i pi\u00f9 grandi, conserva il locale dedicato all'impastatura del pane.\nI termopoli erano edifici nel quale venivano venduti cibi caldi e bevande e a Pompei se ne contavano poco meno di un centinaio. Il Thermopolium di Vetutius Placidus affacciava direttamente sulla strada, presentava un bancone e diversi \"dolia\", oltre a un locale retrostante la bottega dove poter consumare il pasto: interessante il larario con affreschi dei Lari e Mercurio e Dioniso e un triclinio decorato in terzo stile. Nel Thermopolium delle Aselline, con tre banconi di vendita e un larario con raffigurazioni di Mercurio e Bacco, sono state ritrovate numerose suppellettili, sia in bronzo sia in terracotta, oltre a 683 sesterzi; la facciata esterna reca una rappresentazione di brocche e imbuto e un'iscrizione elettorale con riferimento ad Asellina, probabilmente la proprietaria della locanda. Il Thermopolium della Fenice, lungo Via dell'Abbondanza, gestito da un orientale di nome \"Euxnius\", \u00e8 cos\u00ec chiamato per la presenza di una fenice sull'insegna esterna: oltre a un vasto orto coltivato a viti, all'interno fu ritrovato un affresco raffigurante pavoni su un prato.\nL'Officina del Garum era addetta alla vendita del \"garum\", una particolare salsa ottenuta dalla fermentazione delle interiora di pesci; nell'edificio sono stati ritrovati dei recipienti, chiusi da coperchi, con all'interno la salsa, mentre nel vicino giardino, era posto un grande deposito di anfore.\nSviluppata a Pompei era la lavorazione della lana, con tredici officine che lavoravano il materiale grezzo, sette che effettuavano la filatura, nove la tintura e diciotto il lavaggio: l'Edificio di Eumachia, dal nome della sacerdotessa che ne aveva voluto la costruzione, era o il mercato della lana, oppure sede della corporazione dei fullones; la costruzione avvenne dopo il 62 ed era interamente in opera laterizia. All'interno presenta numerose nicchie, nelle quali erano ospitati delle statue, per lo pi\u00f9 riguardanti la famiglia imperiale, un colonnato, due corridoi laterali e nei pressi dell'ingresso era posta una giara, nella quale si raccoglieva l'urina, utilizzata come detergente per gli abiti. La fullonica di Stephanus, dal nome del proprietario o gestore, era originariamente una casa poi trasformata in magazzino per la lavorazione dei tessuti: al piano inferiore si svolgeva l'attivit\u00e0 lavorativa e quella di lavaggio, effettuato in grosse vasche con acqua, soda e urina, mentre al piano superiore si provvedeva all'asciugatura delle vesti. L'Officina di Verecundus era dedicata alla tessitura, bollitura e vendita delle stoffe: sulla facciata era raffigurato Mercurio e Venere, mentre all'interno \u00e8 stato ritrovato un calderone in bronzo decorato con un fallo alato, oltre a un architrave decorata con Apollo, Giove, Diana, Mercurio e Venere.\nIl \"Castellum Aquae\" era il principale edificio per il rifornimento idrico della citt\u00e0: situato a un'altezza di quarantadue metri, nei pressi di Porta Vesuvio, convogliava le acque provenienti dall'acquedotto romano del Serino in un sistema di tre condutture regolate da saracinesche. Fu ristrutturato a seguito del sisma del 62 e presentava una struttura circolare in opera incerta, laterizia e reticolata, con una cupola di sei metri di diametro: al momento dell'eruzione, l'intero sistema idrico e quello delle fontane pubbliche non era in funzione.\nLa \"Schola Armaturarum\" fu costruita negli ultimi anni di vita di Pompei ed era un edificio di stampo militare dove i giovani venivano istruiti alla lotta e alle arti gladiatorie; inoltre fungeva da deposito per le armi, come testimoniato da un elevato numero di armature ritrovate al suo interno. La struttura, originariamente adibita a casa, presentava particolari decorazioni in stile militare come rami di palma, vittorie alate e candelabri con aquile: tuttavia tutti gli ornamenti sono andati perduti a seguito di un crollo verificatosi il 6 novembre 2010.\nEdifici ludici.\nErano molteplici le attivit\u00e0 di intrattenimento dei pompeiani: spettacoli di gladiatori nell'anfiteatro, spettacoli culturali come commedie, poesie o musica nei teatri, bagni, massaggi e ginnastica nelle strutture termali, combattimenti e allenamenti militari nelle palestre e svago sessuale nei lupanari.\nL'Anfiteatro di Pompei fu costruito tra l'80 e il 70 a.C. e, in seguito, ristrutturato dopo il terremoto del 62: risulta essere uno dei pi\u00f9 antichi, nonch\u00e9 uno dei meglio conservati al mondo e aveva una capienza di circa ventimila persone. All'esterno presenta un ordine inferiore ad archi ciechi, realizzati in opera incerta, mentre l'ordine superiore presenta archi a tutto sesto. L'arena \u00e8 in terra battuta ed \u00e8 divisa dalla platea da un parapetto altro circa due metri, che, prima dell'eruzione, era affrescato con immagini di lotte tra gladiatori; la cavea \u00e8 divisa in tre zone, destinata ai diversi ceti sociali degli abitanti della citt\u00e0 e l'intero complesso disponeva di un \"velarium\" che veniva utilizzato per proteggere gli spettatori dal sole o dalla pioggia. L'anfiteatro fu inoltre lo scenario di una violenta rissa tra pompeiani e nocerini, nel 57, che port\u00f2 a numerosi feriti e alla perdita di diverse vite umane: a seguito di questo evento, il senato decise di chiudere l'edificio per dieci anni, ma il provvedimento fu poi annullato dopo il terremoto del 62.\nIl Teatro Grande fu costruito durante l'epoca sannita e sub\u00ec nel corso degli anni numerosi rifacimenti: realizzato in \"opus incertum\", con una tipica architettura greca, era in grado di ospitare circa cinquemila spettatori. La zona dell'orchestra \u00e8 disposta a forma di ferro di cavallo, la cavea \u00e8 divisa in tre ordini e tutta la struttura poteva essere coperta da un \"velarium\"; la scena fu ricostruita dopo il terremoto del 62, in opera laterizia ed era decorata con marmi e statue, mentre lo sfondo voleva imitare un palazzo principesco. Il Teatro Piccolo, chiamato anche \"Odeion\", fu costruito intorno all'80 a.C. ed era in grado di ospitare un pubblico di circa milletrecento persone: al suo interno venivano declamate poesie e si svolgevano spettacoli musicali. La struttura ricorda quella del Teatro Grande, con pianta semicircolare: la cavea divisa in due parti, con le gradinate decorate da telamoni, mentre l'orchestra \u00e8 pavimentata in marmo. Il Quadriportico dei Teatri fu costruito intorno all'80 a.C. ed era utilizzato come foyer per gli spettatori del Teatro Grande; a seguito del terremoto del 62 venne riconvertito in palestra per gladiatori e lungo le mura perimetrali, dove prima era un colonnato, fu aggiunto un secondo piano, utilizzato come alloggio per i combattenti e luogo per gli allenamenti: durante la sua esplorazione furono trovati diversi cadaveri, tra cui un bambino di pochi giorni posto in una giara e una matrona con un grosso quantitativo di gioielli.\nLe Terme Stabiane erano il complesso termale pi\u00f9 antico della citt\u00e0: risalivano infatti al IV-III secolo a.C. e avevano subito nel corso degli anni numerosi rifacimenti. Nella parte est, divisi in due sezioni, per uomini e donne, sono l\"'apodyterium\", il \"frigidarium\", il \"calidarium\" e il \"tepidarium\", oltre alle fornaci: tutta la pavimentazione era completamente riscaldata; a nord \u00e8 posta una latrina, mentre a ovest una piscina. Si conservano raffigurazioni in stucco, tipiche del quarto stile, di soggetti mitologici e personaggi pompeiani. Le Terme del Foro, costruite intorno all'80 a.C. seguivano come modello quelle Stabiane, ma offrivano prezzi pi\u00f9 vantaggiosi: possedevano un \"apodyterium\", un \"frigidarium\", un \"tepidarium\", riscaldato con un braciere, un \"calidarium\" e una palestra porticata; le decorazioni sono in stucco e raffigurano per lo pi\u00f9 figure mitologiche e partizioni geometriche. Le Terme Centrali, nei pressi di Via di Nola, erano un complesso termale ancora in costruzione al momento dell'eruzione: mancavano infatti le fornaci, cos\u00ec come il giardino, la piscina e la palestra non erano stati ancora sistemati; nei pressi dell'ingresso principale sono presenti due piccoli ambienti che avrebbero dovuto servire da biglietteria e guardaroba. Le Terme Suburbane erano di propriet\u00e0 privata e furono costruite nel I secolo a.C., fuori le mura della citt\u00e0: oltre ai normali ambienti avevano anche una piscina calda e una fredda, quest'ultima ornata da una finta grotta da cui sgorgava acqua; interessante l'affresco in quarto stile dello spogliatoio, ossia sedici pannelli raffiguranti scene erotiche, tra cui uno con protagonista due donne, unico esempio nella pittura romana.\nLa Palestra Grande fu costruita in sostituzione della Palestra Sannitica, durante il periodo augusteo, ma fu notevolmente danneggiata dal terremoto del 62, tant'\u00e8 che al momento dell'eruzione non era utilizzata. Ha una pianta rettangolare e misura centoquaranta metri di lunghezza per centotrenta di larghezza: il perimetro \u00e8 interamente porticato con colonne ioniche, eccetto il lato est, mentre al centro del piazzale \u00e8 posta una piscina con un fondo inclinato in modo tale da potere avere diverse profondit\u00e0 che andavano da un minimo di sessanta centimetri a un massimo di due metri; presente anche una latrina. La Palestra Sannitica risale al II secolo a.C., ma perse d'importanza a seguito della costruzione della Palestra Grande. Originariamente aveva dimensioni maggiori rispetto a quelle attuali: infatti, a seguito del terremoto del 62, parte della struttura fu distrutta per eseguire i lavori di ampliamento del vicino tempio di Iside: ha una pianta trapezoidale, con colonnato su tre lati e al suo interno, durante l'esplorazione, fu ritrovata una copia della statua raffigurante il Doriforo di Policleto.\nDei circa venticinque lupanari che esistevano a Pompei, il Lupanare della regio VII, era l'unico costruito con la precisa funzione di ospitare prostitute: si tratta di una struttura su due livelli, costruita poco prima dell'eruzione del 79. Sia il piano inferiore che quello superiore contano cinque stanze, anche se le camere del secondo piano sono di maggiori dimensioni: sulle porte d'ingresso sono gli affreschi erotici del tipo di prestazione sessuale svolta in quella stanza e si possono riscontrare inoltre duecento graffiti, per lo pi\u00f9 nomi di prostitute e clienti.\nTempli.\nLa maggior parte delle strutture sacre di Pompei furono costruite tra il III e il II secolo a.C. e poi notevolmente ampliate a seguito della dominazione di Lucio Cornelio Silla: al momento dell'eruzione erano quasi tutte in ristrutturazione o ricostruzione a seguito del terremoto del 62.\nIl Tempio di Apollo \u00e8 uno dei pi\u00f9 antichi di Pompei: fu infatti costruito tra il 575 e 550 a.C. e restaurato prima nel II secolo a.C. e poi a seguito del terremoto del 62; la struttura \u00e8 circondata da un quadriportico in tufo, con colonne in stile ionico e trabeazione dorica. La scala d'accesso immette sull'alto podio, dove \u00e8 posta la cella, pavimentata con pietre policrome; nel cortile sono poste le statue di Apollo e Diana nelle sembianze di arcieri, oltre a un altare risalente all'80 a.C. e una meridiana costruita probabilmente in et\u00e0 augustea.\nIl Tempio Dorico risale alla prima met\u00e0 del VI secolo a.C. e dopo numerose ristrutturazioni fu gravemente danneggiato dal sisma del 62 e conseguentemente abbandonato. Cos\u00ec chiamato in quanto costruito in stile dorico, era circondato da colonne e al centro era posta la cella; del tempio rimangono dei capitelli, dei gradini del basamento e una base sul quale erano probabilmente venerate le divinit\u00e0 di Atena ed Ercole, cos\u00ec come testimoniato dal ritrovamento di un'epigrafe.\nIl Tempio di Asclepio, cos\u00ec chiamato a seguito del ritrovamento di statue in terracotta che si rifacevano al personaggio della mitologia greca, \u00e8 anche denominato di Giove Meilichio, appellativo utilizzato soprattutto nell'antica Grecia, per il culto della divinit\u00e0 connessa a riti segreti e dell'oltretomba. Situato nei pressi della via Stabia, \u00e8 stato costruito intorno al III-II secolo a.C.; \u00e8 costituito da un portico e un cortile, al centro del quale \u00e8 posta un'ara in tufo, mentre il piedistallo sul quale venivano poggiate le statue per il culto \u00e8 racchiuso in una cella sostenuta da colonne con capitelli corinzi.\nIl Tempio di Iside, realizzato nel II secolo a.C. e restaurato a seguito del terremoto del 62, fu esplorato tra il 1764 e il 1766; la struttura \u00e8 costituita da un portico, nel quale si aprono diversi ambienti di servizio, un pozzo e un \"purgatorium,\" mentre al centro \u00e8 il pronao, realizzato con quattro colonne facciali e due laterali, dove in due nicchie erano poste le statue delle divinit\u00e0 Anubi e Harpokrate, mentre nella cella pi\u00f9 larga era posto il basamento dov'era poggiata la statua di Iside: tutto il tempio aveva decorazioni in quarto stile, oggi conservate al museo archeologico di Napoli.\nIl Tempio di Giove, situato nei pressi del foro, risale al II secolo a.C. ed \u00e8 cos\u00ec chiamato per il ritrovamento della testa di una statua appartenente a Giove, anche se l'intero complesso era dedicato alla Triade Capitolina, ossia agli dei Giove, Giunone e Minerva. Il tempio poggia su un alto podio, restaurato tra il 13 e il 47 ed \u00e8 caratterizzato da due ordini di colonne; la cella aveva una pavimentazione in pietra policroma, disposta ad \"opus scutulatum\".\nIl Tempio di Venere fu costruito a seguito della conquista di Lucio Cornelio Silla e dedicato alla dea della bellezza in quanto sia protettrice del generale romano, sia della citt\u00e0. Edificato su una collinetta tufacea, rivolto verso il mare e il fiume Sarno, il tempio doveva essere uno dei pi\u00f9 belli di Pompei: composto da un portico decorato in marmi e poggiante su un podio in tufo, \u00e8 stato completamente spogliato, facendone risultare difficile ogni interpretazione.\nIl Tempio della Fortuna Augusta fu sicuramente costruito dopo il 13 a.C., al ritorno a Roma di Augusto dopo le spedizioni di conquista, per celebrare le imprese dell'imperatore: fu edificato per volere di M. Tullius. Realizzato con colonne e capitelli in ordine corinzio, aveva una cella, preceduta da colonne, nella quale era posta la statua della Fortuna e diverse nicchie con le statue della famiglia imperiale e dello stesso Tullius.\nIl Santuario dei Lari Pubblici fu probabilmente eretto a seguito del terremoto del 62 come dono verso gli dei, irati con la citt\u00e0 e per questo punita con il terribile evento sismico; secondo altri invece il tempio \u00e8 precedente al 62 e dedicato alla famiglia imperiale. La struttura \u00e8 composta da una parete perimetrale, in \"opus reticolatum\" e \"incertum\", che in principio doveva essere rivestita di marmi, ma non venne mai completata a causa del sopraggiungere dell'eruzione del 79: la parete presenta nicchie e colonne, mentre al centro \u00e8 posto l'altare per i sacrifici.\nIl Tempio di Vespasiano o \"Aedes Genii Augusti\" fu probabilmente un tempio dedicato al primo imperatore romano, Ottaviano Augusto e, di volta in volta, dedicato ai successivi imperatori, fino a Tito Flavio Vespasiano: al momento dell'eruzione il tempio era o in costruzione o in restauro. Nel cortile \u00e8 posto un altare in marmo bianco, decorato con la scena di un sacrificio di un toro; segue il podio, a cui si accede tramite due scale laterali, sul quale \u00e8 posta la statua dell'imperatore.\nIl Tempio di Mefite risale al III secolo a.C. ed era appunto dedicato a Mefite, in quanto \u00e8 stato ritrovato materiale votivo in suo onore; l'edificio, collocato nella parte sud di Pompei, \u00e8 di epoca sannita e presenta portici e cisterne.\nAltri templi, come il Tempio di Dioniso, sono stati individuati ed esplorati esternamente alla cinta muraria della citt\u00e0, nella campagna circostante.\nNecropoli.\nCome stabilito dalle leggi romane, le tombe dovevano essere costruite al di fuori delle mura cittadine e cos\u00ec, in prossimit\u00e0 delle porte di Pompei, sorgono diverse necropoli. La necropoli di Porta Nocera \u00e8 quella di maggiori dimensioni e la pi\u00f9 importante, con tombe sia a esedra sia a edicola: tra tutte, le pi\u00f9 imponente, \u00e8 quella Eumachia, fatta costruire dalla sacerdotessa di Venere per s\u00e9 e per i suoi familiari. Edificata tra il 17 e il 37 d.C., la tomba \u00e8 a esedra, in opera cementizia e rivestita di tufo: presenta delle nicchie dove erano poste le statue e un fregio figurato. Nella stessa zona sono inoltre presenti altre due tombe a edicola, risalenti all'et\u00e0 repubblicana, dove la cella funeraria era ornata con le statue dei defunti. Altre necropoli di grandi dimensioni sono quelle di Porta Ercolano, che sorgeva lungo la strada che portava a Villa dei Misteri e quella del Fondo Pacifico, nei pressi dell'anfiteatro. Nella necropoli di Porta Vesuvio \u00e8 la tomba a sedile semicircolare in tufo di Arellia Tertulla, la tomba di Septumia, moglie di un duoviro, realizzata in opera incerta, con base in tufo e la tomba di un giovane ventiduenne, C. Vestorius Priscus, addetto alla cura delle strade e dell'ordine pubblico, decorata con stucchi a rilievo di menadi e satiro, mentre le pareti interne sono affrescate con scene di caccia, di lotte di gladiatori e scene di vita del defunto. La necropoli di Porta Nola \u00e8 composta da tre tombe: quella di M. Obellio Firmo, dove nel recinto era posta una stele, sulla quale poggiava l'urna cineraria in vetro, mentre le altre due tombe, una di Aesquilia Polla e l'altra di N. Herennius Celsus sono di tipo a esedra e quest'ultima \u00e8 caratterizzata da una colonna ionica con vaso marmoreo.\nUrbanistica.\nLa citt\u00e0 di Pompei \u00e8 circondata da una cinta muraria di tremiladuecentoventi metri, nella quale si aprono sicuramente sette porte pi\u00f9 un'ottava, Porta Capua, dall'esistenza incerta. In un primo momento le mura erano di dimensioni ridotte e realizzate con blocchi di lava e pappamonte; in seguito vennero ampliate e fu costruita una doppia cortina parallela riempita con pietre e terra battuta. Durante l'epoca sannita fu costruito un terrapieno intorno alla citt\u00e0, mentre, nel III secolo a.C., furono costruite nuove mura in calcare di Sarno e tufo grigio di Nocera, con contrafforti e torri a distanze irregolari, dodici per la precisione, nei punti pi\u00f9 esposti della citt\u00e0, ossia nella parte nord: interessante \u00e8 la Torre di Mercurio, a due piani, con una scala interna, nella quale sono ben visibili i colpi delle catapulte, scagliate da Lucio Cornelio Silla. Fu proprio a seguito della conquista di Silla che le mura divennero inutili e furono in parte abbattute o integrate a nuovi edifici.\nPorta Nocera fu costruita nel IV secolo a.C. e risale quindi all'epoca sannita ed \u00e8 cos\u00ec chiamata poich\u00e9 da essa partiva la via che conduceva a Nuceria Alfaterna: simile a quella di Stabia e di Nola, ha un vano con volta a botte, dove era posta la porta, un corridoio con due bastioni alle estremit\u00e0 ed era realizzata con blocchi di calcare. Porta Ercolano, conosciuta anche con il nome di Porta del Sale, si apriva sulla strada che portava verso Ercolano e la parte nord del golfo di Napoli; fu costruita dopo la conquista di Silla ed \u00e8 decorata con stucchi: nelle sue vicinanze sorge una necropoli. Porta Marina, nonostante la sua imponenza, simile a un bastione, era una delle meno frequentate e conduceva al mare: si presenta con due fornici ad arco a tutto sesto e una volta a botte in opera cementizia; oggi \u00e8 la porta che d\u00e0 l'accesso al sito archeologico. Porta Nola fu costruita intorno al III secolo a.C. da Vivio Popidio, cos\u00ec come testimoniato da un'iscrizione in lingua osca rinvenuta sulla porta: realizzata in tufo, con una volta a botte, ha la chiave di volta decorata con una scultura raffigurante la testa di Minerva; all'esterno una piccola area funeraria. Porta Vesuvio si trova all'estremit\u00e0 nord del cardine ed era una delle pi\u00f9 interessate dagli scambi commerciali: al momento dell'eruzione era in completo rifacimento e nelle sue vicinanze si ergono tre torri, poste a difesa della citt\u00e0. Porta Stabia, posta nella parte sud del cardine, era la pi\u00f9 antica e una delle pi\u00f9 trafficate: da essa infatti si giungeva al porto sul fiume Sarno. Porta di Sarno si trova al termine di Via dell'Abbondanza ed \u00e8 la peggio conservata tra tutte le porte, in quanto ha perso quasi del tutto la sua conformazione originale.\nL'antica Pompei seguiva lo schema urbanistico della tipiche citt\u00e0 romane, anche se il Foro non era posizionato esattamente all'incrocio del cardine con il decumano. Via dell'Abbondanza \u00e8 il decumano inferiore ed \u00e8 cos\u00ec chiamata per il ritrovamento di un bassorilievo, posto su una fontana pubblica, raffigurante la Concordia Augusta, erroneamente definita come l'Abbondanza: la via conserva ancora la sua pavimentazione originale ed \u00e8 costeggiata da due marciapiedi; questa inizia dal Foro per terminare a Porta Sarno, toccando diversi importanti edifici della citt\u00e0 come le Terme Stabiane e l'Anfiteatro. Da Via dell'Abbondanza, che era la strada principale di Pompei, si aprono diverse strade secondarie, come la Via dei Teatri, che conduce alla zona dei teatri e del Foro Triangolare. Il decumano superiore \u00e8 invece rappresentato dall'unione della Via delle Terme, Via della Fortuna e Via di Nola e comincia dalle Terme del Foro, per terminare alla Porta di Nola. Il cardine \u00e8 delineato dall'unione di Via del Vesuvio con la Via Stabiana e andava dalla Porta Vesuvio fino alla Porta di Stabia, da dove si proseguiva per il porto.\nLa zona del foro aveva un sistema di refluo delle acque piovane composto da due cisterne al di sotto del Foro e collegate a una rete di cunicoli. Questi cunicoli, passando al di sotto di via Marina, in antichit\u00e0 drenavano le acque in eccesso al di fuori della citt\u00e0 presso Porta Marina.\nCultura di massa.\nSia gli scavi di Pompei, che la storia dell'eruzione che ha coinvolto la citt\u00e0, sono stati al centro di numerose opere artistiche come dipinti, romanzi, mostre, film, fiction e documentari.\nUno dei pi\u00f9 celebri dipinti ispirati all'eruzione del Vesuvio \u00e8 \"Gli ultimi giorni di Pompei\", dipinto fra il 1827 e il 1833 dal pittore russo Karl Pavlovi\u010d Brjullov, a sua volta ispirato dall'omonima opera di Giovanni Pacini.\nTra i romanzi principali quello del 1834 di Edward Bulwer-Lytton, intitolato \"Gli ultimi giorni di Pompei\", uno del 1852 scritto da Th\u00e9ophile Gautier e intitolato \"Arria Macerella\", una serie di romanzi per bambini scritti da Caroline Lawrence e intitolati \"I misteri romani ed ancora\", un altro chiamato \"Pompei\" e scritto da Robert Harris nel 2003, il quale narra le vicende di un dipendente dell'acquedotto del Serino: nella storia compaiono anche Plinio il Vecchio, Plinio il Giovane e viene fatto riferimento alla \"piscina mirabilis\" di Bacoli. Riferimenti a Pompei vengono fatti anche nel primo libro del \"Cambridge Latin Course\" dove viene raccontata la storia di un uomo residente a Pompei, Lucius Caecilius Iucundus, vissuto durante il periodo di Nerone e Vespasiano, morto, insieme alla sua famiglia, a seguito dell'eruzione del Vesuvio del 79.\nTanti i titoli di film che si sono ispirati al romanzo di Edward Bulwer-Lytton e tutti chiamati \"Gli ultimi giorni di Pompei\": quello del 1900 diretto da Walter R. Booth, quello del 1913 diretto da Mario Caserini, quello del 1926 diretto da Carmine Gallone, e ancora, uno del 1935 diretto da Merian C. Cooper ed Ernest B. Schoedsack, uno del 1950 diretto da Marcel L'Herbier e Paolo Moffa e uno del 1959 in principio diretto da Mario Bonnard e poi concluso da Sergio Leone, girato tra Madrid e gli studi di Cinecitt\u00e0 a Roma; dello stesso titolo \u00e8 inoltre una miniserie del 1984, mentre un'altra chiamata \"Pompei\" \u00e8 stata realizzata nel 2007 per la regia di Giulio Base e protagonisti Lorenzo Crespi e Andrea Osv\u00e1rt. Pompei inoltre \u00e8 ambientazione di una puntata della serie animata de \"I Simpson\", intitolata \"Il Bob italiano\", dove la famiglia si reca in visita alle antiche rovine; nella serie \"Doctor Who\", nell'episodio \"Il Fuoco di Pompei\", i protagonisti scoprono che l'eruzione \u00e8 stata causata per evitare un'invasione aliena.\nDiversi i documentari girati all'interno degli scavi: numerosi quelli per programmi di divulgazione scientifica italiana come \"Superquark\" e \"Ulisse\", uno realizzato da Channel 5 nel quale venivano riprese le varie fasi di un'indagine archeologica, e ancora uno dalla BBC, dal titolo \"Pompei: l'ultimo giorno\", dove viene descritta la vita, seppur inventata, di alcuni personaggi realmente esistiti e vissuti tra Pompei, Ercolano e le varie localit\u00e0 del golfo di Napoli: vengono narrate inoltre le vicende di Plinio il Vecchio e il Giovane, di due gladiatori, di una donna incinta e di una famiglia.\nDopo una visita a Pompei nel 1769, il compositore Wolfgang Amadeus Mozart, rimasto estasiato dalla bellezza del tempio di Iside, compose \"Il flauto magico\"; nel 1971 l'anfiteatro \u00e8 stato utilizzato dal gruppo dei Pink Floyd per un concerto senza pubblico, da cui \u00e8 stato tratto un film documentario dal titolo \"\".\nIn un luna park della Virginia, il \"Busch Gardens Williamsburg\", \u00e8 stata realizzata un'attrazione acquatica chiamata \"Escape from Pompeii\" che prevede il viaggio su un battello attraverso la ricostruzione delle rovine della citt\u00e0 pompeiana."}
{"id": "204005", "revid": "287204", "url": "https://it.wikipedia.org/wiki?curid=204005", "title": "Ebreuil", "text": ""}
{"id": "204006", "revid": "599013", "url": "https://it.wikipedia.org/wiki?curid=204006", "title": "Echassi\u00e8res", "text": ""}
{"id": "204007", "revid": "287204", "url": "https://it.wikipedia.org/wiki?curid=204007", "title": "Etroussat", "text": ""}
{"id": "204009", "revid": "1982", "url": "https://it.wikipedia.org/wiki?curid=204009", "title": "Fert\u00e9-Hauterive", "text": ""}
{"id": "204010", "revid": "400518", "url": "https://it.wikipedia.org/wiki?curid=204010", "title": "Annuario Pontificio", "text": ""}
{"id": "204011", "revid": "1982", "url": "https://it.wikipedia.org/wiki?curid=204011", "title": "Guillermie", "text": ""}
{"id": "204014", "revid": "111433", "url": "https://it.wikipedia.org/wiki?curid=204014", "title": "J\u00f6tunheim", "text": ""}
{"id": "204015", "revid": "1170", "url": "https://it.wikipedia.org/wiki?curid=204015", "title": "Mayet-d'Ecole", "text": ""}
{"id": "204017", "revid": "1982", "url": "https://it.wikipedia.org/wiki?curid=204017", "title": "Mayet-de-Montagne", "text": ""}
{"id": "204018", "revid": "104458", "url": "https://it.wikipedia.org/wiki?curid=204018", "title": "Montet (disambigua)", "text": ""}
{"id": "204020", "revid": "1982", "url": "https://it.wikipedia.org/wiki?curid=204020", "title": "Petite-Marche", "text": ""}
{"id": "204027", "revid": "27767", "url": "https://it.wikipedia.org/wiki?curid=204027", "title": "Tempo di dimezzamento", "text": ""}
{"id": "204028", "revid": "1318658", "url": "https://it.wikipedia.org/wiki?curid=204028", "title": "Afrodisia (Caria)", "text": "Afrodisia (Greco Antico: \u1f08\u03c6\u03c1\u03bf\u03b4\u03b9\u03c3\u03b9\u03ac\u03c2, romanizzato: \"Aphrodisias\") \u00e8 una piccola antica citt\u00e0 Greca Ellenistica della Caria in Asia Minore (odierna Turchia).\nSi trova su un altopiano, ad un'altitudine di circa 600 , presso la valle del Meandro. La zona fu spesso soggetta ai terremoti.\nL'attuale villaggio di Geyre, nei cui pressi si trova il sito archeologico, si trova nella sottoprefettura di Karacasu e nella prefettura di \"Ayd\u0131n\" (l'antica Tralles), da cui dista circa 100\u00a0km, e a circa 230\u00a0km da Smirne (\"Izmir\").\nIl 9 luglio 2017 il sito archeologico \u00e8 stato inserito nella lista dei patrimoni dell'umanit\u00e0 dell'UNESCO.\nStoria.\nUn centro abitato esistette nei pressi della citt\u00e0 gi\u00e0 in epoca tardo neolitica (agli inizi del VI millennio a.C. e and\u00f2 formando un \"tepe\" (\"Pekm\u00e9z T\u00e9p\u00e9\"), ossia un'elevazione artificiale, cresciuta per il sovrapporsi dei livelli successivi di abitazioni.\nSull'acropoli della citt\u00e0 sono stati rinvenuti i resti di sette successivi strati di abitato, a partire dall'et\u00e0 del bronzo.\nLo storico bizantino Stefano di Bisanzio ci riporta un precedente nome della citt\u00e0 come \"Ninoe\", che sarebbe derivato dal leggendario re Nino di Babilonia, sposo di Semiramide, ovvero dalla dea Nin, la divinit\u00e0 accadica pi\u00f9 tardi identificata con Astarte. Fin da epoca antichissima dovette trattarsi di un luogo di culto della Grande Madre anatolica.\nIl nome di Afrodisia, con cui la citt\u00e0 venne conosciuta in epoca ellenistica e romana, deriva dalla dea Afrodite, con cui i Greci identificavano la dea Astarte.\nLe prime notizie storiche risalgono alle monete cittadine coniate in bronzo e in argento nel II secolo a.C. Secondo lo storico Appiano di Alessandria, a seguito di un responso dell'oracolo di Apollo a Delfi, Silla invi\u00f2 nell'82 a.C. al santuario di Afrodite una corona e una doppia ascia d'oro, che furono pi\u00f9 tardi raffigurate sulle emissioni monetali.\nLo sviluppo della citt\u00e0 si ebbe soprattutto in epoca imperiale romana: per la sua fedelt\u00e0 ad Ottaviano nelle guerre civili che lo portarono al potere come Augusto, le fu riconosciuta l'autonomia (continuamente contestata dalle altre citt\u00e0 e dallo stesso governatore, costringendo la citt\u00e0 a pagare ogni volta onerose ambascerie per appellarsi all'imperatore affinch\u00e9 venisse confermato lo status), confermata pi\u00f9 tardi da Tiberio, e vennero edificati importanti monumenti pubblici. Per tutto l'impero romano rimase centro importante, sia per la presenza del santuario che come centro di produzione artistica legato alle vicine cave di marmo (scuola di Afrodisia). Fu inoltre un reputato centro culturale e vi nacquero lo scultore Aristea e il filosofo Alessandro di Afrodisia. Nativo della citt\u00e0 fu anche lo scrittore greco Caritone.\nA causa di un terremoto alla met\u00e0 del IV secolo, che provoc\u00f2 un mutamento nel regime delle acque, parte della citt\u00e0 divenne soggetta a periodiche alluvioni, come mostra il ritrovamento di condutture provvisorie installate per tentare di risolvere il problema.\nCon la diffusione del cristianesimo divenne sede dell'arcivescovo metropolita della Caria e l'antico santuario di Afrodite fu trasformato in chiesa cattedrale (fine del V secolo). Il nome della citt\u00e0 venne cambiato in \"Stauropolis\" (\"citt\u00e0 della croce\"). In epoca bizantina prese infine il nome di \"Caria\", dalla regione amministrativa di cui era capoluogo.\nNel 640, durante il regno dell'imperatore bizantino Eraclio la citt\u00e0 sub\u00ec un ulteriore rovinoso terremoto e perdette gran parte della sua importanza. Altri danni sub\u00ec per le guerre sotto il dominio dei Selgiuchidi tra l'XI e il XIII secolo e venne infine abbandonata nel XIV secolo. Sulle antiche rovine si insedi\u00f2 un villaggio turco che mantenne l'antico nome bizantino della citt\u00e0, trasformandolo da \"Caria\" in \"Geyre\".\nRitrovamento dei resti archeologici.\nLe rovine della citt\u00e0 furono visitate nel XVIII secolo e ancora nel 1835 da Charles Texier, che ne diede una prima descrizione, e nel 1849 da Osman Hamdi Bey, all'epoca direttore del Museo archeologico di Istanbul. I primi scavi parziali si ebbero nel 1904, con Paul Gaudin (terme di Adriano) e nel 1937 con Giulio Iacopi (nell'agor\u00e0).\nDopo il terremoto del 1956 le case del villaggio, andate quasi interamente distrutte, furono ricostruite a breve distanza dai resti della citt\u00e0 antica, permettendo in tal modo nel 1961 l'avvio di scavi archeologici sistematici, ad opera di Kenan Tevfik Erim dell'Universit\u00e0 di New York (che diresse lo scavo dagli inizi fino al 1990), e sono tuttora in corso. Sul sito \u00e8 stato quindi fondato un museo archeologico (Museo di Afrodisia), a cura del quale nell'inverno 1993-1994 \u00e8 stata condotta una campagna di scavi nella necropoli orientale.\nLa citt\u00e0 antica.\nLa citt\u00e0 si svilupp\u00f2 a partire da insediamenti preistorici che si erano stabiliti sulla collina dell'acropoli e presso il settore nord della citt\u00e0, dove pi\u00f9 tardi sorse il tempio di Afrodite. Un abitato preistorico con tracce di frequentazione fino all'epoca ellenistica sorse anche sulla vicina altura di \"Pekmez Tepe\". Nel tardo periodo ellenistico lo sviluppo urbano avvenne invece nella zona intorno all'agor\u00e0. In epoca romana la citt\u00e0 si svilupp\u00f2 intorno a questi nuclei abitati.\nLa citt\u00e0, a causa del suo sviluppo graduale, non ebbe una pianta pianificata e regolare e i principali monumenti sorsero via via dove se ne presentava l'opportunit\u00e0 e l'occasione.\nIl tempio di Afrodite.\nIl tempio venne costruito nel corso del I secolo a.C., su un pi\u00f9 antico luogo di culto dedicato alla dea Afrodite. Il \"temenos\" (recinto sacro) venne completato solo nel II secolo sotto l'imperatore Adriano. Alcune tracce di mosaici ellenistici hanno tuttavia fatto ipotizzare la presenza di un edificio templare precedente a quello di epoca romana.\nIl tempio aveva otto colonne in facciata (\"ottastilo\") e tredici sui lati lunghi ed era di ordine ionico. Su alcuni fusti delle colonne sono ancora iscritti i nomi dei donatori che offrirono il denaro per la loro erezione al momento della costruzione dell'edificio.\nLa statua di culto del tempio \u00e8 stata identificata con una statua rinvenuta nei pressi all'inizio degli scavi, nella quale Afrodite \u00e8 raffigurata in modo molto simile all'Artemide del santuario di Efeso.\nAlla fine del V secolo, per la trasformazione in chiesa, furono eliminati i muri della cella e le colonne della peristasi (il colonnato che circonda la cella) furono spostate per ingrandire l'edificio. Furono inoltre costruiti nuovi muri sui lati corti, che costituirono l'abside e la facciata della chiesa. Successivamente venne aggiunto un atrio di ingresso. Nell'abside sono conservati resti di !affreschi dell'XI e XII secolo.\nIl tetrapilo.\nUn tetrapilo (\"tetrapylon\", quattro gruppi di quattro colonne disposte in quadrato) venne costruito nel II secolo come passaggio monumentale su una delle vie cittadine, forse come propileo di ingresso verso il tempio di Afrodite.\nSui due lati principali, le due coppie di colonne della facciata, con fusti scanalati a spirale, sono sormontate da frontoni spezzati, mentre le colonne centrali della fila pi\u00f9 interna sono collegate da frontoni semicircolari con rilievi. Il tetrapilo, distrutto dai terremoti, \u00e8 stato rimontato con i frammenti ritrovati negli scavi nel 1990.\n\"Odeion\" e \"palazzo del Vescovo\".\nPresso il tempio sorge anche un piccolo \"odeion\" (teatro coperto), costruito agli inizi del II secolo. La cavea, in origine sormontata da un portico, poggia su sostruzioni voltate, e vi si accedeva da un corridoio che passava alle spalle della scena, ornato dai ritratti di importanti cittadini. Dopo il crollo della parte superiore, forse per il terremoto del IV secolo fu utilizzato come sala per conferenze.\nAll\"'odeion\" \u00e8 annesso un complesso residenziale con ambienti di rappresentanza e peristilio colonnato, che si ritiene sia stato utilizzato in epoca bizantina come residenza del vescovo.\nAgor\u00e0.\nCollocata tra l'acropoli e il tempio di Afrodite, non ancora interamente scavata, l'agor\u00e0 \u00e8 costituita da una vasta piazza rettangolare, impiantata nel I secolo a.C., circondata da portici di ordine ionico. Il lato settentrionale (\"portico nord\"), contiguo al palazzo vescovile, venne ricostruito nel V secolo.\nPortico di Tiberio.\nUna seconda piazza porticata, immediatamente a sud, \u00e8 conosciuta come \"portico di Tiberio\" per la presenza di un'iscrizione in onore di questo imperatore.\nLa piazza termina verso est con una porta monumentale della met\u00e0 del II secolo: quest'ultima, in seguito alle inondazioni seguite al terremoto del IV secolo venne trasformata in un ninfeo collegato alle cisterne e al sistema idraulico utilizzato per controllare le acque.\nTerme di Adriano.\nSul lato corto occidentale del portico di Tiberio, venne costruito nel II secolo sotto l'imperatore Adriano un grande impianto termale. Scavato nel 1904, i ritrovamenti furono portati al Museo archeologico di Istanbul.\nDavanti alla facciata delle terme, con portale monumentale tra due ali, si trovava una palestra con colonnati sui quattro lati.\nLa planimetria interna si articolava intorno al \"calidarium\" (stanza per bagni con acqua calda) centrale, circondato da \"apoditerium\" (spogliatoio), \"sudatorium\" (stanza per bagni di vapore), \"tepidarium\" (stanza per bagni con acqua tiepida) e \"frigidarium\" (stanza per bagni con acqua fredda). I sotterranei conservano gallerie di servizio, condutture idriche e caldaie per il riscaldamento degli ambienti e dell'acqua.\nIn epoca bizantina le terme erano ancora utilizzate, ma con spazi pi\u00f9 ridotti.\nTeatro.\nAppoggiato sul lato orientale dell'acropoli, fu inaugurato nel 27 a.C. e sub\u00ec dei rimaneggiamenti nel II secolo per adattarlo ai giochi gladiatorii. In seguito al crollo della parte superiore nel terremoto del VII secolo, fu ricoperto di terra e vi furono insediate abitazioni.\nLa cavea poteva ospitare circa 5.000 spettatori. Davanti alla scena venne eretto un piccolo porticato con pilastri ornati da semicolonne doriche\nNel teatro venne rinvenuto un rilievo offerto da Zoilo, liberto imperiale e che aveva finanziato la costruzione dell'edificio scenico.\nAlle spalle della scena del teatro si trova una piazza quadrangolare, pavimentata in marmo, sistemata nel IV secolo. Su questa si affacciava un piccolo impianto termale del II o III secolo.\nSebasteion.\nL'edificio, scoperto negli scavi del 1979, era dedicato al culto di Augusto (in greco \"Sebastos\"). \u00c8 costituito da due grandi portici che bordano una sorta di via processionale lunga 80 m e larga 14, donate da due diverse famiglie di notabili cittadini sotto i regni di Claudio e Nerone. I portici si sviluppavano su tre ordini sovrapposti: al piano terra un portico con semi-colonne doriche con botteghe, al secondo livello edicole chiuse da semi-colonne ioniche e al terzo da semi-colonne corinzie. All'interno delle edicole del secondo ordine vi erano bassorilievi raffiguranti scene mitologiche ed eroi della mitologia greca, mentre nel terzo ordine vi erano rilievi di Augusto e di altri personaggi della dinastia giulio-claudia con rappresentazioni figurate dei popoli o \"ethne\" sottomessi da Roma. I numerosi rilievi rinvenuti negli scavi mostrano scene mitologiche e alcuni personaggi della famiglia imperiale.\nStadio.\nSi trova nel settore settentrionale della citt\u00e0 e doveva avere una capacit\u00e0 di circa 30.000 posti (262 m x 59 m) e si data alla fine del I o agli inizi del II secolo. In seguito alla distruzione del teatro, la sua estremit\u00e0 curvilinea fu utilizzata per gli spettacoli dei gladiatori. La sua struttura architettonica rappresenta un connubio tra arte greca e romana, invero, la sua forma particolare e polivalente racchiude il meglio del teatro greco, utile alle olimpiadi, e il meglio della funzionalit\u00e0 romana per, appunto, i combattimenti tra gladiatori.\nLe mura.\nLe mura che circondavano la citt\u00e0 (perimetro di circa 3,5\u00a0km) furono impiantate a seguito dell'invasione dei Goti nel 260. A causa dei successivi terremoti furono tuttavia in gran parte ricostruite nel IV secolo con blocchi di reimpiego presi dai monumenti del centro cittadino. Dopo la loro distruzione nel VII secolo la difesa della citt\u00e0 fu assicurata da un fortino costruito sull'acropoli.\nLe porte sono quattro: (porta nord o nord-est, porta est, con cortile interno, porta ovest o porta di Antiochia).\nRestano visibili ampi settori delle mura sui lati nord ed ovest, mentre sul lato orientale, occupato dal villaggio di Geyre, sono andate in gran parte distrutte."}
{"id": "204029", "revid": "228587", "url": "https://it.wikipedia.org/wiki?curid=204029", "title": "Pentium III-M", "text": "Il Pentium III-M \u00e8 stato il quarto processore Intel pensato per l'utilizzo nei computer portatili e venne presentato nel corso del 2000 come successore del Mobile Pentium II PE. A quei tempi le CPU utilizzate nei sistemi mobile non erano ancora specificatamente progettate per questo scopo (cosa che \u00e8 avvenuta solo a partire dal 2003 con il Pentium M) ma si limitavano ad alcuni affinamenti progettuali delle versioni desktop (in questo caso il Pentium III) al fine di ridurne il consumo e poter quindi contribuire al contenimento dei consumi e quindi alla maggior durata delle batterie utilizzate in questo tipo di sistemi.\nCaratteristiche tecniche.\nGli unici modelli di Pentium III-M erano tutti basati su una specifica variante del core Tualatin alla base anche dell'ultima generazione del processore desktop Pentium III. Il processo produttivo era, per la prima volta, quello a 130 nm ed essendo basato sull'architettura del Pentium III era dotato anche delle istruzioni SSE. Per la prima volta la versione pensata per l'utilizzo nei sistemi mobile introduceva anche una specifica novit\u00e0 al suo interno individuata nella prima generazione della tecnologia di risparmio energetico SpeedStep, ovvero quella tecnologia che consentiva di variare dinamicamente il clock di esercizio della CPU, abbassandolo quando non era necessaria tutta la potenza elaborativa, con la conseguente diminuzione dei consumi; la tecnologia SpeedStep ebbe poi molto successo nei processori Intel e gradualmente venne introdotta in tutti i prodotti successivi, non solo quelli pensati per il settore mobile.\nPentium III-M: progenitore del Pentium M.\nLo sviluppo dell'architettura alla base del Pentium III-M non si interruppe con la fine della sua commercializzazione; venne infatti utilizzato come base per lo sviluppo dell'architettura del primo Pentium M Banias (il processore alla base della prima generazione della piattaforma Centrino, conosciuta come Carmel) sviluppato dai centri di ricerca di Intel situati ad Haifa in Israele. Qui infatti nel 2001 era stato praticamente completato il progetto di Timna, una CPU rivoluzionaria per i tempi con un doppio controller integrato, sia per la memoria RAM, sia per la scheda video; a questo punto, per\u00f2 Intel fu costretta, per questioni commerciali a interromperne lo sviluppo, per passare a quello di un processore specificatamente pensato per l'ambito \"mobile\", quello che poi sarebbe appunto diventato il primo Pentium M Banias.\nAvendo come riferimento i Pentium III-M e i Pentium 4 Willamette, gli ingegneri decisero di creare una sorta di processore \"ibrido\", quello che venne chiamato \"Un Pentium III con il BUS del Pentium 4\", in modo da poter sfruttare i vantaggi di ciascun \"genitore\".\nL'idea di fondo della tecnologia SpeedStep aveva ampiamente dimostrato il proprio valore, e non a caso anche AMD introdusse una tecnologia simile e la chiam\u00f2 PowerNow! (e poi successivamente con gli Athlon 64 Cool &amp; Quiet). Sviluppi successivi a tale tecnologia portarono alla cosiddetta evoluzione \"EIST\" (\"Enhanced Intel SpeedStep Technology\") che era in grado di variare dinamicamente anche il voltaggio di alimentazione della CPU, e inoltre venne aumentato il numero di volte al secondo in cui veniva controllato il reale utilizzo del processore per adeguare in maniera migliore clock e voltaggio.\nTali revisioni portarono gradualmente proprio al Pentium M che portava con s\u00e9 un numero tale di migliorie tecniche che gli permisero di diventare un punto di riferimento nell'ambito dei processori mobile.\nModelli arrivati sul mercato.\nLa tabella seguente mostra i modelli di Pentium III-M arrivati sul mercato. Di seguito una legenda dei termini (alcuni abbreviati) usati per l'intestazione delle colonne. Nella tabella non sono riportati i processori Low Voltage e Ultra Low Voltage:\nIl successore.\nIl Pentium III-M fu l'unico processore mobile derivato direttamente dal Pentium III; successivamente infatti Intel present\u00f2 il Pentium 4-M, derivato dalla seconda generazione del Pentium 4 e conosciuta come Northwood, sempre aggiungendo la tecnologia SpeedStep, ma la storia evidenzi\u00f2 poi come la scelta migliore in ambito mobile sarebbe stata un'altra.\nSecondo alcuni analisti il Pentium III-M venne abbandonato anche perch\u00e9 era una concorrenza troppo pericolosa per il Pentium 4; alcuni test indipendenti mostrarono che tale processore poteva salire molto in overclock (fino anche a 3,75\u00a0GHz di picco) e le prestazioni di un modello a 1\u00a0GHz erano paragonabili a quelle di un Pentium 4 da ben 1,4\u00a0GHz. Sembra che tecnicamente Intel avrebbe anche potuto presentare modelli da ben 2,26\u00a0GHz"}
{"id": "204035", "revid": "1982", "url": "https://it.wikipedia.org/wiki?curid=204035", "title": "Pin (Allier)", "text": ""}
{"id": "204036", "revid": "767487", "url": "https://it.wikipedia.org/wiki?curid=204036", "title": "Fagocita", "text": "Le cellule fagocitarie (o fagociti) si distinguono in:\nmacrofagi, che si differenziano a seconda del tessuto in cui si trovano; monociti, che sono i macrofagi che si trovano in circolo ed assumono una conformazione diversa da quella che hanno nei tessuti; granulociti neutrofili (o \"polimorfonucleati\"), che aumentano notevolmente di numero nelle infezioni batteriche.\nTutti derivano dalle cellule staminali del midollo osseo, e poi migrano nei tessuti; sono capaci di legarsi all'agente patogeno (antigene), rinchiuderlo nel citoplasma ed ucciderlo con diversi sistemi, che se eccessivamente violenti possono intaccare i tessuti vicini. Per uccidere i patogeni, le cellule fagocitarie utilizzano intermedi reattivi dell'ossigeno e dell'azoto ed enzimi lisosomiali."}
{"id": "204037", "revid": "25884", "url": "https://it.wikipedia.org/wiki?curid=204037", "title": "Pin", "text": ""}
{"id": "204039", "revid": "466539", "url": "https://it.wikipedia.org/wiki?curid=204039", "title": "Drive-in", "text": "Un drive-in \u00e8 un locale pubblico (per esempio un ristorante, un cinema o un teatro) in cui si pu\u00f2 ricevere il servizio rimanendo in automobile.\nPopolare tra i giovanissimi, il \"drive-in\" divenne uno dei simboli degli Stati Uniti degli anni cinquanta a seguito del boom automobilistico e della privacy che permetteva l'interno dell'auto. Addirittura il reverendo Robert Schuller a Garden Grove, in California, apr\u00ec la prima chiesa drive-in.\nStoria.\nIl primo ristorante \"drive-in\" fu il Kirby's Pig Stand, che apr\u00ec a Dallas nel 1921 antesignano dei fast food restaurant moderni. Caratteristica dei ristoranti era il servizio offerto dalle \"carhops\", giovani cameriere succintamente vestite che servivano i clienti sui pattini a rotelle.\nIl primo \"drive-in\" italiano fu inaugurato il 29 agosto 1957 tra Axa e Casal Palocco, a poca distanza dal litorale romano; lo schermo cinematografico, di 540 m\u00b2, si affaccia su un'area complessiva di 60 000 metri quadrati per una capienza di 750 automobili, ognuna delle quali fornita di altoparlante da agganciare alla portiera. Il primo film a venire proiettato nell'impianto fu \"La nonna Sabella\" di Dino Risi La formula del drive-in torn\u00f2 ad essere presa in considerazione per musica, cinema, teatro, esecuzione tamponi e vaccinazioni nel 2020 a causa dell'emergenza da COVID-19.\nNella cultura di massa.\nVi sono riferimenti ai \"drive-in\" in film come \"Grease\", \"F.B.I. - Operazione gatto\", \"I ragazzi della 56\u00aa strada\" e \"American Graffiti\" (che si apre proprio con una scena ambientata in uno di questi locali), \"La leggenda di Al, John e Jack\", e in telefilm facenti riferimento a quell'epoca come ad esempio \"Happy Days\", in cui l\"'Arnold's Drive-In\" \u00e8 una delle principali \"location\"."}
{"id": "204041", "revid": "1745361", "url": "https://it.wikipedia.org/wiki?curid=204041", "title": "Gand", "text": "Gand (in francese [\u0261\u0251\u0303]), o Gent ([\u029d\u025bnt] nella variante fiamminga, in italiano storico \"Guanto\"), \u00e8 una citt\u00e0 del Belgio, capoluogo delle Fiandre Orientali.\nSi estende su una superficie di 156,18\u00a0km\u00b2, e al 1\u00ba gennaio 2019 contava abitanti, il che ne faceva la seconda citt\u00e0 pi\u00f9 popolata del Belgio. Gand fu la capitale dell'antica contea delle Fiandre, spesso rivale di Bruges, e citt\u00e0 natale di Carlo V. Importante nodo ferroviario, dispone anche di un porto fluviale che, attraverso una serie di canali, si collega al Mare del Nord. Il motto della citt\u00e0 \u00e8 in latino \"Fides et amor\", \"fedelt\u00e0 e amore\". Il dialetto locale \u00abGents\u00bb \u00e8 uno dei pi\u00f9 tipici in Belgio.\nStoria.\nLe origini e il Medioevo.\nIl nome francese \"Gand\" deriva dal celtico \"Ganda\", che significa \"confluente\", in quanto \u00e8 situata alla confluenza dei fiumi Leie e Schelda.\nGent fu uno degli ultimi avamposti del Paganesimo nelle Gallie, tuttavia, all'inizio del VII secolo, Sant'Amando vi fond\u00f2 due abbazie, quella di San Pietro nel 625 e quella di San Bavone nel 650, attorno alle quali si svilupparono subito dei villaggi.\nI Vichinghi occuparono e distrussero pi\u00f9 volte Gand e la regione circostante nell'851-852 e fra l'879 e l'883, finch\u00e9 vennero definitivamente fermati nell'autunno dell'891.\nAll'inizio del X secolo, Arnolfo I di Fiandra costru\u00ec una prima fortezza in pietra al posto dell'attuale Castello dei conti di Fiandra, alla confluenza dei due fiumi e ben presto attorno alla fortezza e lungo il fiume Leie (oggi il Graslei) crebbe un villaggio, l\"'Oudburg\", il nucleo pi\u00f9 antico da cui si svilupp\u00f2 la citt\u00e0 di Gand.\nGand si trovava in un territorio paludoso, causato dai numerosi straripamenti dei due fiumi, Leie e Schelda. Fu intrapresa una intensa opera di bonifica dei terreni circostanti con canalizzazione di acque fluviali e pluviali, creando cos\u00ec le condizioni per l'impianto di mulini ad acqua i quali fornivano la forza motrice per le esigenze dell'industria tessile del lino e della lana.\nA partire dall'anno 1000 lo sviluppo di Gand fu inarrestabile e in continua ascesa, tanto che divenne, fino al 1550, la pi\u00f9 popolosa citt\u00e0 dei Paesi Bassi e una delle maggiori d'Europa, arrivando fino ad avere, nel XIV secolo, oltre abitanti. Era pi\u00f9 grande di Londra, Colonia e Mosca. Escludendo l'Italia c'era soltanto Parigi, con i suoi abitanti, ad avere una popolazione maggiore, tanto che divenne famosa la frase che pronunci\u00f2 l'imperatore Carlo V, nativo di Gent, che disse: \ndove guanto (\"gant\") con il gioco di trascrizione sta per Gand.\nNel 1180 Filippo d'Alsazia, conte di Fiandra, ricostru\u00ec il Castello di Gand, trasformando la citt\u00e0 nella capitale delle Fiandre.\nI comuni delle Fiandre, guidati dai ricchi mercanti, si trovarono dall'anno 1300 soggetti al dominio di Filippo IV il Bello, re di Francia, il quale aveva inviato una grande forza di occupazione per mantenere la sua sovranit\u00e0 sulla ricca regione, finch\u00e9, nel 1302 i francesi, dopo aver subito il massacro della loro guarnigione a Bruges da contadini fiamminghi ribellatisi, furono sconfitti a Courtrai, nella Battaglia degli speroni d'oro, dai comuni fiamminghi\nIntanto, a seguito dell'intenso interscambio di materia prima con prodotti tessili finiti, i rapporti con l'Inghilterra divennero cos\u00ec stretti che il cittadino Giovanni di Gand divenne primo Duca di Lancaster.\nChiamato dal conte filo-francese Luigi I di Fiandra, Filippo VI di Francia intervenne con il suo esercito e schiacci\u00f2 le citt\u00e0 fiamminghe rivoltose a Cassel nel 1328. Luigi I giunse al punto di costringere i sudditi fiamminghi a combattere contro le navi di Edoardo III d'Inghilterra. Tuttavia i cittadini di Gand elessero loro borgomastro nel 1337 Jacob van Artevelde, figlio di una potente famiglia mercantile cittadina, che respinse l'11 aprile 1338 l'armata reale. Grazie a questo evento Artevelde acquis\u00ec un gran potere in citt\u00e0 fondando nel 1338 un concilio di cinque Capitani (\"Audi\u00ebntie\") di cui egli era il \"leader\", in un regime semi-dittatoriale.. Nel 1339 cre\u00f2 un'alleanza fra le tre citt\u00e0 di Gand, Ipro e Bruges, dette i \"Tre Membri\", che costrinse alla fuga il conte dai suoi territori Furono proprio i \"Capitani di Gand\" a persuadere Edoardo III di Inghilterra a rivendicare il trono di Francia; infatti proprio a Gand, l'8 febbraio 1340, Edoardo III si proclam\u00f2 re di Francia. Ci\u00f2 guadagn\u00f2 alle Fiandre privilegi e concessioni economiche.\nUna nuova ribellione fiamminga, organizzata dalla citt\u00e0 di Gent, venne soffocata dal conte Luigi II di Fiandra e dal re di Francia nel gennaio del 1349, cui seguirono 30 anni di pace e prosperit\u00e0 durante i quali la citt\u00e0 si rafforz\u00f2 ulteriormente.\nNel 1360 ritorn\u00f2 a Gand, dopo la fuga in Inghilterra, Filips van Artevelde, figlio di Jacob, che rientr\u00f2 subito in politica. Nel 1379, i tessitori di Gand si ribellarono nuovamente, mentre Bruges rimase fedele al conte, che pose il suo quartier generale proprio in quella citt\u00e0. Gand si affid\u00f2 alla guida di Filips, che dopo il fallimento delle trattative attacc\u00f2 Bruges, sconfisse Luigi II in campo aperto e conquist\u00f2 la citt\u00e0 nel maggio del 1382.\nTuttavia il re francese, alleato ora con il duca di Borgogna, sconfisse i fiamminghi nella Battaglia di Roosebeke nel novembre del 1382, ripristinando il dominio di Luigi II.\nNel 1385 Gand cedette alle pressioni francesi e, in cambio di un'amnistia, accett\u00f2 il ritorno al potere dei conti di Fiandra e rinunci\u00f2 all'alleanza con gli inglesi.\nNel 1407 la sede del \"Consiglio delle Fiandre\", la pi\u00f9 alta giurisdizione della contea, venne trasferita da Bruges a Gand.\nRinascimento ed et\u00e0 moderna.\nIl 24 febbraio del 1500 Giovanna di Castiglia diede alla luce, in citt\u00e0, il figlio Carlo, futuro imperatore del Sacro Romano Impero e re di Spagna, contro il quale anni dopo i cittadini di Gand si ribellarono. La rivolta, sviluppatasi fra il 1549 e il 1550, fu soffocata da Carlo V nel sangue. Inoltre essa perdette tutti i privilegi civici che aveva accumulato nel tempo.\nL'avvento del protestantesimo, in particolare del calvinismo, vide l'intervento spagnolo nelle Fiandre, al quale si ribellarono le citt\u00e0 dei Paesi Bassi, che l'8 novembre 1576, a Gand, strinsero un'alleanza fra le Diciassette Province dei Paesi Bassi (Pacificazione di Gand), accordandosi per il mantenimento della tolleranza religiosa e per il proseguimento comune della lotta contro le forze spagnole ammutinate presenti nella regione. Nel 1577 i calvinisti radicali presero il potere e fecero di Gand una Repubblica calvinista, nella quale i cattolici vennero sistematicamente perseguitati e numerosi furono gli atti di iconoclastia. Il 23 gennaio 1579 Gand ader\u00ec all'Unione di Utrecht, promossa da Guglielmo d'Orange, e nel 1581, assieme al resto delle Fiandre, sigl\u00f2 l'Atto di abiura, ovvero la dichiarazione ufficiale di indipendenza dei Paesi Bassi dalla Spagna di Filippo II. Quest'ultimo reag\u00ec inviando nella regione Alessandro Farnese, duca di Parma e gi\u00e0 vincitore di Lepanto, che grazie a duri assedi e all'abilit\u00e0 diplomatica, riprese a una a una tutte le citt\u00e0 delle Fiandre, tra cui anche Gand (17 settembre 1584), ponendo termine al predominio protestante e restaurando definitivamente in tutta la regione la sovranit\u00e0 spagnola e, con essa, la religione cattolica.\nIl ritorno degli spagnoli signific\u00f2 per tutte le Fiandre, Gand inclusa, un lungo periodo di decadenza, dacch\u00e9 le attivit\u00e0 mercantili che avevano fatto la sua fortuna si spostarono pi\u00f9 a nord, nella Repubblica delle Sette Province Unite, laddove la ribellione aveva avuto successo e che rimase indipendente e di fede protestante. La crisi divenne ancor pi\u00f9 drammatica con la pace di Vestfalia (1648), che priv\u00f2 la citt\u00e0 (cos\u00ec come l'antica rivale Anversa) di uno sbocco diretto al mare, solo parzialmente alleviata dall'apertura del canale verso Bruges. A quell'epoca, la popolazione si era ridotta a soli 30.000 abitanti, met\u00e0 di quella dei tempi d'oro.\nNella seconda met\u00e0 del XVII secolo i Paesi Bassi spagnoli finirono nelle mire del re di Francia Luigi XIV, venendo invasi a pi\u00f9 riprese dalle armate francesi. In particolare, all'inizio del 1678 la citt\u00e0 di Gand venne assediata e conquistata dalle truppe francesi del maresciallo di Francia Vauban, ma con il Trattato di Nimega la citt\u00e0 torn\u00f2 alla Spagna.\nDurante la Guerra di successione spagnola (1700-1714), il controllo di Gand pass\u00f2 di mano pi\u00f9 volte: occupata dagli anglo-olandesi nel 1706, si ribell\u00f2 nell'estate del 1708, tornando sotto controllo borbonico, ma venne definitivamente ripresa dagli alleati alla fine dello stesso anno. Come risultato, al termine della guerra Gand pass\u00f2, con il resto dei Paesi Bassi (ex) spagnoli, all'Austria, ma non miglior\u00f2 la propria posizione, poich\u00e9 anche gli Asburgo austriaci, come prima i cugini spagnoli, non dimostrarono molto interesse per la regione.\nIl dominio austriaco fu inframmezzato da brevi occupazioni francesi, come durante la Guerra di successione austriaca, quando due mesi dopo la vittoria francese della Battaglia di Fontenoy, Gand venne presa dai francesi l'11 luglio 1745, per essere restituita all'Austria al termine della guerra.\nIl malcontento popolare nei confronti del governo liberale e centralizzatore di Giuseppe II e il successo della rivoluzione in Francia e a Liegi portarono, tra il 13 e il 17 novembre del 1789, all'Insurrezione di Gand, quando una rivolta urbana costrinse la nutrita guarnigione imperiale a evacuare la citt\u00e0; la vittoria dei ribelli fu alla base di un nuovo tentativo indipendentista dopo quello del XVI secolo, con la proclamazione degli Stati Belgi Uniti, ma come allora gli Asburgo riuscirono a riprendere il controllo della situazione gi\u00e0 alla fine del 1790.\nIl dominio asburgico comunque era agli sgoccioli; dopo la battaglia di Fleurus (26 giugno 1794), gli austriaci, sorprendentemente sconfitti, lasciarono tutta la regione nelle mani dei vittoriosi rivoluzionari francesi, nelle quali rest\u00f2 per tutto il periodo napoleonico. Gand divenne capitale del dipartimento della Schelda (\"Escaut\"), ritrovando l'accesso diretto al mare perduto pi\u00f9 di due secoli prima.\nNel frattempo, gi\u00e0 dalla met\u00e0 del XVIII secolo Gand pot\u00e9 assistere finalmente a una ripresa economica della sua industria tessile, ritornando a essere la pi\u00f9 grande citt\u00e0 del Belgio fino alla carestia del 1845-48. In particolare, alla fine del XVIII secolo, Gand, divenne la prima citt\u00e0 industrializzata di terraferma e nel 1800 l'ingegnere Lieven Bauwens install\u00f2 a Gand il \"Mule Jenny\", la prima macchina tessile industriale del continente, secondo disegni copiati in Inghilterra, che la poter\u00e0 a essere, nella seconda met\u00e0 del XIX secolo, la principale citt\u00e0 tessile della lana dei Paesi Bassi, la pi\u00f9 grande fabbrica di lino dell'Europa occidentale, e la prima citt\u00e0 industriale in terraferma per il cotone, meritandogli il nome di \"Manchester del Continente\".\nIl 24 dicembre 1814 venne firmato in citt\u00e0 il Trattato di Gand, che pose fine alla Guerra anglo-americana del 1812 fra gli Stati Uniti e il Regno Unito. Durante i Cento giorni, il re Luigi XVIII di Francia si rifugi\u00f2 a Gand, che le meriter\u00e0 l'appellativo satirico di \"Notre P\u00e8re de Gand\".\nDopo la disfatta di Napoleone Bonaparte nella Battaglia di Waterloo del 18 giugno 1815 e il conseguente Congresso di Vienna, Gand e i vecchi Paesi Bassi meridionali entrarono a far parte nel 1816 del Regno Unito dei Paesi Bassi. L'autorit\u00e0 olandese apr\u00ec in citt\u00e0 una propria universit\u00e0 nel 1817 e la fece ridivenire un porto marittimo, grazie all'apertura del canale Gand-Terneuzen nel 1827.\nTuttavia, con lo scoppio della rivoluzione belga (1830) la citt\u00e0 di Gand dovette soffrire nuovamente il blocco dell'accesso al mare per una decina di anni, con gravi conseguenze economiche.\nIl primo sindacato belga venne fondato nel 1857 a Gand. Nel 1913, la citt\u00e0 fu sede di un'esposizione universale, in occasione della quale venne edificata la stazione ferroviaria di Sint-Pieters (San Pietro).\nGand fu occupata dai tedeschi in entrambe le guerre mondiali, ma fortunatamente si salv\u00f2 dalle gravi distruzioni. Fu liberata dagli inglesi della 7\u00aa Divisione corazzata il 6 settembre 1944.\nMonumenti e luoghi d'interesse.\nMonumenti religiosi.\nIl cimitero si trova su una collina sulla quale Sant'Amando avrebbe predicato nel VII secolo, con alla sua punta pi\u00f9 alto la tarda cappella barocca di Sant'Amando (1720) e gli alberi che erano gi\u00e0 presenti al primo funerale nel 1847 del benefattore Marie de Hemptinne.\nGeografia antropica.\nSuddivisioni amministrative.\nIl comune di Gent \u00e8 costituito dai seguenti distretti:\nSport.\nCalcio.\nLa citt\u00e0 \u00e8 sede del Koninklijke Atletiek Associatie Gent, vincitore di un campionato e tre coppe nazionali.\nCiclismo.\nLa citt\u00e0 \u00e8 famosa per essere la piazza di partenza della Gand-Wevelgem, importante classica del ciottolato di ciclismo su strada.\nFootball americano.\nLa citt\u00e0 \u00e8 sede dei Ghent Gators, campioni nazionali nel 2014\nInfrastrutture e trasporti.\nIl trasporto pubblico cittadino \u00e8 gestito dalla De Lijn e prevede anche una rete tranviaria composta da 4 linee. \nLo scalo ferroviario principale \u00e8 la stazione di Gent-Sint-Pieters. La citt\u00e0 \u00e8 collegata a Bruxelles con la linea ferroviaria n. 50 che da Gand procede verso Bruges e Ostenda come linea 50A. \u00c8 anche collegata ad Anversa dalla linea 59. Mentre verso sud \u00e8 collegata alla Francia dalla linea 75."}
{"id": "204044", "revid": "1494169", "url": "https://it.wikipedia.org/wiki?curid=204044", "title": "Acetabolo", "text": ""}
{"id": "204045", "revid": "1982", "url": "https://it.wikipedia.org/wiki?curid=204045", "title": "Pin (Gard)", "text": ""}
{"id": "204047", "revid": "1982", "url": "https://it.wikipedia.org/wiki?curid=204047", "title": "Pin (Giura)", "text": ""}
{"id": "204050", "revid": "1149807", "url": "https://it.wikipedia.org/wiki?curid=204050", "title": "Xenosaga", "text": " \u00e8 una serie di videogiochi di ruolo in 3D in stile giapponese per PlayStation 2 ed altre piattaforme.\nLa serie.\nLa serie \u00e8 composta di tre capitoli in ordine temporale:\nIn Italia \u00e8 uscito il 2 novembre 2005 \"Xenosaga ep. II Jenseits von Gut un B\u00f6se\", pubblicato da Namco e Sony. Non \u00e8 presente la lingua italiana (il testo scritto \u00e8 tradotto in inglese, francese e tedesco). La conversione \u00e8 PAL 50\u00a0Hz ottimizzata. Contiene un DVD video bonus, con la raccolta di tutti o quasi i filmati di \"Xenosaga ep. I Der Wille zur Macht\" per capire meglio la storia.\n\"Xenosaga ep. I\" non \u00e8 mai stato pubblicato in territori dell'area PAL.\n\"Xenosaga ep. III\" \u00e8 stato annunciato dal magazine \"Famits\u016b\" e confermato al Tokyo Game Show 2005. Data di uscita giapponese: luglio 2006.\nAl TGS \u00e8 stato inoltre annunciato:\nNon \u00e8 stata confermata alcuna commercializzazione fuori dal Giappone tanto che Namco, interrogata sulla questione, ha risposto \u00abStiamo ancora decidendo il da farsi\u00bb. In realt\u00e0 \u00e8 inutile farsi false aspettative: dopo le scarsissime vendite di \"Xenosaga ep. 3\" in Giappone e USA le possibilit\u00e0 sono pressoch\u00e9 nulle.\nIn Giappone \u00e8 inoltre uscito un altro episodio della saga:\nRacconta il passato da poliziotto di Ziggy (Jan in questo gioco) e svela uno dei Testament della serie principale: Voyager. Non \u00e8 prevista una edizione USA o Europea di tale gioco.\nSuddiviso in capitoli, il gioco esce a \"puntate\" e Namco ha recentemente annunciato l'uscita di altri (pochi) ulteriori capitoli.\nIn TV \u00e8 inoltre apparsa la serie animata (anime) di ep.I denominata:\nPer ora trasmessa solo in Giappone.\nI videogiocatori pi\u00f9 attenti potranno trovare similitudini con un altro videogioco: \"Xenogears\". La relazione tra le due serie \u00e8 stata tuttavia smentita (probabilmente per motivi di copyright, poich\u00e9 \"Xenogears\" \u00e8 stato prodotto da Squaresoft, mentre \"Xenosaga\" da Namco), ma in realt\u00e0 il progetto della Monolith Software \u00e8 articolato in ben sei episodi, di cui \"Xenogears\" sarebbe il quinto (ci\u00f2 viene rivelato esclusivamente dalla schermata finale di tale gioco).\nProduzione.\nSviluppato da Monolith Soft e pubblicato da Namco, \u00e8 il successore spirituale di Xenogears (in realt\u00e0 narra gli eventi di un universo parallelo, con molte citazioni su Gears). Il creatore della serie, Tetsuya Takahashi abbandon\u00f2 Square nel 1999 assieme a sua moglie Soraya Saga (Kaori Tanaka) e Hirohide Sogiura.\nIn accordo con Namco, cre\u00f2 Monolith Soft. Gli episodi di Xenosaga come qualcuno pu\u00f2 aver notato riportano come sottotitoli i titoli di opere del filosofo tedesco Friedrich Wilhelm Nietzsche dalle quali molti concetti del gioco sono ispirati.\nDopo Ep.I, tuttavia, si accese un dibattito interno a Monolith Soft: oggetto della disputa fu il futuro della serie. Il risultato fu: declassamento del ruolo di Takahashi a script-writer/supervisore, il licenziamento di Soraya Saga e il cambio di stile sia del gioco che del character design. Le vendite di ep.II, tuttavia, non furono brillanti in Giappone (ep.II vendette la met\u00e0 di quando vendette ep.I) mentre in America ep.II super\u00f2 di poco le vendite di ep.I (le vendite europee sono sconosciute, ma fonti dicono che furono comunque buone). Con ep.III, quindi, Koh Arai (direttore al posto di Takahashi gi\u00e0 da ep.II) decise di dare pi\u00f9 spazio al creatore originario della serie, concedendogli pi\u00f9 spazio nella creazione dello script e facendogli supervisionare alcune musiche.\nI risultati in termini qualitativi si vedono: tecnicamente ep.III \u00e8 un gioiello di programmazione e di \"arte videoludica\", tuttavia nonostante le recensioni pi\u00f9 che positive le vendite furono peggiori di quelle di ep.II: In Giappone ha venduto solo 10'000 copie in pi\u00f9 (totale 180'000) mentre in USA-Canada solo 73'000 (rispetto alle 500'000 di ep.I).\n\"Xenosaga Episode I ~ Der Wille zur Macht ~\".\nIl titolo giapponese del gioco \u00e8 \"\u30bc\u30ce\u30b5\u30fc\u30ac \u30a8\u30d4\u30bd\u30fc\u30c9\u2160 \u529b\u3078\u306e\u610f\u5fd7.\" \"Der Wille zur Macht\", ovvero \"\"La volont\u00e0 di potenza\",\" riferito al concetto di Nietzsche per cui l'uomo stesso \u00e8 la sorgente di tutti i valori e delle virt\u00f9.\nLa timeline di Xenosaga non corrisponde completamente a quella di Xenogears. Stando a Xenogears Perfect Works (un libro uscito in Giappone che spiega punto per punto la storia di Xenogears), infatti, TC 4767 (TC sta per \"transcend christ\") sarebbe l'anno in cui accade ci\u00f2 che si vede nel filmato iniziale di XG, tuttavia nell'ep.I l'Eldridge non viene mai n\u00e9 nominata n\u00e9 mostrata. Questo probabilmente perch\u00e9 Xenosaga altro non \u00e8 che una visione tutta nuova di ci\u00f2 che doveva essere Xenogears, attraverso elementi simili, temi, e parti di storia.\n\"Xenosaga Episode II ~ Jenseits von Gut und B\u00f6se ~\".\nIl titolo giapponese del gioco \u00e8 \"\u30bc\u30ce\u30b5\u30fc\u30ac \u30a8\u30d4\u30bd\u30fc\u30c9\u2161 \u5584\u60aa\u306e\u5f7c\u5cb8\", \"\"Jenseits von Gut und B\u00f6se\", ovvero \"Al di l\u00e0 del bene e del Male\"\", ancora una volta ispirato al titolo dell'omonimo libro di Nietzsche.\nIl secondo capitolo ufficiale della serie \u00e8 uscito nei negozi Giapponesi a giugno nel 2004 e presenta sostanziali differenze dal predecessore:\nQuasi tutti i personaggi hanno ricevuto un nuovo design, meno anime nello stile e pi\u00f9 realistico (stando ad un'intervista con gli sviluppatori, il nuovo look serve a rendere pi\u00f9 \"americano\" ed \"europeo\" l'aspetto del gioco\").\n\"Xenosaga Episode III ~ Also Sprach Zarathustra ~\".\n\"\"Also Sprach Zarathustra\", \"Cos\u00ec parl\u00f2 Zarathustra\"\", \u00e8 il terzo e conclusivo capitolo della serie. Se sia conclusivo nel senso che finiscono le avventure Shion o nel senso che dopo di questo non ci saranno pi\u00f9 altri \"Xeno\"-games, \u00e8 ancora da definire. Il titolo deriva dal libro omonimo di Nietzsche che introduce l'\u00dcbermensch (il superuomo) e popolarizz\u00f2 la frase \"Dio \u00e8 morto\".\nSpeculazioni sulla trama.\nA settembre 2005 \u00e8 stato annunciato che questo episodio segner\u00e0 la fine prematura della serie, originariamente progettata di sei episodi.\n\"Xenosaga ep.III\" si svolger\u00e0 un anno dopo gli eventi di \"Xenosaga ep.II\", con il ritorno delle unit\u00e0 ES dell'ep.II e gli Zohar emulators e le Techs dell'ep.I. Tra le aggiunte, troviamo T-elos (dal greco \"telos\", ovvero \"fine\", \"scopo\") un androide simile a KOS-MOS, probabilmente correlata ci\u00f2 a cui \"Wilhelm\" si riferiva nell'ep.I con la sua frase \"\"Gather the necessary factors and wait for the\" other one \"to awaken\"\" (pare che KOS-MOS si sveglier\u00e0 dopo averla sconfitta).\nSommariamente, la storia dovrebbe cominciare cos\u00ec: Shion si \u00e8 dimette dal suo incarico presso la Vector quando scopre un collegamento tra il fenomeno Gnosis e tale industria. Lavora quindi per una organizzazione segreta, tale \"Scientia\", un gruppo ribelle con base a Michtam (un pianeta della federazione, lo stesso in cui lavorava Jan Saucer, ovvero Ziggy, prima di suicidarsi) il cui scopo \u00e8 rivelare i lati oscuri della faccenda Gnosis-Vector Industries. Lavorando per l'organizzazione, Shion scopre che il progetto KOS-MOS a cui lei stessa ha lavorato \u00e8 stato cancellato, in favore alla creazione di un nuovo androide: T-elos. L'aspetto del nuovo androide ricorda molto da vicino quello di KOS-MOS. Shion ed il suo gruppo, quindi, si riuniscono per svelare i segreti della Vector e del suo CEO \"Wilhelm\" che, a quanto pare, \u00e8 il vero \"cattivo\" della trilogia.\nSito ufficiale giapponese: https://web.archive.org/web/20051001044635/http://namco-ch.net/xenosaga3/index.php\n\"Xenosaga I-II\" per Nintendo DS.\nPrima del lancio giapponese della console portatile Nintendo DS Namco aveva annunciato due nuovi videogiochi di ruolo da parte di Monolith Soft. Tra questi, anche \"Xenosaga DS\".\nSulla rivista Famits\u016b prima e al Tokyo Game Show 2005 poi, \u00e8 stato svelato il reale titolo del gioco: \"Xenosaga 1&amp;2 DS\".\nSi tratta sostanzialmente di un remake in 2D dei primi due episodi della serie per la console portatile, con visuale isometrica, design dei personaggi ripreso da \"Xenosaga I\", filmati in computer grafica, bonus ed un collegamento con la versione PlayStation 2 di \"Xenosaga ep. III\" attraverso un sistema di password.\nLe musiche sono a cura del compositore dell'anime, ma il gameplay \u00e8 stato confermato simile all'ep. I (in realt\u00e0 appare un Men\u00f9 con selezione di comandi, in un sistema a turni alla FF10, pi\u00f9 gli Stock). Una release esterna al Giappone \u00e8 assai probabile, se non da parte di Namco quantomeno da parte di Nintendo. Release date attuale: aprile 2006 Japp, non definita USA ed EU.\nSito ufficiale Giapponese:\nhttp://namco-ch.net/xenosaga1_2/index.php \n\"Xenosaga Pied Piper\".\nPubblicato come videogioco per telefonini cellulari, questo spin-off della serie narra le vicende di circa 100 anni prima dell'inizio dell'ep. I ed esplora la vita di Zyggy, a quel tempo il poliziotto \"Jan Sauer\" che lavorava presso la \"Galaxy Federation's special-ops police force\", ovvero le forze speciali della polizia della Federazione Galattica.\nLa storia, lunga tre capitoli, riguarda Jan e la sua squadra mentre inseguono un serial-killer conosciuto solo agli hacker con il nome di 'Voyager', che uccide le sue vittime solo attraverso la U.M.N.\nMolte delle persone che hanno letto lo script tradotto non ufficialmente, ultimo lavoro di Soraya Saga prima di essere licenziata, hanno commentato essere la migliore storia apparsa in Xenosaga fino'ora. In effetti, molti si sono chiesti il perch\u00e9 della scelta di farne un gioco per cellulari anzich\u00e9 inserirlo in Xenosaga ep.II per PlayStation 2.\nPied Piper fornisce una interessante visione sul background di alcuni personaggi importanti, ma che ancora non sono stati apporofonditi a sufficienza nella serie principale, come Ziggy, chaos, Wilhelm, Voyager ed il Dr. Dimitri Yuriev.\nPubblicato attraverso il servizio \"Vodafone live Japan\", il gioco \u00e8 confinato alla lingua giapponese.\n\"Xenosaga the Animation\".\nUna serie anime basata su Xenosaga, intitolata \"Xenosaga: the ANIMATION\" \u00e8 stata trasmessa da TV Asahi in Giappone dal 5 gennaio 2005. L'anime segue la storia di \"Xenosaga\" da vicino, pur con scene rimosse, altre aggiunte o addirittura modificate. Come serie anime, svolge bene il suo lavoro di 'supplemento'a \"Xenosaga ep. I\" giacch\u00e9 alcuni punti \"oscuri\" del gioco vengono approfonditi nella serie TV.\nAd esempio, nel gioco Albedo viene presentato come un individuo che soffre di parecchie demenze e lesioni cerebrali, nonch\u00e9 comportamenti psicotici. Nell'anime, invece, si vede come Albedo soffra in realt\u00e0 di una crisi di 'abbandono' oltre ad altre scene in cui la sua personalit\u00e0 viene definita come qualcosa in pi\u00f9 di un semplice cattivo con problemi mentali.\nAltra sostanziale differenza tra gioco e serie TV sta nel ruolo della 'Kirschwasser'. Mentre nel gioco servono Albedo come dei robot, l'anime si focalizza su una di loro. Questa Kirschwasser fingeva di essere una Realian della serie 100 (tipo MOMO per intenderci) a bordo della Woglinde per sfuggire da Albedo, ma viene poi ricatturata e messa contro Shion, la quale era diventata sua amica a bordo della nave spaziale. Alla fine dell'anime la Kirschwasser nella sala di controllo del Proto Merkabah, si autodistrugge e muore per salvare Shion e 2nd Miltia. Nel gioco in questa scena la protagonista era KOS-MOS invece.\nNonostante i cambiamenti, molti fan preferiscono l'anime al DVD bonus incluso con l'ep.II che dovrebbe riassumere gli eventi dell'ep.I.\n\"Xenosaga: il manga\".\nNel 2004, per mano di Atsushi Baba, \u00e8 stato pubblicato da Zero Sum Comics. Nel 2006 Baba ha finito ep.I, e ha cominciato i lavosi su \"ep. II\". Da quel (poco) che si sa, il manga si focalizzer\u00e0 principalmente sui personaggi, anzich\u00e9 su temi religiosi e fantascientifici come la serie originale.\n\"Xenosaga: A missing year\".\nSi tratta di una serie di video, per ora solo in giapponese, che narrano cos'\u00e8 successo a Shion nel periodo intercorrente tra \"ep. II\" ed \"ep. III\".\nShion in questo periodo entra in contatto con Doctus (realian, femmina),gi\u00e0 membro di una organizzazione chiamata Scientia, a cui si uniranno Shion ed il suo gruppo in seguito.\nViene inoltre presentato un ulteriore personaggio: Grimoire Verum. Si tratta di un ricercatore di Lost Gerusalem, che pare essere anche colui che rap\u00ec Nephilim (da non confondere con quella che appare a Shion, questa \u00e8 un tipo di realian creata dal Dr. Mizrahi, il cui database \u00e8 andato perduto) ed in grado di controllare gli Gnosis (pare attraverso un certo Legementon, un programma di controllo dello Zohar)\nPer vedere i video cliccare qui .\nProgetti non confermati.\nNel 2004 Namco ha registrato una serie di trademark (marchi) riguardanti la serie Xenosaga, di cui per\u00f2 non si \u00e8 pi\u00f9 saputo nulla.\n\"Xenosaga Exceed\".\nNon si sa nulla su questo gioco. N\u00e9 il genere, n\u00e9 la piattaforma, n\u00e9 la data d'uscita. L'annuncio della possibile fine prematura della serie con \"Xenosaga ep.III\" mette in dubbio l'uscita di questo titolo.\n\"Xenosaga Frontier\".\nNon si sa nulla su questo gioco. N\u00e9 il genere, n\u00e9 la piattaforma, n\u00e9 la data d'uscita. L'annuncio della possibile fine prematura della serie con \"Xenosaga ep.III\" mette in dubbio l'uscita di questo titolo.\nAccoglienza.\nLa rivista \"Play Generation\" classific\u00f2 gli Uzuki come la quinta famiglia pi\u00f9 celebre dei videogiochi usciti su PlayStation 2."}
{"id": "204053", "revid": "1982", "url": "https://it.wikipedia.org/wiki?curid=204053", "title": "Pin-au-Haras", "text": ""}
{"id": "204054", "revid": "1982", "url": "https://it.wikipedia.org/wiki?curid=204054", "title": "Pin-en-Mauges", "text": ""}
{"id": "204056", "revid": "1982", "url": "https://it.wikipedia.org/wiki?curid=204056", "title": "Pin-la-Garenne", "text": ""}
{"id": "204059", "revid": "1982", "url": "https://it.wikipedia.org/wiki?curid=204059", "title": "Pin-Murelet", "text": ""}
{"id": "204064", "revid": "1982", "url": "https://it.wikipedia.org/wiki?curid=204064", "title": "Theil", "text": ""}
{"id": "204068", "revid": "287204", "url": "https://it.wikipedia.org/wiki?curid=204068", "title": "Xenogears", "text": " \u00e8 un videogioco di ruolo alla giapponese sviluppato e pubblicato da SquareSoft nel 1998. Disponibile per PlayStation in Giappone ed in America Settentrionale, non \u00e8 stato mai commercializzato nel mercato PAL. Il videogioco \u00e8 stato nuovamente distribuito da Square Enix tramite PlayStation Network in Giappone (nel 2008) e in Nord America (nel 2011).\nIl titolo ha riscosso un buon successo commerciale, ottenendo numerose critiche positive per la sua trama, per la caratterizzazione dei personaggi e per il sistema di gioco. Sono stati espressi apprezzamenti anche per la colonna sonora e i filmati di gioco, realizzati in stile anime da Production I.G.\n\"Xenogears\" fa parte di un media franchise ideato da Tetsuya Takahashi che include manga e libri. Il titolo doveva costituire il quinto episodio di una serie di sei titoli, ma fu l'unico videogioco portato a termine. Takahashi e gran parte degli autori di \"Xenogears\" furono comunque coinvolti nello sviluppo di \"Xenosaga\" e \"Xenoblade\", che costituiscono sequel ideali del titolo.\nOltre a toccare temi religiosi, il videogioco presenta numerosi riferimenti alle teorie filosofiche di Nietzsche e a quelle psicologiche di Freud e Jung.\nTrama.\nLa trama di \"Xenogears\" ruota principalmente attorno al personaggio di Fei Fong Wong. Affetto da amnesia, il ragazzo vive nel villaggio di Lahan, dove fu condotto tre anni prima degli eventi del gioco, da un misterioso uomo mascherato. Trovandosi al confine tra Aveh e Kislev, Lahan diventa presto un campo di battaglia tra i due eserciti. Durante lo scontro, Fei riesce ad impossessarsi di un mecha privo di pilota, denominato Gear, e combatte contro uno dei due schieramenti, ma finisce per distruggere il villaggio. Viene quindi esiliato dagli abitanti sopravvissuti, intraprendendo un lungo viaggio in cui far\u00e0 conoscenza di numerosi personaggi, scoprendo numerose informazioni relative al suo passato e alla storia dell'intero pianeta.\nModalit\u00e0 di gioco.\nIl sistema di battaglia di \"Xenogears\" \u00e8 basato sull'Active Time Battle di \"Final Fantasy VII\". Sono tuttavia presenti due modalit\u00e0 di scontro, una delle quali incentrata sui Gear.\nNella modalit\u00e0 di gioco classica \u00e8 simile agli altri titoli della serie \"Final Fantasy\", sebbene l'attacco possa essere sferzato con potenza differente: gli attacchi pi\u00f9 forti richiedono maggiori \"Attack Points\" (AP). Usando differenti combo \u00e8 possibile apprendere alcune tecniche denominate \"Deathblow\". Oltre agli attacchi fisici sono disponibili alcune abilit\u00e0 magiche (denominate \"Chi\", \"Arcane\" o \"Ether\" in base al personaggio) che consumano gli \"Ether Points\" (EP).\nLa differenza rispetto ai classici J-RPG \u00e8 la presenza degli scontri tra Gear. Al contrario degli scontri tra personaggi, nelle battaglie tra Gear non sono presenti AP: gli attacchi del mecha richiedono carburante. Oltre ad effettuare attacchi, durante lo scontro \u00e8 possibile rifornire il veicolo di una piccola quantit\u00e0 di carburante o utilizzare l\"'Ether Amplifier Device\" per convertire AP in abilit\u00e0 del Gear.\nI Gear non acquisiscono esperienza al termine delle battaglie, ma necessitano di essere potenziati acquistando apposite parti.\nLa grafica del gioco \u00e8 composta da un misto di 2D e 3D. \"Xenogears\", quanto ad aspetto grafico, viene infatti definito spesso un \"anti Final Fantasy\", in quanto i personaggi (umani od antropomorfi) sono raffigurati da sprite in 2D, mentre gli ambienti e i mech in 3D; mentre accade l'opposto negli episodi per PlayStation della saga di \"Final Fantasy\".\nGli ambienti di gioco sono variegati: si passa da grotte desertiche a sottomarine, a citt\u00e0 di stampo medievale-orientale a citt\u00e0 futuristiche. \u00c8 disponibile una telecamera ruotabile in otto direzioni (espediente gi\u00e0 usato da \"Grandia\").\nGli ambienti di \"Xenogears\" sono ampiamente esplorabili: a differenza di altri j-rpg il giocatore pu\u00f2 compiere salti e, non poche volte, interagire con diversi oggetti.\nEquipaggiamento e caratteristiche dei personaggi.\nPer quanto riguarda le caratteristiche e la possibilit\u00e0 di modificare l'equipaggiamento dei personaggi, Xenogears non si discosta troppo dai \"Final Fantasy\". \u00c8 possibile comperare sia equipaggiamento, sia oggetti da usare in ogni momento (pozioni, ad esempio).\nOgni personaggio pu\u00f2 equipaggiare tre oggetti pi\u00f9, eventualmente, un'arma: uno per il corpo, uno per la testa e un accessorio (il loro effetto \u00e8 molto vario). Billy], l'unico ad adoperare armi da fuoco, pu\u00f2 equipaggiare anche diversi tipi di munizioni, alcune recanti danno fisico, altri etereo (cio\u00e8 magico).\nA differenza di molti altri esponenti del genere, i personaggi di Xenogears non sono molto differenziati, per quanto riguarda le caratteristiche in battaglia.\nNon esistono le cosiddette \"classi\". Ogni personaggio ha qualche punto di forza e qualche punto debole. Shitan (\"Citan\" in inglese), per esempio, possiede un buon attacco, una buona velocit\u00e0 ed una grande quantit\u00e0 di HP (punti ferita); difetta per\u00f2 in difesa. Rico, invece, \u00e8 molto lento ma fisicamente molto potente.\nPersonaggi.\n\"Xenogears\" presenta nove personaggi giocanti reperibili in diverse aree del mondo di gioco. Il cast \u00e8 tuttavia composto da numerosi NPC. Il gioco comincia su Ignas, un continente con due nazioni, Aveh e Kislev. Fei e Citan sembrano dal principio essere natii di queste terre, ma pi\u00f9 tardi nel gioco si scoprir\u00e0 che in realt\u00e0 provengono dalle capitali di Aphel Aura e Etrenank, rispettivamente delle nazioni volanti di Shevat e Solaris.\nFei Fong Wong, assieme a Elly, \u00e8 il personaggio principale del gioco. All'inizio viene presentato come un ragazzo di campagna che ha perso ogni ricordo del suo passato, e che dovr\u00e0 poi girovagare per il mondo. Tuttavia, la sua figura va man mano evolvendosi. Durante il gioco Fei ha sogni o flashback che gli fanno ricordare avvenimenti avvenuti centinaia di anni prima della sua nascita. Scoprir\u00e0 poi di avere altre due personalit\u00e0, Id ed il Codardo, e di essere la terza reincarnazione di Abele (\"Abel\"). Utilizza le arti marziali; il suo nome (\"Wong Fei Fong\" nella versione giapponese) \u00e8 una citazione di un grande maestro d'arti marziali, Wong Fei Hung.\nElhaym Van Houten, chiamata anche Elly, \u00e8 protagonista assieme a Fei. Ella \u00e8 un tenente delle forze armate di Geburah (\"Gebler\"), ma \u00e8 rest\u00eca ad accettare lo stile di vita dell'esercito. Il suo incontro con Fei fa maturare la decisione di lasciare l'esercito per mettersi in viaggio insieme a lui. Anch'ella \u00e8, come Fei, una reincarnazione di un'entit\u00e0 vissuta nel passato (a differenza di quanto accade per Fei-Abel, per\u00f2, tutte le sue reincarnazioni hanno lo stesso nome, Elly). Fu generata dallo Zohar a causa del contatto di Abel con esso. Originariamente, lei e Miang erano un unico essere (la \"madre\" dell'umanit\u00e0), che s'accingeva a morire dopo aver partorito Caino (\"Cain\") e gli altri membri del Ministero di Gazel. Proprio prima di spirare, partor\u00ec sia Miang che Elly.\nCitan \u00e8 un conoscitore del mondo e della tecnologia che spesso offre il suo aiuto alle missioni del gruppo. Bart, un pirata del deserto, viene da Ignas ed \u00e8 il legittimo erede al trono di Aveh. Rico \u00e8 un semi-umano dall'incredibile forza che vive nella prigione di Kislev e passa i suoi giorni come un combattente di Gear. Solaris, una citt\u00e0 nascosta tecnologicamente avanzata, \u00e8 la casa di molti personaggi del gioco. Billy, un pio lavoratore per il gruppo religioso di Ethos; Elly, una bella ufficiale Gebler di Solaris, che sar\u00e0 destinata ad avvicinarsi a Fei e innamorarsi di lui. Maria e Chu-Chu sono entrambi di Shevat, la citt\u00e0 volante, unica ad opporsi alla dominazione di Solaris. Emeralda \u00e8 un umanoide costruita da un'antica civilt\u00e0 da una colonia di nanomacchine e che fu recuperata dalle rovine della civilt\u00e0 Zeboim. Importanti NPC includono Krelian e Miang, entrambi leader di Solaris che cercano di riportare in vita Zeus, una arma meccanica che riposa sulla terra da migliaia di anni. Avr\u00e0 lo scopo di antagonista finale del gioco. Grahf, un misterioso uomo dagli immensi poteri, avr\u00e0 invece il ruolo di antagonista principale, seguir\u00e0 infatti Fei e il suo gruppo affrontandoli spesso e i suoi obiettivi rimarranno nascosti fino alla quasi conclusione del gioco. Infine avranno un ruolo importante \"Il contatto\", \"L'anti-tipo\" e \"Il Complemento\", reincarnazioni di alcuni personaggi del gioco, che spiegheranno il loro ruolo all'interno della storia.\nSviluppo.\nIl primo \"concept\" di \"Xenogears\" venne ideato da Tetsuya Takahashi e Kaori Tanaka per il gioco Square \"Final Fantasy VII\". Esso venne per\u00f2 ritenuto \"troppo oscuro e complicato per un \"fantasy\"\", ma a Takahashi fu permesso di svilupparlo come progetto a parte. Il gioco venne inizialmente denominato \"Progetto Noah\". Takahashi, che era divenuto particolarmente frustrato dalla serie \"Final Fantasy\", intendeva rendere \"Xenogears\" un \"sequel\" di \"Chrono Trigger\", ma dopo molteplici scontri con l'azienda e non meglio specificate difficolt\u00e0 pratiche, si decise di renderlo un titolo originale. In virt\u00f9 di questa iniziale idea di sviluppo, erano presenti numerosi elementi inadatti a un mondo fantasy, quindi venne fatto un compromesso incorporando sia il fantasy che la fantascienza nel mondo del gioco.\nLo sviluppo dur\u00f2 circa due anni e coinvolse uno staff di trenta sviluppatori. La progettazione preliminare e la creazione dell'ambientazione risalivano per\u00f2 a diversi anni prima. La parola \"Xeno\" era stata decisa dal personale fin dall'inizio per il suo significato di \"strano\" o \"alieno\". \"Gears\" fu invece selezionato tra pi\u00f9 parole suggerite. I Gears del gioco non erano presenti durante le fasi iniziali, e avrebbero preso il posto dei tradizionali mostri evocati. L'utilizzo dei filmati animati venne scelto in quanto era difficile ricreare correttamente l'artwork del Gear di Tanaka in CGI 3D. Anche il motore del gioco fu progettato per essere pi\u00f9 adatto alla visualizzazione delle mappe 3D e alle arene di battaglia. Takahashi desiderava creare il gioco interamente in 3D, ma le capacit\u00e0 della PlayStation impedivano di gestirlo, richiedendo pertanto di utilizzare sprite bidimensionali su sfondi 3D. I temi e la storia furono fortemente influenzati dalle opere e dalla filosofia di Friedrich Nietzsche, Sigmund Freud e Carl Jung. Secondo Tanaka, la ragione di questa correlazione era semplicemente dovuta a un interesse comune con suo marito. Secondo lei, la storia ruotava intorno a \"da dove veniamo, cosa siamo, dove stiamo andando\". Una cospicua porzione di storia e grafica che non venne poi inserita nel gioco finale, in quanto il secondo disco del gioco consisteva principalmente nella narrazione di Fei ed Elly degli eventi successivi alla fuga del gruppo da Solaris. Sebbene si ritenesse che ci\u00f2 fosse dovuto a vincoli di budget, Takahashi in seguito avrebbe rivelato che il team non era in grado di creare l'intero gioco proposto nei due anni di sviluppo previsti.\nSquare aveva annunciato che \"Xenogears\" sarebbe potuto non uscire negli Stati Uniti a causa di \"problematiche religiose\". La traduzione inglese di \"Xenogears\" \u00e8 stata la prima volta in cui un team di localizzazione in lingua inglese ha lavorato direttamente con gli sviluppatori di Square. Secondo Honeywood, responsabile del team, tradurre il gioco era un compito particolarmente difficile perch\u00e9 conteneva numerose tematiche e riflessioni scientifiche. Coloro che erano stati assegnati a questo ruolo si erano infatti licenziati o avevano chiesto una riassegnazione a causa della difficolt\u00e0 del compito. In una successiva intervista, Honeywood avrebbe dichiarato che il problema pi\u00f9 grande era gestire i molteplici riferimenti religiosi e il concetto di \"uccidere Dio\", che doveva essere aggiustato in modo che rimanesse fedele all'originale evitando per\u00f2 alcuni contenuti che sarebbero potuti risultate offensivi.\nSquare Enix ha pubblicato \"Xenogears\" sul PlayStation Network giapponese il 25 giugno 2008 e in Nord America il 22 febbraio 2011..\nAudio.\nCompositore delle musiche di gioco \u00e8 Yasunori Mitsuda, autore delle colonne sonore di \"Xenosaga Episodio 1\", \"Chrono Trigger\", \"Chrono Cross\", \"\" e altri titoli.\nLa cantante irlandese Joanne Hogg ha prestato la sua voce per i brani \"Small two of pieces\" e \"Stars of tears\".\nTempo dopo la pubblicazione di \"Xenogears\", Yasunori Mitsuda e la Millenian Fair (un gruppo giapponese) composero \"\", rifacimento orchestrale di diversi brani della colonna sonora originale. Le due canzoni furono poi tradotte in giapponese.\nAccoglienza.\n\"Xenogears\" \u00e8 stato accolto con successo dalla critica. \"Electronic Gaming Monthly\" ha elogiato la storia, i personaggi, il gameplay, la grafica e la colonna sonora. IGN lo ha descritto come il \"miglior gioco di ruolo a mani basse\" dell'anno, lodando la trama, il gameplay, la grafica, la presentazione e la colonna sonora. GameSpot lo ha descritto come uno dei migliori giochi di ruolo di Squaresoft, lodando la storia, il gameplay e l'audio, ma ne ha criticato la mancanza di rifinitura grafica. Allgame ha sottolineato che le battaglie dei personaggi sono piacevolmente \"diverse dalla maggior parte dei giochi di ruolo di questa azienda\". In una recensione retrospettiva, \"Edge\" ha affermato che sebbene sia \"considerato da alcuni un progetto vanesio di fantascienza multimilionario e contorto, \"Xenogears\" rimane comunque uno dei giochi di ruolo PlayStation pi\u00f9 elogiati\". La rivista ha anche notato che si trattava del \"lavoro pi\u00f9 impegnativo e puro\" di Takahashi e che la serie \"Xenosaga\" non fosse mai stata all'altezza di \"Xenogears\".\nLa storia e i personaggi del gioco sono stati ben accolti. \"Electronic Gaming Monthly\" ha affermato che il gioco risulta \"ricco di storia e sviluppo dei personaggi\". Game Informer e Next Generation hanno concordato sul fatto che la trama fosse uno dei punti salienti del gioco: il primo la ha paragonata a quella di \"Star Wars\", \"Star Blazers\", l'Antico Testamento e molti altri giochi Square, rendendolo \"un gioco che ogni appassionato dei giochi di ruolo dovrebbe giocare\". IGN ha affermato che la trama \u00e8 intricata, avvincente, \"profonda, complessa e di tanto in tanto anche confusa, fino a quando non si scopre di pi\u00f9 della vera trama sottostante\". GameSpot ha affermato che la storia \u00e8 \"eccellente\" e \"stimolante\", ma ha anche dichiarato che pu\u00f2 essere \"un po' predicatoria a volte\", ma ha continuato dicendo che i temi religiosi ed esistenziali \"migliorano la storia e la [nostra] comprensione delle caratterizzazioni profonde del gioco\u201d. Game Revolution ha definito la trama \"epica\" e \"favolosa\" con \"molti colpi di scena\". RPGFan ha affermato che \"la storia \u00e8 unica e probabilmente la pi\u00f9 complessa e interessante di qualsiasi gioco di ruolo\". Retrospettivamente, \"Edge\" ha elogiato la portata e l'ambizione della trama e la figura del protagonista definendolo \"l'eroe freudiano pi\u00f9 complicato\" dei videogiochi, ma ha anche affermato che la sceneggiatura risultasse \"imperfetta\" e una traduzione \"infangata\", criticando anche le troppe scene tagliate, specialmente nel secondo disco. Anni dopo l'uscita del gioco, Jeremy Parish di \"Electronic Gaming Monthly\" ha definito la trama del gioco \"una delle trame di gioco pi\u00f9 stravaganti di sempre\", ma ha affermato che \"ha davvero senso\" se il giocatore ignora tutte le trame secondarie. IGN, tuttavia, ha affermato che, nonostante le numerose scene tagliate e una trama a volte confusa, \"l'immersione \u00e8 un fattore chiave in \"Xenogears\" e le domande che potresti avere sulla trama trovano risposta a un certo punto del gioco\". Dopo l'uscita su PSN, James Quentin Clark di RPGFan ha affermato che \"Xenogears\" avesse \"senza dubbio la migliore storia singola che abbia mai visto in qualsiasi videogioco\".\nXenogears \u00e8 stato un successo commerciale sia in Giappone che in Nord America. Ha ricevuto un \"Gold Prize\" da Sony nel maggio 1998, a indicare vendite superiori a unit\u00e0 in Giappone, e ha proceduto a vendere oltre copie a livello nazionale entro la fine dell'anno. Al 31 marzo 2003, il gioco aveva distribuito 1,19 milioni di copie in tutto il mondo, di cui in Giappone e all'estero. Come risultato di queste vendite, \u00e8 stato ripubblicato come titolo \"Greatest Hits\" nel dicembre 2003. Nella rivista giapponese \"Famits\u016b\", Xenogears \u00e8 stato votato come 16\u00b0 miglior videogioco di tutti i tempi dai suoi lettori in un sondaggio tenutosi nel 2006. In un sondaggio analogo di GameFAQs, gli utenti del sito Web hanno votato Xenogears come il 32\u00b0 \"Miglior gioco di sempre\" nel 2005. \u00c8 stato collocato nella stessa posizione nella classifica \"Migliori 100 giochi - Readers Choice\" di IGN nel 2006 e al 28\u00ba posto nel 2008.\nEredit\u00e0.\nPoco dopo l'uscita di \"Xenogears\", si ipotizz\u00f2 l'uscita di un sequel, sebbene ci\u00f2 non sia mai avvenuto. Nel 1999, Tanaka afferm\u00f2 che un progetto relativo a \"Xenogears\" era in fase di sviluppo, rivelando anche che inizialmente era previsto un sequel di \"Xenogears\", ma che non era mai stato realizzato. Nel giugno 2020, Sugiura Hirohide, presidente di Monolith Soft, afferm\u00f2 che si stava prendendo in considerazione l'idea di un sequel, poi abbandonata a causa degli investimenti cinematografici della compagnia per il film dedicato\"Final Fantasy\"."}
{"id": "204070", "revid": "1549187", "url": "https://it.wikipedia.org/wiki?curid=204070", "title": "Annuario pontificio", "text": "L'Annuario pontificio \u00e8 un organo informativo pubblicato ogni anno in italiano dalla Santa Sede. Viene pubblicato con questo nome dal 1912.\nContenuto.\nElenca tutti i papi del passato (vedi lista dei papi) e tutti i membri delle congregazioni romane.&lt;br&gt;\nRecensisce anche i cardinali ed i vescovi di tutto il mondo, le diocesi, con relative notizie statistiche, le missioni diplomatiche della Santa Sede, le ambasciate accreditate presso la Santa Sede e i vertici degli istituti religiosi, con notizie statistiche su ciascuno.&lt;br&gt;\nL'opera include anche un elenco dei prelati d'onore di Sua Santit\u00e0, che godono del titolo di monsignore.\nL\"'Annuario pontificio\", rivestito da una copertina rossa nella tiratura commerciale, mentre con copertina bianca e labbratura oro a specchio per Sua Santit\u00e0, \u00e8 compilato a cura dell'Ufficio centrale di statistica della Chiesa cattolica e pubblicato in italiano dalla Libreria editrice vaticana.\nStoria.\nEsistevano delle pubblicazioni ufficiali, semiufficiali dello stesso tipo sin dal XVIII secolo.\nDal 1716 al 1859, con alcune interruzioni, un annuario fu pubblicato a Roma nella stamperia Chracas (la stessa del \"Diario ordinario\") con il titolo \"Notizie per l'anno...\".\nNel 1851 fu avviata dalla Santa Sede una pubblicazione dal titolo \"La Gerarchia di Santa Chiesa cattolica apostolica romana e di ogni rito, con notizie storiche\", che assunse il titolo di Annuario pontificio nel 1860. Fu il primo annuario edito a cura della Santa Sede, sebbene la compilazione restasse affidata al Giornale di Roma. L'Annuario cess\u00f2 le pubblicazioni il 19 settembre 1870, a causa della Presa di Roma. Chiuse anche il Giornale di Roma.\nNel 1872 La tipografia dei fratelli Monaldi inizi\u00f2 a pubblicare un proprio annuario intitolato \"La gerarchia cattolica e la corte pontificia per l'anno...\" con un'appendice contenente diverse informazioni sulla Santa Sede.\nLa Tipografia vaticana subentr\u00f2 nel 1885, producendo una pubblicazione \"semiufficiale\". Dal 1899 al 1904 la pubblicazione fu considerata ufficiale, ma dal 1904 gli Acta Sanctae Sedis (oggi Acta Apostolicae Sedis) furono dichiarati l'unica pubblicazione ufficiale della Santa Sede. Nel 1912 cambi\u00f2 il titolo \"Annuario pontificio\". Dal 1912 al 1924 incluse non solo elenchi di nominativi, ma anche brevi note sulle congregazioni romane e sulle cariche della corte pontificia; questa consuetudine fu ripresa nel 1940.\nNell'edizione del 2013 \u00e8 comparso per la prima volta anche il titolo di \"papa emerito\", conseguenza delle dimissioni di Benedetto XVI.\nAltre pubblicazioni simili.\nAntesignano dell'annuario pontificio si pu\u00f2 considerare il \"Liber Pontificalis\" o libro dei pontefici, che gi\u00e0 dal medioevo raccoglieva una serie di brevi voci biografiche sui papi; a partire dal 1888, per alcuni anni, la Maison de la bonne presse di Parigi pubblic\u00f2 un annuario simile in francese, con il titolo \"Annuaire pontifical catholique\", non compilato dalla Santa Sede. Conteneva molte informazioni aggiuntive, tra cui dettagliati articoli storici sulla Guardia svizzera pontificia e sul Palazzo Apostolico del Vaticano."}
{"id": "204071", "revid": "125484013", "url": "https://it.wikipedia.org/wiki?curid=204071", "title": "Iniezione intracitoplasmatica dello spermatozoo", "text": "L'iniezione intracitoplasmatica dello spermatozoo (in lingua inglese \"Intracytoplasmatic Sperm Injection\", \"ICSI\") \u00e8 una tecnica di procreazione medicalmente assistita che consiste nella microiniezione di un singolo spermatozoo, o di un suo precursore, direttamente nel citoplasma ovocitario.\nProcedura.\nPer procedere con la tecnica ICSI \u00e8 necessario eseguire la stimolazione ovarica controllata sulla paziente in modo da ottenere ovociti maturi al momento del pick-up ovocitario. \nLo sperma viene ottenuto e capacitato in modo tale da avere una frazione contenente spermatozoi ottimali (buona morfologia, buona motilit\u00e0, alta vitalit\u00e0).\nOttenuti i gameti, l'embriologo utilizza una piastra di coltura, un microscopio e dei micromanipolatori per selezionare ed immobilizzare lo spermatozoo e successivamente effettuare l'iniezione intracitoplasmatica attraverso una canula. \nIl giorno successivo viene valutata se sia avvenuta correttamente la fecondazione degli ovuli microiniettati, i quali verranno tenuti in coltura per 5-6 giorni (fino allo stadio di blastocisti). Le incubatrici mantengono le condizioni ottimali di temperatura, luce e umidit\u00e0 per la crescita embrionale. Gli embrioni sono nuovamente selezionati per il trasferimento in utero.\nDifferenze con altre procedure.\nSimile per procedimento alla FIVET (fecondazione in vitro e trasferimento embrionario), ma con la sostanziale differenza che nel caso dell'ICSI si superano gli ostacoli della fecondazione dell'ovocita. Infatti, mentre nella FIVET l'ovocita viene messo a contatto con gli spermatozoi, di cui uno penetra spontaneamente \"in vitro\" nell'ovocita, nella ICSI lo spermatozoo \u00e8 micro-iniettato, sotto guida microscopica, all'interno dell'ovocita, mediante un macchinario chiamato micromanipolatore.\nCon l'inseminazione subzonale (SUZI) messa a punto nel 1989 da Simon Fishel, Severino Antinori e Franco Lisi, si feconda circa il 17% contro il 53% circa dell'iniezione intracitoplasmatica dello spermatozoo. La SUZI pu\u00f2 essere considerata la progenitrice della ICSI, e la prima volta in cui si inseriva uno spermatozoo all'interno di un ovocita\nStoria.\nVenne ideata e introdotta nel 1992. All'epoca vi erano altre tecniche simili ma, osservando i buoni successi di fertilizzazione riscontrata nell'ICSI, le altre furono abbandonate. Trov\u00f2 quindi largo utilizzo nella pratica clinica.\nDiffusione.\nSi ritiene che nel 2003 siano nati circa il 3% dei bambini della Scandinavia e l'1,7% dei bambini francesi con tale tecnica.\nIndicazioni.\nTale procedura \u00e8 indicata nei casi:\nVantaggi.\nGrazie a tale tecnica anche gravi condizioni di infertilit\u00e0 risultano essere trattabili, anche quei casi in cui il numero e la mobilit\u00e0 degli spermatozoi risultano a livelli minimali.\nRischi.\nMolti studi si sono fatti per comprendere l'incidenza di malformazioni al momento della nascita, esse comprendono difetti cardiovascolari, urogenitali (come ipogonadismo), muscoloscheletrici, ma vi sono opinioni contrastanti. Esse sono state attribuite al fatto che la procedura utilizza spermatozoi che possono avere danni ai cromosomi nel 10-15% dei casi.\nLegislazione italiana.\nLa ICSI \u00e8 una tecnica di Secondo livello, ai sensi della legge 40/2004, che ne regola con le sue linee guida, l'applicazione presso Centri autorizzati e iscritti nel Registro Nazionale Procreazione Medicalmente Assistita presso l'Istituto Superiore di Sanit\u00e0."}
{"id": "204072", "revid": "1318658", "url": "https://it.wikipedia.org/wiki?curid=204072", "title": "Abbandono di persone minori o incapaci", "text": "Nel diritto penale italiano, labbandono di persone minori o incapaci (comunemente, secondo i casi, anche abbandono di minore e abbandono di incapace) \u00e8 il delitto previsto dall'art. 591 del codice penale. \u00c8 un delitto contro la vita e contro l\u2019incolumit\u00e0 individuale, ed \u00e8 come l'omissione di soccorso un delitto di omessa solidariet\u00e0.\nGli obblighi solidaristici imposti dal sistema penale prima, e dalla Costituzione poi (art. 2), riguardano quel minimo di solidariet\u00e0 che, all'interno di una qualsiasi societ\u00e0 civile organizzata, viene richiesto ai consociati. La norma impone il divieto di abbandono di determinati soggetti che versano in particolari condizioni, da parte di chi \u00e8 gravato dall'obbligo di garanzia verso gli stessi.\nLa norma prevede tre fattispecie.\nAbbandono di minore o di incapace.\nL'art. 591 al primo comma recita: \" Chiunque abbandona una persona minore degli anni quattordici, ovvero una persona incapace, per malattia di mente o di corpo, per vecchiaia, o per altra causa, di provvedere a se stessa, e della quale abbia la custodia o debba avere la cura, \u00e8 punito con la reclusione da sei mesi a cinque anni.\"\nTra gli intenti del legislatore vi fu di combattere o arginare alcuni fenomeni comuni nelle societ\u00e0 passate, nelle quali accadeva che una madre o una famiglia interrompesse il rapporto di dipendenza nei confronti di un figlio, frequentemente appena dopo la nascita.\nAllo stesso modo, si volle combattere il fenomeno dell'indigenza degli anziani e la miseria dei disabili abbandonati a se stessi.\nIl termine 'abbandono', indica in giurisprudenza la rinuncia ad un diritto di propriet\u00e0 o usufrutto. In questo contesto il legislatore impone di non poter rinunciare alla 'propriet\u00e0' in quanto l'oggetto \u00e8 una persona vivente che verrebbe esposta a gravi pericoli.\nQuadro storico dell'abbandono di minore.\nIl fenomeno dell'abbandono dei minori \u00e8 testimoniato da tempi antichissimi, come nella leggenda di Romolo e Remo.\nCon il termine trovatello veniva indicato, specialmente in passato, il bambino abbandonato dai genitori in tenera et\u00e0 o non riconosciuto alla nascita. Spesso si trattava di bambini illegittimi, ma i due concetti non vanno confusi. In molti casi i figli venivano abbandonati per povert\u00e0.\nNel secolo scorso, l'abbandono di minori affidati alla misericordia di passanti o istituzioni, che interess\u00f2 fortemente il mondo occidentale, venne visto come depravazione morale e oggetto di riforma sociale. Si stima in Europa Occidentale, negli anni attorno al 1850, sarebbero stati abbandonati pi\u00f9 di 100.000 bambini all'anno. Negli stessi anni, si pensa che a New York vivessero circa trentamila trovatelli. I neonati abbandonati avevano una mortalit\u00e0 altissima, anche se raccolti dalle istituzioni. I sopravvissuti andavano a costituire forza lavoro a bassissimo costo.\nNella societ\u00e0 moderna italiana, dove la natalit\u00e0 \u00e8 fra le pi\u00f9 basse al mondo, i fenomeni storicamente comuni di abbandono dei minori sono diventati piuttosto infrequenti e oggetto delle pagine di cronaca.\nElementi oggettivi.\nReo di tale delitto \u00e8 colui che ha la custodia o deve averne cura. Si tratta pertanto di un delitto proprio: i soggetti destinatari della norma sono individuati dalla legge. L'obbligo della cura pu\u00f2 derivare:\nSoggetto passivo \u00e8 il minore di 14 anni o l'incapace. L'incapace non \u00e8 inteso in senso normativo, come colui che sia stato interdetto o inabilitato ai sensi della legge. L'incapacit\u00e0 pu\u00f2 derivare anche dalle circostanze concrete: si pensi al cliente di una guida alpinistica.\nLa condotta consiste nell'abbandono materiale del soggetto passivo (non solo morale).\nIl delitto \u00e8 un reato di pericolo, in quanto l'abbandono in s\u00e9 non \u00e8 sufficiente a cagionare un danno, ma pone il minore o l'incapace in una situazione di pericolo e ne mette a repentaglio l'incolumit\u00e0.\nPerfezionandosi con il momento dell'abbandono, \u00e8 un reato istantaneo.\nElemento soggettivo.\nL'elemento soggettivo \u00e8 il dolo generico, ossia la coscienza dello stato di incapacit\u00e0 e la volont\u00e0 dell'abbandono.\nAbbandono all'estero.\nIl secondo comma punisce (con la stessa pena) \"Chi abbandona all'estero un cittadino italiano minore degli anni 18, a lui affidato nel territorio dello Stato per ragioni di lavoro\".\nAnche qui trattasi di un reato proprio. Infatti l'obbligo giuridico a carico del soggetto attivo deve preesistere alla condotta di abbandono, e consiste in un rapporto di affidamento fondato nel territorio italiano. L'unica differenza con il reato precedente \u00e8 l'et\u00e0 del minore, che si presume incapace di badare a s\u00e9 stesso, all'estero, anche oltre i 14 anni.\nAbbandono qualificato.\nParte della dottrina considera la terza fattispecie un'aggravante, parte un reato autonomo e recita: \"La pena \u00e8 della reclusione da uno a sei anni se dal fatto deriva una lesione personale, ed \u00e8 da tre a otto anni se ne deriva la morte\". Si tratta di eventi che si sono verificati in conseguenza della prima condotta e che devono essere riconducibili al fatto dell'abbandono. Il codice prevede un aumento di pena nel caso che dall'abbandono derivino lesioni penali o morte. Non solo il soggetto attivo delle lesioni o della morte non \u00e8 lo stesso dell'abbandono (altrimenti risponderebbe di concorso di reati); ma al momento dell'abbandono non doveva n\u00e9 volere n\u00e9 rappresentarsi l'evento di lesioni o morte (anche in questo caso risponderebbe del delitto di omicidio o lesioni).\nAggravante speciale.\nLe fattispecie sono aggravate se l'abbandono \u00e8 stato commesso da genitore, figlio, tutore, coniuge, dall'adottato o dall'adottando.\nDifficolt\u00e0 di interpretazione dell'art. 591 c.p..\nIl concetto di abbandono descritto nell'articolo 591 del codice penale italiano non \u00e8 definito esplicitamente in termini di intenzioni, tempi o contesti. Per questo motivo, negli anni, si sono accumulati dibattiti e sentenze che hanno dettato alcuni confini alla nozione.\nAd esempio, l'accusa di abbandono \u00e8 stata usato come arma nelle contestazioni tra coniugi separati, nel tentativo di screditare l'avversario, ma la sola separazione materiale del custode dal minore non \u00e8 condizione sufficiente.\nAltre difficolt\u00e0 di interpretazione pone il limite di quattordici anni all'incapacit\u00e0 di provvedere per se stessi.\nSe si intende per capacit\u00e0 di provvedere a se stessi la possibilit\u00e0 di mantenersi con il lavoro, mentre dal 1948 al 2003 la Costituzione della Repubblica imponeva un obbligo di frequenza scolastica di almeno otto anni, con la riforma Moratti del 2003 venne imposto l'obbligo formativo per dieci anni. Tale obbligo prevedeva che gli studenti, dopo il conseguimento del diploma di scuola secondaria inferiore, si iscrivessero o alle scuole secondarie superiori o a un corso di formazione o che mettessero in atto forme di alternanza tra formazione e lavoro (apprendistato). Con l'art. 1 comma 622 della 27 dicembre 2006 n. 296 (legge finanziaria per l'anno 2007), l'obbligo scolastico \u00e8 stato innalzato a 10 anni e, in ogni caso, fino al sedicesimo anno di et\u00e0. Di conseguenza l'et\u00e0 per l'accesso al lavoro \u00e8 stata elevata a 16 anni. Sotto questa et\u00e0, il minore non \u00e8 in grado di provvedere a se stesso.\nSe invece si intende un grado di autonomia tale da consentire al minore di difendersi da pericoli pi\u00f9 o meno gravi, quali potrebbero essere la fame, l'ipotermia o i pericoli domestici, in caso di contestazione, il giudice \u00e8 chiamato ad un compito difficile di valutazione dell'ambiente e della maturit\u00e0 del minore.\nAltri progetti.\nCodice Penale"}
{"id": "204074", "revid": "1318658", "url": "https://it.wikipedia.org/wiki?curid=204074", "title": "Torre civica", "text": "Una torre civica \u00e8 una costruzione elevata con la funzione di ospitare campane destinate a scandire i momenti della vita quotidiana civile di una citt\u00e0, differenziandosi cos\u00ec da un campanile, la cui funzione, per analogia, \u00e8 legata alla vita religiosa. A partire dal XIV secolo si cominci\u00f2 a munirla anche di orologio.\nLe torri civiche sono diffuse ovunque il governo comunale raggiunse uno sviluppo molto avanzato, rendendo necessaria la costruzione di una struttura che sottolineasse la superiorit\u00e0 del governo comunale sui palazzi nobiliari o dei pi\u00f9 facoltosi cittadini.\nDivennero ben presto un monumento simbolo della potenza economica e militare delle citt\u00e0: quanto pi\u00f9 alta era la torre, tanto pi\u00f9 potente era la sua citt\u00e0.\nTali edifici sono diffusi in quasi tutta l'Italia del centro e del nord e nel resto dell'Europa centrosettentrionale laddove si \u00e8 diffusa la forma di governo civico cittadino durante la et\u00e0 dei comuni medioevali.\nI Beffroi delle Fiandre.\nNell'area dell'Europa settentrionale, un tempo occupata dalle Fiandre, la torre civica assume il nome francese di \"beffroi\", (pron. befru\u00e0), o olandese \"belfort\". Il termine deriverebbe dall'alto tedesco medio \"b\u00ebrovrit\", o \"b\u00ebrvrit\", letteralmente \"preservare la pace\"; dall'etimologie tedesche di \"bergen\", \"preservare-conservare\" e di \"Friede\", \"pace\".\nInfatti era una torre concepita come struttura chiusa per custodire i pi\u00f9 preziosi oggetti di propriet\u00e0 della citt\u00e0; tra questi spiccavano i diplomi concessi dai grandi feudatari o dall'Imperatore che riconoscevano determinati diritti ed esenzioni alle citt\u00e0; poich\u00e9 secondo l'usanza del tempo venivano redatti in copia unica, dovevano essere conservati con somma cura, poich\u00e9 su di essi le citt\u00e0 basavano la loro prosperit\u00e0.\nAlcune di queste torri civiche sono state inserite nella lista dei Patrimoni dell'umanit\u00e0 dell'UNESCO. Nelle Fiandre le pi\u00f9 rilevanti di queste torri sono quelle di Gand, Tournai e Bruges. Un altro straordinario esempio di torre civica \u00e8 rappresentato dal Beffroi del Municipio di Bruxelles, nella Grand Place, alto ben 96 metri ed eretto nel 1454 ad opera di Marten van Rode; nella tradizione bruxellese \u00e8 detto la Tour Inimitable.\nI carillon di campane.\nAll'inizio le campane furono utilizzate solo in contesti religiosi, ma pi\u00f9 le citt\u00e0 si svilupparono e pi\u00f9 le campane svolsero funzioni pi\u00f9 diverse nella vita quotidiana. La \"Campana dell'Allerta\", detta anche \"Roland\" (dal nome del nordico paladino Rolando) venne issata sui beffroi a partire dal XIV secolo, e in seguito suon\u00f2 anche le ore. Se suonava all'allerta, il suo suono veniva preceduto dai rintocchi di tre piccole campane dai toni differenti: era l'inizio del carillon. Negli anni i carillon vennero man mano ingranditi; oggi ne contano diverse decine, fino ad arrivare, come in quello di Malines, a 98 campane."}
{"id": "204075", "revid": "14787", "url": "https://it.wikipedia.org/wiki?curid=204075", "title": "Beffroi", "text": ""}
{"id": "204076", "revid": "14787", "url": "https://it.wikipedia.org/wiki?curid=204076", "title": "Torre Civica", "text": ""}
{"id": "204077", "revid": "777251", "url": "https://it.wikipedia.org/wiki?curid=204077", "title": "Sismologia", "text": "La sismologia (dal greco \"seismos\" = terremoto e \"logos\" = parola) \u00e8 la branca della geofisica che studia i fenomeni sismici, in particolare i terremoti e la propagazione delle onde elastiche (ed anelastiche) da essi generate (onde sismiche), interessandosi anche dello studio di eventi quali i maremoti e in generale della aree di instabilit\u00e0 della Terra, quali i vulcani, in comune con la vulcanologia. \u00c8 inoltre il principale mezzo d'indagine per lo studio dell'interno della Terra stessa, utilizzando attualmente i concetti della meccanica newtoniana applicati alla conoscenza della Terra. Una disciplina ad essa collegata \u00e8 la paleosismologia, che studia invece i grandi terremoti avvenuti in epoche passate.\nStoria.\nI terremoti sono stati sempre in passato considerati come dei messaggi divini.\nPer i cinesi, era un segno che il Cielo (gli dei) disapprovavano la legittimit\u00e0 dell'imperatore. In ragione del significato politico che i cinesi accordavano ai sismi e alla loro importante frequenza nella regione, molto presto essi annoteranno coscienziosamente i differenti tipi di terremoti. Uno dei primi ad essere stato reso noto \u00e8 quello del 780 a.C., mentre il peggiore in costo di vite umane \u00e8 quello del 1556 nelle province dello Shaanxi che fece pi\u00f9 di vittime. Sebbene non stabilissero nessuna teoria sull'origine naturale dei sismi, \u00e8 un cinese, l'inventore Zhang Heng, che creer\u00e0 il primo pseudo-\"sismografo\" nel 132. \nUtilizzando il principio del pendolo, questo sismografo si presentava sotto forma di un recipiente in bronzo (di circa due metri di diametro), contenente un peso sospeso. Otto dragoni erano disposti tutto intorno al recipiente, cos\u00ec da puntare nelle otto direzioni di est, sud, ovest, nord, nord-est, sud-est, nord-ovest e sud-ovest, ciascuno con una sferetta in bocca mentre alla sua base erano disposte altrettante rane a bocca spalancata. Quando arrivava un'onda sismica di una certa consistenza, il pendolo oscillava in una direzione, sbloccava la sfera contenuta nella bocca del dragone ad essa corrispondente, bloccando contemporaneamente le altre per evitare che anch'esse cadessero. La sfera che cadeva veniva raccolta dalla rana sottostante: era cos\u00ec possibile determinare la direzione nella quale aveva avuto luogo il terremoto, ma non la sua distanza o intensit\u00e0.\nPer la religione greca antica, era Poseidone il responsabile di tali avvenimenti. Tuttavia, questo non impedir\u00e0 a greci come Talete (VI secolo a.C.) e soprattutto Aristotele (IV secolo a.C.), di pensare che i sismi avessero un'origine naturale. Secondo Talete, sono le eruzioni d'acqua calda la causa dei terremoti, mentre le superfici emergono fluttuando sull'acqua; le eruzioni d'acqua calda molto violente potevano far muovere la terra. Da parte sua, Aristotele stabil\u00ec la sua teoria pneumatica nella quale lo \"pneuma\" (soffio) era la causa dei sismi. Lo \"pneuma\" \u00e8 prodotto dal calore della terra (la cui origine \u00e8 il fuoco interno) o dai raggi del Sole. Quando lo \"pneuma\" \u00e8 diretto verso l'esterno forma i venti. Ma quando affonda nella terra e si accumula produce i terremoti. Per il ruolo fondamentale delle opere di Aristotele nelle scienze del Medioevo, questa teoria rester\u00e0 una delle principali per molti secoli.\nIn Europa, durante il Rinascimento, l'origine naturale viene sempre pi\u00f9 presa in considerazione, e diverse teorie vennero alla luce. Si pu\u00f2 citare quella di Pierre Gassendi che, verso il 1600, pensava che il terremoto fosse dovuto a delle sacche di gas che esplodevano. Nel 1626 un determinante contributo alla spiegazione scientifica dei fenomeni sismici lo si deve al \"Trattato sui terremoti\", opera scritta in cinese dal gesuita italiano Niccol\u00f2 Longobardi. E inoltre, nel XVIII secolo, quella dell'abate Pierre Bertholon de Saint-Lazare che, nel 1779, vi vedeva un effetto dell'elettricit\u00e0 quando si accumulava nel suolo, provocando un tuono sotterraneo. Amico di Benjamin Franklin e avendo lavorato sull'elettricit\u00e0, present\u00f2 un sistema per prevenire i sismi, utilizzando dei parafulmini inseriti nel suolo, pensando in tal modo di impedirne il loro scatenarsi tramite i colpi del loro tuono.\nLa vastit\u00e0 del terremoto di Lisbona del 1755, con una magnitudo stimata fra 8,6 e 9, d\u00e0 il via a uno dei primi studi scientifici sull'argomento. Nel 1854 il geologo Robert Mallet pubblic\u00f2 la prima carta sismica del mondo.\nUn importante contributo alla fondazione della sismologia scientifica venne dagli italiani. Fu in particolare padre Timoteo Bertelli a costruire i primi strumenti in grado di rilevare fenomeni microsismici (il primo fu il \"tromometro\" realizzato nel 1868) e a rendersi conto della loro frequenza, trasformando quello che era stato lo studio occasionale di fenomeni considerati eccezionali in una rilevazione costante dell'attivit\u00e0 sismica.\nAll'inizio del XX secolo risale l'inventario su scala planetaria dei terremoti di Alexis Perrey e Fernand de Montessus de Ballore tra gli altri, e con Richard Dixon Oldham si giunge ad identificare differenti tipi di onde sismiche.\nDescrizione.\nTerremoti.\nIn geofisica, i terremoti (dal latino: terrae motus, che vuol dire \"movimento della terra\"), detti anche sismi o scosse telluriche (dal latino Tellus, dea romana della Terra), sono vibrazioni o assestamenti improvvisi della crosta terrestre, provocati dallo spostamento improvviso di una massa rocciosa nel sottosuolo.\nTale spostamento \u00e8 generato dalle forze di natura tettonica che agiscono costantemente all'interno della crosta terrestre provocando una lenta deformazione fino al raggiungimento del carico di rottura con conseguente liberazione di energia elastica in una zona interna della Terra detta ipocentro, tipicamente localizzato al di sotto di fratture preesistenti della crosta dette faglie; a partire dalla frattura creatasi una serie di onde elastiche, dette onde sismiche, si propagano in tutte le direzioni dall'ipocentro, dando vita al fenomeno osservato in superficie con il luogo della superficie terrestre posto sulla verticale dell'ipocentro, detto epicentro, che \u00e8 generalmente quello pi\u00f9 interessato dal fenomeno. La branca della geofisica che studia questi fenomeni \u00e8 la sismologia.\nFaglie.\nLa faglia \u00e8 una frattura (planare o non planare) avvenuta entro un volume di roccia della crosta terrestre che mostra evidenze di movimento relativo tra le due masse rocciose da essa divise. La superficie lungo cui si \u00e8 verificata la frattura si chiama \"superficie di faglia\" oppure \"piano di faglia\", o anche \"specchio di faglia\". Le rocce in prossimit\u00e0 di una faglia risultano spesso intensamente frantumate e si parla in questo caso di \"rocce di faglia\" quali le cataclasiti o le miloniti. L'energia rilasciata dopo il movimento lungo il piano di faglia \u00e8 la causa della maggior parte dei terremoti.\nOnde sismiche.\nI terremoti producono differenti tipi di onde sismiche. Queste onde, attraversando la terra, riflettendosi o rifrangendosi sulle discontinuit\u00e0 principali della struttura delle rocce, ci forniscono informazioni utili per comprendere non solamente gli eventi sismici ma anche le strutture profonde della terra.\nRilevazione e misurazione.\nLa misurazione in sismologia \u00e8 fondamentale sia per lo studio della propagazione delle onde che per lo studio dei sismi. In effetti, lo studio di un sisma passa attraverso lo studio dei processi in atto sulla faglia prima e durante il sisma. Ma un'osservazione diretta di questo oggetto nel suo insieme non \u00e8 possibile. La sola possibilit\u00e0 per il momento \u00e8 la trivellazione, ma \u00e8 una soluzione molto costosa e non permette che un'osservazione di un punto del piano di faglia. Bisogna quindi ricorrere a delle osservazioni indirette, a partire dalle onde generate dai sismi. Queste ultime possono in effetti essere registrate anche all'altra estremit\u00e0 della Terra nel caso di magnitudo importanti. Queste onde al loro passaggio provocano oscillazioni nel terreno che vengono registrate grazie a dei sensori chiamati sismometri.\nIl ruolo dei sismografi.\nSi definisce sismometro uno strumento che misura la dipendenza temporale dello spostamento, della velocit\u00e0 o dell'accelerazione del terreno. Se lo spostamento del terreno su cui poggia lo strumento \u00e8 sufficientemente veloce, la massa sospesa (dotata di sufficiente inerzia) rimarr\u00e0 immobile e fornir\u00e0 un punto fisso nello spazio, rispetto al quale misurare il moto del terreno. Il sismometro produce un sismogramma, ovvero un grafico che rappresenta il movimento del terreno (solitamente sui piani orizzontale e verticale).\nI sismografi sono in grado di scoprire altri fenomeni che producono vibrazioni del terreno, anche se avvengono a chilometri di distanza (es. meteoriti che colpiscono la Terra o eventuali test nucleari).\nI terremoti e la struttura della Terra.\nI terremoti, o sismi, generano diversi tipi di onde sismiche che, viaggiando all'interno della Terra, forniscono un modo efficace di \"vederne\" la struttura interna.\nUsando la tomografia sismica \u00e8 stato possibile fornire un'immagine dell'interno della terra ad una risoluzione di alcune centinaia di chilometri. Questa tecnica ha permesso agli scienziati di identificare celle di convezione, pennacchi del mantello ed altre eterogeneit\u00e0 all'interno del pianeta.\nUna delle prime e pi\u00f9 importanti scoperte dovute alla sismologia fu che il nucleo esterno fosse fluido. Le onde di pressione vi passano attraverso, non cos\u00ec le onde trasversali, in quanto richiedono per propagarsi un materiale rigido.\nLe onde elastiche indotte artificialmente da un'esplosione e rilevate da reti di geofoni sono state utilizzate per visualizzare strutture pi\u00f9 superficiali (all'interno della crosta), quali depositi salini e rocce contenenti petrolio, faglie geologiche e crateri meteoritici sommersi. Ad esempio, il Chicxulub, prodotto dal meteorite che si suppone abbia causato l'estinzione dei dinosauri, fu localizzato in America Centrale dall'analisi di anomalie nella stratificazione cretacea. La sua esistenza fu provata usando mappe sismiche per l'esplorazione petrolifera.\nPredizione sismica.\nPi\u00f9 in generale, le previsioni sono effettuate per la stima del rischio sismico. In esse viene stimata la probabilit\u00e0 che un terremoto di magnitudo assegnata avvenga in un tempo e luogo particolari.\nEsistono comunque scienziati che stanno provando a perfezionare teorie predittive dei sismi puntuali, come Wu Yih-min, ricercatore della National Taiwan University Department of Geosciences.\nPrevenzione sismica.\nSe all'atto pratico la previsione esatta di un sisma \u00e8, allo stadio attuale della ricerca scientifica, ancora lontana, il rimedio pi\u00f9 praticabile e saggio contro i danni materiali e umani dei terremoti \u00e8 rappresentato dalla protezione attiva, ovvero dall'uso di efficaci tecniche antisismiche di costruzione di edifici proprie dell'ingegneria sismica come ad esempio l'isolamento sismico: queste tecniche allo stadio attuale sono in grado di minimizzare i danni anche di terremoti estremamente potenti e sono diffusamente utilizzate in alcune delle aree pi\u00f9 sismiche al mondo come il Giappone.\nPer individuare zone a significativo pericolo sismico e a conseguente rischio sismico si fa usualmente ricorso a studi di sismologia storica, paleosismologia e a tecniche di microzonazione sismica fornendo relative mappe di rischio, mentre per valutare gli effetti di un sisma si pu\u00f2 ricorrere a tecniche di simulazione (vedi simulazione di terremoto).\nDiscipline.\n\u00c8 possibile approntare una lista, di certo non completamente esaustiva, delle varie aree di interesse della sismologia:\nSismogenesi.\nLa sismogenesi studia i meccanismi che provocano i terremoti. Questa disciplina tenta di comprendere non solamente ci\u00f2 che succede quando viene a manifestarsi un terremoto su una o pi\u00f9 faglie implicate, ma cerca anche di apprendere (se \u00e8 possibile) le condizioni associate allo scatenamento (il termine tecnico \u00e8 nucleazione) di un terremoto nel tempo e nello spazio.\nNella sua esemplificazione pi\u00f9 estrema, la sorgente di un sisma pu\u00f2 essere considerata come un punto rappresentante la posizione della nucleazione (detto anche focolare o ipocentro); la fase iniziale di ogni ricerca sismogenetica consiste nel trovare la posizione, ovvero localizzare, di questo punto. Il diagramma dell'irradiamento d'energia a bassa frequenza di un sisma corrisponde a quello di una doppia coppia di forza dove uno dei due piani nodali corrisponde al piano di faglia. L'orientazione spaziale di questa doppia coppia \u00e8 chiamato meccanismo dell'ipocentro. Quest'ultimo permette di sapere se si tratta di una faglia inversa, normale o trascorrente. La seconda fase dello studio sismogenetico consiste dunque nel riconoscere il \"meccanismo dell'ipocentro\". La disponibilit\u00e0 dei dati sismologici in tempo reale su scala planetaria oggi permette di ottenere queste informazioni molto rapidamente dopo un evento (meno di un'ora per i sismi maggiori).\nNella realt\u00e0 la sorgente di un terremoto non \u00e8 un punto. I pi\u00f9 grandi sismi sono generati dalle rotture di faglie di molte centinaia di kilometri. Il sismologo parla di sorgente estesa quando descrive il sisma non come un semplice punto, ma come una superficie bi-dimensionale pi\u00f9 o meno complessa.\nLa sismogenesi utilizza due tipi di rappresentazione della sorgente sismica che tendono poco a poco a congiungersi. L'approccio cinematico rappresenta il sisma a partire dalla differenza dello stato della faglia prima e dopo la rottura. La sorgente sismica \u00e8 allora descritta principalmente dalla velocit\u00e0 (e sue variazioni) dello scorrimento di un punto sulla faglia (dell'ordine del\u00a0m.s\u22121) nel momento del sisma e dalla velocit\u00e0 alla quale si propaga la rottura su questa stessa faglia (dell'ordine di qualche km.s\u22121). La seconda rappresentazione \u00e8 dinamica. Questa rappresentazione parte da uno stato iniziale della faglia che \u00e8 portato a uno stato critico dove la rottura comincia (nucleazione). La rottura si sviluppa seguendo delle leggi costitutive (per esempio la legge che collega la velocit\u00e0 di scorrimento all'attrito). La rappresentazione dinamica ha sicuramente pi\u00f9 senso fisico della rappresentazione cinematica ma \u00e8 molto pi\u00f9 complessa da manipolare. Si pu\u00f2 nella maggioranza dei casi dedurre una rappresentazione cinematica da una rappresentazione dinamica (il contrario non \u00e8 possibile).\nComprendere la sorgente sismica \u00e8 fondamentale per potere un giorno sperare di prevedere i terremoti. Alcuni gruppi di ricercatori stimano che sia possibile predire certi eventi sismici, ma queste ricerche non hanno il consenso di tutta la comunit\u00e0 sismologica e sono spesso all'origine di accesi dibattiti.\nSismotettonica.\nLa sismotettonica \u00e8 la branca della geologia e della geofisica che studia le strutture e i movimenti tettonici grazie ai sismi, cos\u00ec come i rapporti tra i sismi e la tettonica. In effetti, la distribuzione spaziale dei terremoti (sismicit\u00e0) non \u00e8 aleatoria. Guardando la sismicit\u00e0 su scala planetaria, la maggior parte dei sismi si situa alle frontiere delle placche tettoniche. La variazione della profondit\u00e0 degli ipocentri sottolinea la presenza di zone di subduzione.\nQuesta semplice analisi su scala globale pu\u00f2 essere effettuata su tutte le scale. Con l'aiuto di differenti stazioni sismiche disposte attorno a un sisma, \u00e8 possibile ritrovare i parametri fisici di un sisma, come le sue coordinate, la sua profondit\u00e0 (spesso difficile da determinare), e il suo \"meccanismo dell'ipocentro\"; cos\u00ec si determina il tipo di faglia messa in gioco. A partire dalla semplice analisi di sismogrammi che hanno registrato una scossa, sussiste ancora un dubbio sull'orientazione della faglia principale, la distinzione tra il piano di faglia e il piano nodale (piano teorico orientato perpendicolarmente al piano di faglia) non potendo essere ottenuto che dalla conoscenza geologica e/o lo studio delle repliche del sisma principale. I Meccanismi dell'ipocentro (parametri geometrici della rottura) sono legati a l'orientazione e alle variazioni del \"campo di tensione\" nella crosta.\nLa localizzazione precisa dei sismi necessita di una conoscenza molto dettagliata delle variazioni della velocit\u00e0 delle onde sismiche nel sottosuolo. Queste velocit\u00e0 sono direttamente legate alle propriet\u00e0 elastiche e fisiche del mezzo. In generale, le variazioni di velocit\u00e0 nella Terra sono in funzione della profondit\u00e0. Questa \u00e8 la ragione per la quale, alla prima analisi, il mezzo nel quale si propagano le onde (mezzo di propagazione) \u00e8 spesso assimilato a un mezzo stratificato orizzontale (accatastamento di strati orizzontali; il termine tecnico \u00e8 \"mezzo monodimensionale\"). Ma tenere in conto i mezzi complessi tridimensionali \u00e8 oggigiorno pratica comune. Cos\u00ec la determinazione del mezzo di propagazione e la localizzazione dei sismi sono congiuntamente ottenuti per mezzo di tecniche di tomografia detta passiva (le sorgenti sono naturali).\nUn sisma \u00e8 anche la testimonianza della presenza di una faglia (se si escludono alcune sorgenti molto particolari). Ma una faglia non produce sempre dei sismi. Si parler\u00e0 allora di faglie inattive, se non causano nessuna deformazione. In compenso una faglia, o un segmento di faglia, pu\u00f2 essere attivo, ma non generare alcun sisma (o anche una sismicit\u00e0 diffusa di debolissima magnitudo). La faglia \u00e8 allora detta \"asismica\". Il movimento sulla faglia si produce allora molto lentamente (qualche millimetro l'anno). Il termine tecnico \u00e8 \u00abcreeping\u00bb (parola inglese che significa letteralmente \u00abstrisciamento\u00bb). Questa deformazione non pu\u00f2 essere messa in evidenza che tramite dati geodesici (per esempio con delle misure GPS o con delle immagini InSAR). Questo stesso tipo di dati ha permesso di rilevare recentemente degli scorrimenti su delle faglie aventi delle durate molto lunghe (da diverse settimane a molti mesi). Questi eventi sono chiamati \u00absismi lenti\u00bb.\nLa relazione fra attivit\u00e0 sismica e faglia \u00e8 importante per la previsione sismica. In una visione semplificata, la deformazione dovuta alla tettonica aumenta le tensioni sulla faglia. Arrivata a una certa soglia, si scatena una rottura e la faglia genera un sisma rilasciando le tensioni accumulate. La faglia \u00e8 allora pronta per un nuovo ciclo di \"accumulazione\". Cos\u00ec, su un sistema di faglie dove il carico in tensione \u00e8 omogeneo, la faglia o il segmento di faglia che non ha subito forti scosse dopo molto tempo diviene un buon candidato per il prossimo sisma. Questo candidato \u00e8 detto \u00ab gap \u00bb sismico. Questa semplificazione non \u00e8 sovente verificata giacch\u00e9 il \"campo di tensione\" non \u00e8 omogeneo e la geometria delle faglie \u00e8 complessa.\nSismologia globale.\nLa sismologia globale studia la struttura della Terra utilizzando le registrazioni delle onde prodotte dai sismi a distanze molto lunghe. In effetti, quando la magnitudo di un sisma \u00e8 sufficiente (superiore a 5), le onde che emette possono essere misurate su tutta la superficie della Terra.\nLe onde di volume e le onde di taglio , dette \"onde P\" (volume ) e \"onde S (taglio\" ) , attraversano la Terra e si riflettono sulle discontinuit\u00e0 maggiori (interfaccia nucleo-mantello, Moho, superficie della terra). Ogni riflessione produce differenti fasi e lo studio del loro tempo di percorso tra la sorgente e il sismometro d\u00e0 delle informazioni sulla struttura attraversata. Per esempio, l'assenza di onde di taglio S passanti per il nucleo esterno ha permesso a Richard Dixon Oldham di concludere che esso fosse liquido.\nIl primo modello di riferimento \u00e8 stato giustamente dedotto dallo studio dei tempi di percorso delle onde sismiche. Si tratta di un modello monodimensionale che definisce la variazione della velocit\u00e0 delle onde sismiche e della densit\u00e0 in funzione della profondit\u00e0.\nMa l'approssimazione di parametri, dipendente dalla profondit\u00e0, \u00e8 solamente di primo ordine. La variabilit\u00e0 tri-dimensionale della struttura interna, dal punto di vista sismologico, ha molteplici cause. La principale \u00e8 l'eterogeneit\u00e0 associata alle discontinuit\u00e0 maggiori. La loro geometria \u00e8 complessa. Si tratta di zone di scambi che creano variazioni importanti dei parametri fisici\nai quali sono sensibili le onde sismiche. Per esempio, lo studio delle fasi riflesse dalla frontiera tra il nucleo e il mantello fornisce informazioni non solamente sulla sua topografia, ma anche sul suo comportamento, che \u00e8 molto importante per la dinamica del pianeta Terra. Utilizzando l'arnese tomografico, gli ultimi studi mostrano delle immagini sempre pi\u00f9 nette del mantello, delle zone di subduzione e propongono dei responsi sull'origine delle \"piume di mantello\".\nLe onde di volume non sono le sole ad essere sensibili su scala planetatria. Quando succedono dei grandi terremoti, le onde di superficie possono fare pi\u00f9 volte il giro della Terra. L'utilizzazione di questo tipo di dati serve anche per la conoscenza della struttura della Terra nelle prime centinaia di kilometri. In effetti, l'ampiezza delle onde di superficie s'attenua con la profondit\u00e0.\nInfine, la Terra \u00e8 un volume finito e pu\u00f2 risuonare. Per i sismi pi\u00f9 importanti, l'interazione costruttiva delle onde di superficie che fanno il giro della Terra eccita i suoi modi propri. La Terra si mette allora a suonare come una campana. Il suono pi\u00f9 basso emesso dalla terra ha un periodo di circa 53,83 min. Questo suono dura giorni prima di attenuarsi. Il periodo dei differenti \"modi\" \u00e8 direttamente collegato alla struttura interna della Terra. Il modello di riferimento pi\u00f9 utilizzato fino ad oggi si chiama PREM (dall'inglese \"Preliminary Reference Earth Model\"). Oggigiorno sono utilizzati anche molti altri modelli leggermente differenti.\nSismica d'esplorazione.\nI progressi della sismica d'esplorazione sono intimamente legati alla prospezione petrolifera e alla controllo dei giacimenti. Tuttavia, le tecniche sviluppate in questo campo sono anche impiegate per la conoscenza della struttura in generale della scala di laboratorio fino alla scala della crosta terrestre.\nSpesso questa attivit\u00e0 \u00e8 detta anche sismica attiva poich\u00e9 le sorgenti utilizzate sono molto spesso artificiali (dal colpo di martello all'esplosione nucleare). La sismica d'esplorazione viene effettuata sempre pi\u00f9 con delle sorgenti naturali e/o indotte nei casi delle \"riserve\".\nLe configurazioni del dispositivo sorgente-recettore sono fondamentali in questo campo. Esse in effetti vanno a definire il tipo di dati ottenuti e dunque il tipo di metodo da impiegare e il tipo di risultato desiderato. La prima distinzione \u00e8 la dimensionalit\u00e0 dell'acquisizione che pu\u00f2 essere: 1D (una sorgente e pi\u00f9 sensori allineati o il contrario), 2D (sorgenti e ricettori sono contenuti in un piano in genere verticale), 3D e 4D (studio della variazione del problema 3D nel tempo). Ogni passaggio di dimensione implica un aumento sostanziale del costo dell'acquisizione, ma anche il costo del trattamento dei dati e della loro interpretazione.\nL'altra caratteristica importante della configurazione \u00e8 il tipo di \"riporto\" (distanza sorgente-sensore su una linea sismica) utilizzata. Quando i \"riporti\" sono piccoli, l'energia registrata sul sensore proviene principalmente dalla riflessione dell'energia sulle discontinuit\u00e0 d'impedenza del mezzo, si parla di riflessione sismica. Quando i \"riporti\" sono grandi, l'energia registrata proviene dalle fasi sismiche che attraversano il mezzo o che rasentano le discontinuit\u00e0 (onde rifratte). Si parla allora di rifrazione sismica.\nQuesti due concetti sono legati soprattutto alla prospezione in mare. Per la riflessione sismica l'imbarcazione progredendo trascina una linea di sensori detti flauti che insieme emettono energia (\"tiri\") grazie a dei cannoni ad aria. Nel caso della rifrazione sismica, il sensore \u00e8 fisso e il battello si allontana tirando. Queste acquisizioni sono principalmente 2D o 3D nel senso di \"multi\" 2D. Sempre pi\u00f9 le prospezioni scombinano ormai questi due concetti in una sola acquisizione (riflessione sismica a grande angolo). L'acquisizione di dati a terra \u00e8 molto pi\u00f9 costosa e i mezzi riescono in genere pi\u00f9 difficilmente a interpretare.\nArcheosismologia.\nL'archeosismologia \u00e8 lo studio dei sismi che hanno avuto luogo durante la preistoria o protostoria, basandosi sugli studi archeologici, in particolare sulla distruzione delle costruzioni umane o sulla presenza di faglie, permettenso inoltre d'avere accesso ad eventi estremamente rari, e quindi estremamente violenti: in queste zone l'energia elastica immagazzinata \u00e8 liberata molto raramente, comprendendo dunque una grandissima estensione.\nSismologia spaziale.\nLa sismologia e i suoi strumenti non sono pi\u00f9 confinati al pianeta blu dopo la fine degli anni '60 grazie al programma Apollo. All'epoca della missione Apollo 12, il primo sismometro extra-terrestre fu installato sulla Luna il 19 novembre 1969. Da allora ciascuno dei tre atterraggi seguenti (Apollo 14, 15 e 16), install\u00f2 un sismometro. Un sismografo passivo era gi\u00e0 stato installato nel corso della missione Apollo 11. Questi strumenti hanno formato la prima (e unica per il momento) rete sismologica extra-terrestre. L'esperienza finisce il 30 settembre 1977.\nLe sorgenti sismiche registrate sulla luna sono di cinque tipi differenti:\nL'analisi di questi dati unici ha permesso di dimostrare che la struttura della Luna \u00e8 differenziata (esistenza di una crosta, di un mantello e di un ipotetico nucleo). Le velocit\u00e0 delle onde sismiche hanno apportato delle tensioni sulla composizione chimica e mineralogica, compatibile con l'ipotesi di una collisione fra due astri. Le registrazioni dei terremoti lunari durano per molto tempo (fino a un'ora). Questa caratteristica \u00e8 spiegata con la grande dispersione (grande eterogeneit\u00e0) e scarsa attenuazione che si ha nella crosta lunare.\nIl programma Apollo non fu il solo a tentare di mettere un sismometro sulla Luna. Il programma Ranger nel 1962 tenta di posizionare uno strumento con le sonde Ranger 3 e 4. Sfortunatamente la prima manca la Luna e la seconda si fracassa. Per quel che concerne Marte, la sonda Viking installa con successo un sismometro nel 1976. Un difetto di regolazione dello strumento associato a forti venti marziani rese questi dati non usufruibili. Nel quadro della missione Mars 96, i due sismometri \"Optimism\" previsti per l'installazione su Marte furono perduti con il vettore il 16 novembre 1996.\nLa sismologia \u00e8 stata applicata anche agli astri non solidi. L'impatto della cometa Shoemaker-Levy 9 su Giove nel 1994 generer\u00e0 delle onde sismiche di compressione e onde di superficie osservabili nelle immagini infrarosse. Inoltre lo studio delle onde P, di superficie e di gravit\u00e0 osservate nel Sole \u00e8 attualmente una disciplina stabilita che si chiama eliosismologia. Queste onde sono generate dai movimenti convettivi turbolenti all'interno della stella.\nI futuri programmi spaziali parlano di nuove misure sismologiche sulla Luna, d'inviare dei sismometri su una cometa (Sonda Rosetta per un \u00ab \"accometaggio\" \u00bb nel 2016) e su Mercurio (missione BepiColombo in progetto). Il primo sismometro marziano \u00e8 atteso per il 2013 con la missione ExoMars.\nRischio sismico.\nL'analisi del rischio sismico studia gli eventi dei terremoti e i movimenti forti del suolo che ne derivano. Si distinguono in generale due approcci differenti: l'analisi probabilistica del rischio sismico (in inglese PSHA per \"Probabilistic Seismic Hazard Analysis\") e l'approccio deterministico. Questi due approcci sono complementari e spesso vengono utilizzati insieme.\nL'approccio deterministico permette di fare studi di un \"canovaccio\" quando la maggior parte dei parametri del problema sono fissati. In pratica, permette di rispondere a domande del tipo: \u00ab Quali saranno le accelerazioni del suolo attese ad Aix-en-Provence nel caso di un sisma di magnitudo 6 sulla \"Faglia della Tr\u00e9varese\"? \u00bb. La risposta a questa questione si basa sovente sulle conoscenze acquisite grazie alla sismicit\u00e0 storica. Se il \"canovaccio\" \u00e8 inedito e non trova risposta in base ai dati, allora \u00e8 richiesta una simulazione numerica del problema.\nL'approccio probabilistico fa intervenire la nozione di tempo e d'occorrenza. Essa necessita della conoscenza della variazione del tasso di sismicit\u00e0 sul territorio. La domanda tipica \u00e8 la seguente: \u00ab Quali sono le possibilit\u00e0 di superare un'accelerazione del suolo di 2 ms-2 ad Aix-en-Provence nei prossimi 50 anni? \u00bb. Questo approccio permette anche di realizzare una carta del rischio sismico quando la questione \u00e8 leggermente modificata: \u00ab Quale \u00e8 l'accelerazione del suolo in questo punto avendo il 10% di possibilit\u00e0 di essere oltrepassata nei prossimi 50 anni? \u00bb.\n\u00c8 necessario fare distinzione tra \"alea sismica\" e \"rischio sismico\". In effetti il rischio sismico \u00e8 l'effetto dell'alea sismica sull'attivit\u00e0 umana in generale. Cos\u00ec si parla di un'alea sismica elevata per una regione avente un'attivit\u00e0 sismica considerevole. Ma ad un'alea sismica elevata non corrisponde necessariamente un rischio sismico elevato, se la regione \u00e8 deserta e non comporta costruzione. In compenso anche una zona che ha una sismicit\u00e0 moderata pu\u00f2 essere considerata ad alto rischio a causa della densit\u00e0 della popolazione, dell'importanza delle strutture o anche della presenza di edifici sensibili (centrali nucleari, stabilimenti chimici, depositi di carburante, ecc.).\nBibliografia.\nI libri in lingua francese citati qui sotto sono in generale opere di volgarizzazione, mentre i libri in lingua inglese, a parte il libro di B. Bolt, fanno riferimento ad un livello avanzato."}
{"id": "204078", "revid": "22475", "url": "https://it.wikipedia.org/wiki?curid=204078", "title": "Comunit\u00e0 montana", "text": "Una comunit\u00e0 montana \u00e8 un ente territoriale locale italiano istituito con legge 3 dicembre 1971, n. 1102 e ora disciplinato dall'art. 27 del d. lgs. 18 agosto 2000, n. 267 (testo unico sugli enti locali): si tratta di un ente pubblico ad appartenenza obbligatoria, costituito con provvedimento del presidente della giunta regionale tra comuni montani e pedemontani, anche appartenenti a province diverse, con lo scopo di valorizzare le zone montane, per l'esercizio di funzioni proprie, conferite, nonch\u00e9 l'esercizio associato di funzioni comunali.\nRiferimenti legislativi.\nLegge 267/2000, art. 27. Natura e ruolo.\n\"1. Le comunit\u00e0 montane sono unioni di comuni, enti locali costituiti fra comuni montani e parzialmente montani, anche appartenenti a province diverse, per la valorizzazione delle zone montane per l'esercizio di funzioni proprie, di funzioni conferite e per l'esercizio associato delle funzioni comunali.\"\n\"2. La comunit\u00e0 montana ha un organo rappresentativo e un organo esecutivo composti da sindaci, assessori o consiglieri dei comuni partecipanti. Il presidente pu\u00f2 cumulare la carica con quella di sindaco di uno dei comuni della comunit\u00e0. I rappresentanti dei comuni della comunit\u00e0 montana sono eletti dai consigli dei comuni partecipanti con il sistema del voto limitato garantendo la rappresentanza delle minoranze.\"\n\"3. La regione individua, concordandoli nelle sedi concertative di cui all'articolo 4, gli ambiti o le zone omogenee per la costituzione delle comunit\u00e0 montane, in modo da consentire gli interventi per la valorizzazione della montagna e l'esercizio associato delle funzioni comunali. La costituzione della comunit\u00e0 montana avviene con provvedimento del presidente della giunta regionale.\"\n\"4. La legge regionale disciplina le comunit\u00e0 montane stabilendo in particolare:\"\n\"a) le modalit\u00e0 di approvazione dello statuto;\"\n\"b) le procedure di concertazione;\"\n\"c) la disciplina dei piani zonali e dei programmi annuali;\"\n\"d) i criteri di ripartizione tra le comunit\u00e0 montane dei finanziamenti regionali e di quelli dell'Unione europea;\"\n\"e) i rapporti con gli altri enti operanti nel territorio.\"\n\"5. La legge regionale pu\u00f2 escludere dalla comunit\u00e0 montana i comuni parzialmente montani nei quali la popolazione residente nel territorio montano sia inferiore al 15 per cento della popolazione complessiva, restando sempre esclusi i capoluoghi di provincia e i comuni con popolazione complessiva superiore a 40.000 abitanti. L'esclusione non priva i rispettivi territori montani dei benefici e degli interventi speciali per la montagna stabiliti dall'Unione europea e dalle leggi statali e regionali. La legge regionale pu\u00f2 prevedere, altres\u00ec, per un pi\u00f9 efficace esercizio delle funzioni e dei servizi svolti in forma associata, l'inclusione dei comuni confinanti, con popolazione non superiore a 20.000 abitanti, che siano parte integrante del sistema geografico e socioeconomico della comunit\u00e0.\"\n\"6. Al comune montano nato dalla fusione dei comuni il cui territorio coincide con quello di una comunit\u00e0 montana sono assegnate le funzioni e le risorse attribuite alla stessa in base a norme comunitarie, nazionali e regionali. Tale disciplina si applica anche nel caso in cui il comune sorto dalla fusione comprenda comuni non montani. Con la legge regionale istitutiva del nuovo comune si provvede allo scioglimento della comunit\u00e0 montana.\"\n\"7. Ai fini della graduazione e differenziazione degli interventi di competenza delle regioni e delle comunit\u00e0 montane, le regioni, con propria legge, possono provvedere ad individuare nell'ambito territoriale delle singole comunit\u00e0 montane fasce altimetriche di territorio, tenendo conto dell'andamento orografico, del clima, della vegetazione, delle difficolt\u00e0 nell'utilizzazione agricola del suolo, della fragilit\u00e0 ecologica, dei rischi ambientali e della realt\u00e0 socio-economica.\"\n\"8. Ove in luogo di una preesistente comunit\u00e0 montana vengano costituite pi\u00f9 comunit\u00e0 montane, ai nuovi enti spettano nel complesso i trasferimenti erariali attribuiti all'ente originario, ripartiti in attuazione dei criteri stabiliti dall'articolo 36 del decreto legislativo 30 dicembre 1992, n. 504, e successive modificazioni.\"\nLa comunit\u00e0 montana svolge le medesime funzioni di un'unione comunale e per la sua costituzione si richiede l'individuazione di ambiti o zone omogenee, previa concertazione con gli enti locali, riservata alla regione, a cui spetta pure il compito di porre la disciplina legislativa della comunit\u00e0. I comuni interessati possono eventualmente fondersi in un unico comune montano.\nAi sensi dell'art. 28 del Testo Unico sugli Enti Locali alle comunit\u00e0 montane spettano funzioni attribuite dalla legge e gli interventi per la montagna stabiliti dall'Unione europea o dalle leggi statali o regionali. Inoltre spetta loro l'esercizio associato di funzioni proprie dei comuni o a questi delegate dalla regione e concorrono alla formazione del piano territoriale di coordinamento.\nLegge 267/2000, art. 28. Funzioni.\n\"1. L'esercizio associato di funzioni proprie dei comuni o a questi conferite dalla regione spetta alle comunit\u00e0 montane. Spetta, altres\u00ec, alle comunit\u00e0 montane l'esercizio di ogni altra funzione ad esse conferita dai comuni, dalla provincia e dalla regione.\"\n\"2. Spettano alle comunit\u00e0 montane le funzioni attribuite dalla legge e gli interventi speciali per la montagna stabiliti dalla Unione europea o dalle leggi statali e regionali.\"\n\"3. Le comunit\u00e0 montane adottano piani pluriennali di opere ed interventi e individuano gli strumenti idonei a perseguire gli obiettivi dello sviluppo socioeconomico, ivi compresi quelli previsti dalla Unione europea, dallo Stato e dalla regione, che possono concorrere alla realizzazione dei programmi annuali operativi di esecuzione del piano.\"\n\"4. Le comunit\u00e0 montane, attraverso le indicazioni urbanistiche del piano pluriennale di sviluppo, concorrono alla formazione del piano territoriale di coordinamento.\"\n\"5. Il piano pluriennale di sviluppo socioeconomico ed i suoi aggiornamenti sono adottati dalle comunit\u00e0 montane ed approvati dalla provincia secondo le procedure previste dalla legge regionale.\"\n\"6. Gli interventi finanziari disposti dalle comunit\u00e0 montane e da altri soggetti pubblici a favore della montagna sono destinati esclusivamente ai territori classificati montani.\"\n\"7. Alle comunit\u00e0 montane si applicano le disposizioni dell'articolo 32, comma 5.\"\nLe comunit\u00e0 montane contano, a livello organizzativo, di:\nI medesimi poteri delle comunit\u00e0 montane si estendono anche alle comunit\u00e0 isolane o di arcipelago.\nLegge 267/2000, art. 29. Comunit\u00e0 isolane o di arcipelago.\n\"1. In ciascuna isola o arcipelago di isole, ad eccezione della Sicilia e della Sardegna, ove esistono pi\u00f9 comuni pu\u00f2 essere istituita, dai comuni interessati, la comunit\u00e0 isolana o dell'arcipelago, cui si estendono le norme sulle comunit\u00e0 montane.\"\nLe comunit\u00e0 montane in Italia.\nIn Italia le comunit\u00e0 montane furono oggetto di forti discussioni. In Sicilia sono state abolite nel 1986. In Friuli Venezia Giulia sono state abolite nel 2001, reintrodotte nel 2004, e abolite nuovamente il 1\u00ba agosto 2016 in seguito all'applicazione della L.R. 10/2016. A partire dal 1\u00ba gennaio 2021 entrano in vigore le cosiddette \"Comunit\u00e0 di montagna\", identiche alle comunit\u00e0 montane per funzioni e normative, leggermente diverse dalle Comunit\u00e0 soppresse nel 2016 in termini di estensione territoriale. In Sardegna sono state abolite nel corso del 2007. Il Molise, dopo aver proposto una riduzione, le ha abolite. Anche in Lombardia dal 2009 le comunit\u00e0 montane calano da 30 a 23. La Puglia le aveva abolite, ma la Corte Costituzionale ha dichiarato parzialmente illegittimo tale atto. In Liguria sono state ridotte da 19 a 12 nel 2009 e in seguito soppresse dal 1\u00ba maggio 2011.\nLe comunit\u00e0 montane in Piemonte, dopo una riorganizzazione nel 2010, sono state soppresse con la Legge regionale 28 settembre 2012, n. 11.\nDenominazione nelle lingue minoritarie d'Italia.\nNelle regioni a statuto speciale che beneficiano di un regime di bilinguismo, la denominazione Comunit\u00e0 montana \u00e8 stata resa nelle seguenti varianti:"}
{"id": "204080", "revid": "29964", "url": "https://it.wikipedia.org/wiki?curid=204080", "title": "Torre campanaria", "text": ""}
{"id": "204081", "revid": "515931", "url": "https://it.wikipedia.org/wiki?curid=204081", "title": "Falange distale", "text": ""}
{"id": "204082", "revid": "515931", "url": "https://it.wikipedia.org/wiki?curid=204082", "title": "Falange intermedia", "text": ""}
{"id": "204084", "revid": "9", "url": "https://it.wikipedia.org/wiki?curid=204084", "title": "Falange prossimale", "text": ""}
{"id": "204085", "revid": "79968", "url": "https://it.wikipedia.org/wiki?curid=204085", "title": "Ordinamento giudiziario in Italia", "text": "L'ordinamento giudiziario in Italia \u00e8 l'insieme delle norme che regolano la costituzione e il funzionamento di tutti gli organi che esercitano le funzioni giurisdizionali. \n\u00c8 disciplinato in via generale dal regio decreto 30 gennaio 1941, n. 12, pi\u00f9 volte modificato anche al fine di assicurarne la compatibilit\u00e0 con la Costituzione italiana.\nStoria.\nDall'unit\u00e0 d'Italia al ventennio fascista.\nPer unificare l'ordinamento preunitario, con l'unit\u00e0 d'Italia ci fu un riassetto, ricalcando in gran parte la ripartizione sub-provinciale (circondari o sottoprefetture), estendendo l'applicazione del decreto Rattazzi. una prima disciplina organica venne varata con la legge 6 dicembre 1865, n. 2626. La nuova norma - che introdusse la corte d'assise - stabiliva l\u2019inamovibilit\u00e0, nonch\u00e9 le cause di inabilitazione al servizio, ribadendo che per l\u2019utilit\u00e0 del servizio i magistrati potevano essere trasferiti di sede, anche senza il loro consenso, purch\u00e9 a parit\u00e0 di grado. Durante il governo Crispi II vennero emanate norme per modificare l'organizzazione delle circoscrizioni giudiziarie (legge 20 marzo 1890, n. 6702) e modifiche agli stipendi dei magistrati (legge 8 giugno 1890, n. 6878). \nNel 1923 furono soppresse le quattro cassazioni \"regionali\" e furono ridistribuite (a favore del Mezzogiorno) le Corti d'appello. Durante il governo Mussolini si ebbe una revisione generale con l'emanazione del R.D. 30 gennaio 1941 n. 12.\nLa riforme degli anni 1990 e la soppressione delle preture.\nNegli anni 1990, successivamente ad interventi frammentari, dovuti a situazioni contingenti ed emergenziali, si \u00e8 provveduto all'istituzione di nuove figure giurisdizionali; come ad esempio della figura del giudice di pace nel 1991, e dopo le bombe del 1992-1993 la maggiore novit\u00e0 fu la creazione della direzione nazionale antimafia della direzione distrettuale antimafia, \nnonch\u00e9 del procuratore nazionale antimafia, in seguito alla strage di Capaci e alla strage di via d'Amelio in cui persero la vita rispettivamente i magistrati Giovanni Falcone e Paolo Borsellino.\nCon l'emanazione del d.lgs. n. 51 del 19 febbraio 1998 - ai sensi della legge delega legge 16 luglio 1997, n. 254, venne sancita l'abolizione dell'ufficio del pretore, e si razionalizz\u00f2 ulteriormente la struttura ordinamentale periferica della giustizia in Italia con dando, altres\u00ec, delega al Governo di ridisegnare le circoscrizioni dei tribunali maggiori e la creazione di nuovi tribunali metropolitani. In attuazione delle deleghe venne emanato il d.lgs 3 dicembre 1999 n. 491 che, tra l'altro, istitu\u00ec due nuovi tribunali presso Tivoli e Giugliano in Campania e procedette alla revisione dei circondari di Milano, Roma, Napoli, Palermo e Torino.\nLa riforma del 2012 delle circoscrizioni giudiziarie.\nNegli anni 2000 seguirono poi la legge 18 agosto 2000 n. 237 concernente la ridefinizione della competenza territoriale dei tribunali di Bergamo, Como e Lecco ed il d.lgs 14 maggio 2001 n. 211 relativo alla revisione dei circondari di Ascoli Piceno e di Taranto.\nI decreti legislativi del 7 settembre 2012 nn. 155 e 156 hanno previsto la revisione delle circoscrizioni giudiziarie, in attuazione della delega conferita con il decreto legge 13 agosto 2011 n. 138, convertito in legge 14 settembre 2011 n. 148.\nI decreti stabilirono:\nLa soppressione delle sedi e delle sezioni distaccate di tribunale \u00e8 divenuta operativa dal 13 settembre 2013 (ad eccezione del Tribunale di Urbino, la cui soppressione \u00e8 stata dichiarata incostituzionale con sentenza della Corte costituzionale n. 237/2013, perch\u00e9 il governo italiano nell'adottare il decreto legislativo aveva ecceduto la delega ricevuta dal Parlamento, in quanto all'epoca Urbino era capoluogo, insieme a Pesaro, della provincia di Pesaro e Urbino). Contestualmente, \u00e8 stata autorizzata dal Ministero della Giustizia - per un ulteriore anno, fino al 13 settembre 2014 \u2013 la trattazione dei procedimenti civili ordinari e delle controversie in materia di lavoro, di previdenza e assistenza obbligatoria pendenti alla data del 13 settembre 2013 presso otto sedi soppresse di tribunale: sedi con un numero di abitanti superiore a 180.000 e sedi con una sopravvenienza media annuale di 6.874 affari. In relazione al primo parametro sono stati individuati i tribunali di Alba, Bassano del Grappa, Pinerolo e Vigevano; con riferimento al parametro della domanda di giustizia sono stati individuati i tribunali di Chiavari, Lucera, Rossano e Sanremo. Inoltre presso il Tribunale di Rossano si svolgeranno anche i dibattimenti penali relativi ai procedimenti pendenti alla data del 13 settembre 2013. I tribunali abruzzesi di Avezzano, Sulmona, Lanciano e Vasto, in seguito alle emergenze sisma che nel 2009 e nel biennio 2016-2017 hanno colpito l'Abruzzo e l'Italia centrale, sono rimasti aperti in regime di \"prorogatio\".\nIl decreto legislativo n. 156/2012 diede la possibilit\u00e0, per gli enti locali interessati, di chiedere il mantenimento degli uffici, anche con accorpamenti, facendosi integralmente carico delle spese di funzionamento e di erogazione del servizio giustizia nelle relative sedi, ivi incluso il fabbisogno di personale amministrativo che sar\u00e0 messo a disposizione dagli enti medesimi, affermando contestualmente per\u00f2 anche, qualora l'ente non rispetti gli impegni relativi alle spese ed al personale amministrativo per un periodo superiore ad anno, la soppressione dell'ufficio interessato.\nIl progetto di riforma del 2022.\nAlla fine del 2021 il dibattito politico tratt\u00f2 il tema di una possibile riforma dell'ordinamento, l'anno precedente i partiti M5s, Lega e Forza Italia avevano domandato che rimanesse in vigore l\u2019impianto della legge Bonafede. Il giorno 11 febbraio 2022 il Consiglio dei Ministri ha approvato la riforma dell'ordinamento giudiziario. Tra i punti della riforma figurano la riforma del Consiglio Superiore della Magistratura, la possibilit\u00e0 per l'accesso alla magistratura italiana del solo requisito della laurea, l'introduzione di un sistema di valutazione dei magistrati di carriera e modifiche al meccanismo delle \"porte girevoli\u201c, ovvero il ritorno alle funzioni giudiziarie dei magistrati che entrano in politica.\nOrganizzazione.\nArticolazione territoriale degli organi.\nIl territorio statale \u00e8 diviso in varie circoscrizioni giudiziarie in ognuna delle quali vi \u00e8 una Corte d'appello, vi sono in totale ventisei Corti e tre sezioni staccate, queste ultime dette \"distretto giudiziario\"; presso le circoscrizioni sede di Corte vi \u00e8 una \"Direzione Distrettuale Antimafia\" e vi possono poi essere una o pi\u00f9 \"Corti d'Assise\", generalmente nel capoluogo di provincia o di regione.\nLe suddette Corti a loro volta raccordano 165 circondari di tribunale ordinario - il cui ambito territoriale \u00e8 detto circondario - presso ciascuno dei quali vi \u00e8 una Procura della Repubblica. Le sezioni staccate di Corte d'appello, sono: Bolzano, sezione distaccata della Corte d'appello di Trento; Sassari, sezione distaccata della Corte d'appello di Cagliari; Taranto, sezione distaccata della Corte d'appello di Lecce. L'organizzazione territoriale in distretti di corte d'appello e circondari di tribunale non \u00e8 basata o comunque sempre coincidente con le circoscrizioni regionali e provinciali. Tutti i capoluoghi di regione hanno una sede di Corte di appello, esclusa Aosta, e tutte le province (incluse quelle di nuova istituzione) sono dotate di almeno un tribunale. Numerosi tribunali erano organizzati inoltre con sezioni distaccate nei principali centri del circondario, spesso corrispondenti con la sede delle soppresse Preture, il cui territorio veniva definito mandamento. Le sedi staccate per le figure e i servizi di presidente di tribunale, di giudice per l'esecuzione forzata di GIP, di GUP e Procura della Repubblica facevano comunque riferimento al tribunale con sede nel capoluogo di circondario. Per quanto concerne le procure ordinarie la circoscrizione \u00e8 quella del tribunale ordinario cui afferiscono, cos\u00ec come per le procure distrettuali antimafia, la cui circoscrizione \u00e8 rappresentata dal distretto della Corte d'appello. Per la Corte suprema di cassazione e per la Procura nazionale anfimafia la competenza sar\u00e0 su tutto il territorio nazionale. \nIn base alle revisioni succedutesi, le circoscrizioni sono state pi\u00f9 volte modificate al fine di renderle omogenee alle province; come ad esempio nel caso del Tribunale di Massa, citt\u00e0 capoluogo della Toscana, che afferisce alla Corte d'appello di Genova, in Liguria. Anche la Corte di appello di Roma e il Tribunale di Cassino (nel Lazio) estendono la propria competenza ad alcuni comuni della Provincia di Caserta in Campania, cos\u00ec come la Corte di appello di Trieste e il Tribunale di Pordenone (nel Friuli-Venezia Giulia) estendono la propria competenza a 11 comuni della provincia di Venezia nel Veneto. Parimenti La Corte d'appello di Venezia e il Tribunale di Belluno (nel Veneto) estendono la propria competenza ad un comune (Erto e Casso) della provincia di Pordenone nel Friuli-Venezia Giulia; la Corte d'appello di Ancona e il Tribunale di Ascoli Piceno (nelle Marche) estendono la propria competenza ad un comune (Valle Castellana) della provincia di Teramo in Abruzzo; la Corte d'appello di Potenza e il Tribunale di Lagonegro (in Basilicata) estendono la propria competenza a 28 comuni della provincia di Salerno in Campania.\nVi sono infine alcuni circondari giudiziari che comprendono comuni afferenti a province diverse, come pure province che sono sprovviste di sede di tribunale nel loro territorio. Inoltre, non tutti i capoluoghi di provincia sono sedi di tribunale: non lo sono ad esempio Caserta (che afferisce al tribunale di Santa Maria Capua Vetere), Barletta e Andria (afferenti al tribunale di Trani) e Carbonia (afferente al tribunale di Cagliari).\nStruttura degli uffici giudiziari.\nL\u2019organizzazione ed il funzionamento degli uffici giudiziari sono stabiliti in linea generale dal regio decreto del 30 gennaio 1941, n. 12 nel rispetto dei principi giuridici fondamentali di imparzialit\u00e0 e buon andamento previsti dall\u2019art. 97 della Costituzione della Repubblica Italiana, nonch\u00e9 del principio di indipendenza e di precostituzione per legge del giudice di cui all\u2019art. 25 Cost.. La disciplina dell\u2019ordinamento giudiziario \u00e8 stata nel tempo adeguata al principio della doppia dirigenza: la legge 23 ottobre 1960 n. 1196 hanno sancito il generale potere di sorveglianza dei magistrati con funzioni dirigenziali degli uffici sul personale amministrativo addetto agli stessi; successivamente il decreto legislativo 3 febbraio 1993, n. 29 ha previsto la figura del dirigente amministrativo, al quale \u00e8 stato attribuito il compito di dirigere e gestire le risorse umane e finanziarie. \nIl decreto legislativo 25 luglio 2006, n. 240 ha successivamente distinto le funzioni del dirigente amministrativo da quelle del magistrato capo dell\u2019ufficio giudiziario, conferendo a quest\u2019ultimo, in primo luogo, la titolarit\u00e0 e la rappresentanza dell\u2019ufficio, nei rapporti con enti istituzionali e con i rappresentanti degli altri uffici giudiziari. Altri istituti, come la mobilit\u00e0 temporanea e la supplenza possono essere regolati da circolare del Ministero della Giustizia.\nL'organizzazione funzionale dei singoli uffici \u00e8 invece stabilita da atti interni che in linea generale stabiliscono:\nI soggetti.\nAppartengono all\"'ordine giudiziario\", secondo l'art. 4 del R.D. 12/1941:\nGli ufficiali giudiziari sono invece soggetti \"ausiliari\".\nAmbito di giurisdizione.\nGiurisdizione ordinaria.\nPer quanto concerne la magistratura giudicante ordinaria, sia in materia civile che penale, l'articolazione delle strutture \u00e8 costituita dai seguenti uffici giudiziari:\nIn materia penale tali strutture sono affiancate dai seguenti ulteriori uffici: \nPer la magistratura inquirente le articolazioni sono rappresentate:\nGiurisdizione speciale.\nPer quanto concerne le giurisdizioni speciali, quali quelle amministrative (il Consiglio di Stato e i tribunali amministrativi regionali, la Corte dei conti, il Tribunali delle acque pubbliche, il Tribunale Regionale delle acque pubbliche e i commissari agli usi civici), quella tributaria (le commissioni tributarie) e quella penale militare (i tribunali militari per quanto riguarda l'ordinamento giudiziario militare italiano), valgono delle circoscrizioni e delle normative diverse.\nDistribuzione territoriale degli uffici.\nNella seguente tabella sono riportate le sedi delle corti di appello e sono elencati i relativi tribunali (circondari), con la sigla della provincia quando non siano capoluogo:"}
{"id": "204086", "revid": "419213", "url": "https://it.wikipedia.org/wiki?curid=204086", "title": "Raimondo Lullo", "text": "Biografia.\nUna fonte importante per avere notizie sulla vita di Ramon Llull \u00e8 la \"Vida de mestre Ramon\", conosciuta anche come \"Vita coetanea\". Si tratta di una \"quasi-biografia\" apertamente propagandistica, dettata nel 1311 dallo stesso Llull a un monaco della Certosa parigina di Vauvert per preparare l'arrivo dello stesso Llull al concilio ecumenico che si sarebbe dovuto celebrare a Vienne, nel Delfinato.\nI suoi genitori provenivano da ricche famiglie catalane e si erano stabiliti sull'isola di Maiorca appena conquistata (nel 1229) dal conte-re Giacomo I. Il giovane Raimondo, nato nel 1232 o 1233 venne educato per amministrare il patrimonio familiare e per assumere responsabilit\u00e0 militari e cortigiane nella cerchia dell'infante Giacomo, che sarebbe poi diventato re di Maiorca nel 1276.\nNel 1257, a venticinque anni, Ramon sposa Bianca Picany, dalla quale ha due figli: Domenico e Maddalena. Nel 1262, tuttavia, avviene una svolta nella sua vita; nella \"Vita coetanea\" Llull narra la propria conversione: ha cinque visioni di Cristo crocifisso, e alla quinta si convince, bench\u00e9 peccatore, di aver ricevuto la chiamata da Dio a scrivere il migliore libro del mondo per la conversione degli infedeli e ottenere questo risultato anche pagando il prezzo del martirio.\nDecide di dedicarsi ad una vita di penitenza e di predicazione, al fine di convertire al cristianesimo i musulmani e gli ebrei, i quali, gi\u00e0 credendo nell'esistenza di (come gi\u00e0 insegnava Anselmo d'Aosta), devono necessariamente essere cristiani. Vende tutti i suoi beni, lasciandone una parte alla moglie e ai figli, e consacra la propria esistenza alla penitenza.\nDa questo momento della conversione, Llull scrive tantissimo: abbiamo 260 sue opere, delle quali 194 in latino, 19 in catalano e 47 in duplice stesura, catalana e latina.\nAcquista dunque uno schiavo arabo che gli insegni l'arabo, lingua utile alla conversione dei musulmani. La sua prima opera \u00e8 una traduzione (in versi) di un manuale di logica in arabo, la \"L\u00f2gica d\u2019Algatzell\", che costituisce una sezione del \"Tah\u0101fut al-Fal\u0101sifa\" di al-Ghazali. La sua prima grande opera originale, il \"Llibre de contemplaci\u00f3 en D\u00e9u\", viene redatta prima in arabo e poi in catalano.\nI pilastri della sua produzione scritta sono i quattro libri, monumentali, che presentano la sua \"arte\":\nPer Llull, l'\"arte\" \u00e8 un metodo di ragionamento e di catalogazione del sapere, un vero e proprio \"metodo dei metodi\" che, grazie all'uso di diagrammi, lettere dell\u2019alfabeto e formule mnemoniche, si offre come strumento per distinguere il vero dal falso, per garantire un approccio esaustivo ad ogni campo del sapere e per comunicare in modo efficace ottenendo i risultati prefissati.\nDopo un pellegrinaggio a Santiago di Compostela e un periodo tra Maiorca e Montpellier (citt\u00e0 di cui era signore il re di Maiorca), si dedica allo studio della filosofia, teologia, e medicina; molto probabilmente ebbe modo di leggere opere di Aristotele, Agostino d'Ippona, Anselmo d'Aosta, Riccardo di San Vittore, ma anche di filosofi arabi.\nA Maiorca, nel 1276, fonda il collegio di Miramar (nella zona di Dei\u00e0) per preparare i futuri missionari mediante lo studio delle lingue e dalla sua \"arte\".\nComincia ora la sua carriera di missionario laico, percorrendo mezza Europa e specialmente le coste del Mediterraneo, sollecitando aiuti dai regnanti e dai papi ed esponendo la sua \"arte\" nelle piazze e nelle universit\u00e0, in particolare a Parigi, dove ottiene il titolo di maestro di Arti, ma non di dottore in teologia. Vi scrisse vari libri e disput\u00f2 contro gli averroisti latini. Durante i suoi viaggi, cura la copia, la traduzione e la diffusione dei suoi libri, incontra signori cristiani e musulmani, sempre dedito alla sua missione (\"el fet de Ramon\"): convertire \u2013 grazie a ragionamenti in grado di imporsi da s\u00e9 \u2013 musulmani ed ebrei.\nDopo aver soggiornato per breve tempo a Maiorca nel 1300, dove continua a scrivere e a disputare contro arabi ed ebrei, riprende i suoi viaggi che lo portano a Cipro, in Armenia, a Rodi, Malta, Napoli, Genova, Montpellier, Parigi, nell'Africa settentrionale. Qui viene incarcerato; rilasciato, riprende i viaggi: dopo un naufragio, va a Pisa e si ritira nel convento di San Domenico dal 1307 al 1308, continuando a scrivere. Una sua nuova permanenza a Parigi provoca una persecuzione contro gli averroisti, da lui considerati eretici perch\u00e9 mantengono separata la filosofia dalle verit\u00e0 di fede. Dedica al re di Francia Filippo il Bello l\"'Albero della filosofia d'amore\".\nPartecipa nel 1311 al Concilio di Vienne, dove chiede invano la ripresa delle crociate e di vietare l'insegnamento dell'Averroismo, e riprende a viaggiare: a Tunisi ebbe modo di disputare sulla vera religione con un qadi musulmano (che nel \"Liber de Deo et de mundo\" egli chiama \"vescovo saraceno\") e i suoi discepoli.\nViaggi\u00f2 molto anche in Italia, soggiornando nelle principali citt\u00e0: Genova, Pisa, Venezia, Napoli, Roma, Lucera (in quegli anni insediamento musulmano di L\u016b\u01e7\u0101rah) e Messina.\nMor\u00ec, a ottantaquattro anni di et\u00e0, a Maiorca. Le sue spoglie riposano nella chiesa di San Francesco di Palma.\nVicino, per diversi aspetti, all'esperienza dei beghini, Ramon Llull fu un laico e un secolare per tutta la vita: non abbiamo nessuna prova che sia mai entrato in un ordine religioso, neanche tra i terziari francescani come si credette in passato.\nOpere.\nIl corpus lulliano comprende 260 opere riconosciute come autografe e 44 forse apocrife: fra queste ultime, tutte quelle di argomento alchemico. Scrisse in arabo, in latino e in catalano.\nSi tratta di opere di filosofia, teologia, mistiche, pedagogiche, di medicina, di scienze naturali, di fisica, matematica, letterarie e poetiche. Tra le tante, \"Ars magna\"; \"De levitate et ponderositate elementorum; Vita coetanea; Ars amativa; Felix de les meravelles; il Libro dell'ordine di cavalleria; il Libro del pagano e dei tre savi; il Libro della contemplazione di Dio; Lo sconforto; Logica nova; Ars generalis\".\nL'opera letteraria e la pedagogia di Raimondo Lullo.\nTra le opere pi\u00f9 note di Llull \u00e8 il \"Roman\u00e7 d'Evast e Blaquerna\", scritto in prosa in catalano verso il 1284, ricco di idee, di vita e di spiritualit\u00e0, nel quale espone anche il suo progetto educativo; una sezione dell'opera, un vero e proprio \"libro nel libro\" composto dall'eroe eponimo durante l'eremitaggio, \u00e8 il \"Libre de amic i amat\", composto di 366 \"met\u00e0fores morales\", che espone il viaggio che deve fare il credente (l\u2019amico) che si era allontanato dall\u2019amato (Dio), e insieme il viaggio che fa l\u2019amato per cercare e trovare l\u2019amico. \u00c8 chiaro che qui il viaggio non \u00e8 solo una cornice narrativa per una raccolta di insegnamenti, e neanche una metafora del viaggio della vita: il viaggio qui \u00e8 sostanza, la vita stessa dell\u2019uomo \u00e8 un viaggio verso Dio. Si notano influssi della poesia trovadorica e riferimenti al Cantico dei Cantici e alla mistica araba. L'opera ebbe una circolazione autonoma rispetto al romanzo (ed \u00e8 spesso oggi pubblicato isolatamente); d'altronde lo stesso Llull ne fece realizzare una traduzione latina.\nScrisse anche il \"Llibre de meravelles\", o \"F\u00e8lix\", intorno al 1288: una sorta di racconto enciclopedico che spazia dalle scienze naturali alla teologia. Per queste opere narrative in volgare, Llull adott\u00f2 e trasfigur\u00f2 il modello del romanzo cavalleresco \"laico\". Blaquerna, protagonista del \"Roman\u00e7 d'Evast e Blaquerna\" e F\u00e8lix, protagonista del \"Llibre de meravelles\", non sono dei cavalieri, eppure si mettono in viaggio per raggiungere il loro obiettivo, e nel loro viaggio affrontano avventure e peripezie proprio come ogni cavaliere errante (liberare la donzella rapita da un bandito, soccorrere l'imperatore che si \u00e8 smarrito nel bosco, assistere a meraviglie per le quali trovare un senso e una morale).\nAnche il primo dei dialoghi scritti da Llull, il \"Llibre del gentil e dels tres savis\", si svolge nel contesto di un viaggio: il viaggio del gentile, ben formato in filosofia ma senza una visione ultraterrena della vita, tormentato dalla paura della morte, che in un bosco incontrer\u00e0 un saggio cristiano, un musulmano e un ebreo, che nel loro dialogo cordiale gli presenteranno i tratti fondamentali delle loro religioni. Il finale aperto con cui si chiude il dialogo (il gentile riprende, consolato, il proprio cammino, perch\u00e9 ha capito quale sia la vera religione) non deve trarre in inganno il lettore moderno : tutto conduce il lettore a convincersi che il pi\u00f9 convincente sia stato il saggio cristiano.\nIl \"Plant de nostra dona Santa Maria\" e il \"Desconhort i cant de Ramon\" sono le sue migliori prove liriche: egli converte il catalano popolare in lingua letteraria tanto da porsi come uno dei pi\u00f9 importanti autori in questa lingua.\nLlull fu autore anche di un manuale cavalleresco, il \"De l'ordre de cavalleria\".\nLa \"Doctrina pueril\", forse composta nel 1273, \u00e8 il primo manuale conosciuto di istruzione dei bambini scritto in una lingua romanza. La sua pedagogia ha lo scopo di provvedere ai mezzi per conseguire la salvezza spirituale e, insieme, la cristianizzazione degli infedeli. Llull formul\u00f2 anche i principi di un insegnamento intuitivo e analogico, raccomand\u00f2 che la lingua nativa si insegnasse prima della latina, e che fossero docenti stranieri a insegnare la loro lingua; auspic\u00f2 anche la creazione di una lingua universale.\nLa filosofia e la teologia.\nLa sua filosofia \u00e8 influenzata da Agostino d'Ippona e dalle correnti mistiche francescane; non distinguendo nettamente filosofia e teologia, costruisce una sapienza cristiana secondo i suoi prevalenti intenti apologetici, per cui si pu\u00f2 parlare di un suo razionalismo apologetico. \nConosce Aristotele attraverso il filosofo arabo al-Ghaz\u0101l\u012b da cui trasse un \"Compendio di logica\", assimilandone la dottrina delle proposizioni e del sillogismo, ma la sua logica non \u00e8 quella scolastica, formale o di \"seconda intenzione\", distinta dalla teologia, bens\u00ec \u00e8 un mezzo per ragionare sulle verit\u00e0 divine.\nIl problema che Llull cerca di risolvere deriva da Aristotele che distinse i principi comuni a ogni scienza dai principi propri di ciascuna. Si tratta, per Llull, di trovare una scienza generale, tale che, nei principi di questa, siano contenuti i principi di tutte le scienze particolari.\nL\"'Ars generalis\", 1308, redazione finale di una precedente \"Ars compendiosa inveniendi veritatem\" o \"Ars magna primitiva\", del 1274, vuole dunque essere la scienza suprema, da cui dipendano tutte le altre; non \u00e8 propriamente una logica ma un'arte di ricerca. Mentre per Aristotele i principi non si basano su dimostrazioni ma derivano dall'esperienza e dall'induzione, Llull crede di risolvere ogni problema con precisione matematica: parte dal presupposto che ogni proposizione sia riducibile a termini e i termini complessi siano riducibili a pi\u00f9 termini semplici o principi. Supposto di aver completato il numero di tutti i termini semplici possibili, combinandoli in tutti i modi possibili si otterranno tutte le proposizioni vere possibili: nasce cos\u00ec l'arte combinatoria, anche come forma di mnemotecnica, in quanto facilita la memorizzazione delle nozioni di base. Questa concezione potrebbe avere avuto influenza sui successivi sviluppi del calcolo computazionale e su questioni riguardanti l'intelligenza artificiale.\nOccorre ora scoprire tutti i termini semplici e trovare la regola che li combini. Egli individua 9 predicati assoluti, che sono i nove attributi divini: \"bont\u00e0, grandezza, eternit\u00e0, potenza, sapienza, volont\u00e0, virt\u00f9, verit\u00e0 e gloria\"; 9 relazioni: \"differenza, concordanza, contrariet\u00e0, principio, mezzo, fine, maggioranza, minoranza ed eguaglianza\"; ma poi deve aggiungere 9 questioni, 9 soggetti, 9 virt\u00f9 e 9 vizi.\nNel trattato \"Dell'ascesa e discesa dell'intelletto\" prova un nuovo metodo dialettico che prescinda dalle combinazioni dei termini. Con un movimento di ascesa l'intelletto raggiunge i principi primi, con il moto contrario acquisisce la conoscenza dei termini particolari. \nL\"'Albero della scienza\" \u00e8 un testo di enciclopedia delle scienze, un tentativo di unificare tutto il sapere in uno schema gerarchico. L'insieme delle scienze si collegano fra di loro configurando un albero ove la trama dei concetti raffigura la realt\u00e0 del mondo e di Dio.\nLa metafisica lulliana \u00e8 teologica, nel senso che si fonda sulla Rivelazione. Cerca di dare le prove dell'esistenza di Dio secondo la dottrina scolastica: Dio e le nove dignit\u00e0 divine sono la causa delle perfezioni create, cosicch\u00e9 tutte le creature mostrano gradualmente la loro somiglianza con Dio e dunque l'universo, secondo la tradizione agostiniana, \u00e8 lo specchio del divino, \"il libro su cui s'impara a conoscere Dio\", un sistema di segni che dimostrano la realt\u00e0 divina. Dio \u00e8 l\"'Idea eterna\" mentre le creature sono \"Idee nuove\" provenienti da Dio e dunque \"idee divine ma finite\": la creazione non \u00e8 pertanto avvenuta \"ab aeterno\" ma nel tempo.\nQuello di Ramon Llull non era dialogo interreligioso, bens\u00ec \"missione per la conversione\". In questa prospettiva va visto l'ardore con cui Llull difendeva l'ideale della crociata o la \"militanza\" con cui si schier\u00f2 dalla parte dei Tataro-mongoli in vista di una loro, peraltro mai avvenuta, conversione al cristianesimo.\n\u00c8 per\u00f2 vero che il metodo con cui Llull intraprendeva questa missione cristianizzatrice voleva essere profondamente diverso da quello che troviamo nella maggior parte degli scritti contro gli Ebrei o contro l'Islam prodotti nella cristianit\u00e0 del tempo; era un metodo, in particolare, diverso da quello di altri due Ramon, Ramon di Penyafort e soprattutto Ramon Mart\u00ed, che pure condividevano con Llull la convinzione che fosse fondamentale lo studio delle lingue degli \"infedeli\", a partire dall'arabo. Se infatti vediamo Ramon Mart\u00ed impegnato ad esaltare la verit\u00e0 del cristianesimo \"smontando\" le autorit\u00e0 degli Ebrei e dei musulmani, Llull fonda la sua esaltazione della verit\u00e0 del cristianesimo poggiando su una incrollabile fiducia nella ragione e nella capacit\u00e0 di amare dell'essere umano. Questo gli permette di assumere sempre un atteggiamento gentile, sereno, rispettoso (egli stesso si definiva christianus arabicus), con il quale \u00e8 facile entrare in empatia anche oggi (un atteggiamento parallelo a quello di profonda simpatia che dimostra verso il genere femminile).\nL'opera alchemica.\nA Llull furono attribuite numerose opere a carattere alchemico ma sono tutte apocrife; tra le pi\u00f9 note \u00e8 il \"Liber de segretis naturae seu de quinta essentia\" nel quale l'anonimo che si richiama a Llull sostiene che mentre Dio pu\u00f2 esercitare solo il bene, l'uomo pu\u00f2 cadere nel male perch\u00e9 dispone solo del fuoco per purificare le cose terrene, ma con l'aiuto dei principi essenziali e con la fede pu\u00f2 realizzare trasmutazioni naturali e raggiungere il bene. La scelta tra il bene ed il male appartiene al libero arbitrio, che \u00e8 una conseguenza dell'ignoranza umana la quale \u00e8 per\u00f2 voluta dalla stessa volont\u00e0 divina ed \u00e8 perci\u00f2 anch'essa un bene.\nAttribuita a lui \u00e8 anche l'opera alchemica del \"Fugax Vitae\", una ricerca interiore della pietra dura alchemica filosofale (simboleggiata dall'acronimo V.I.T.R.I.O.L.: \"visita interiora terra rectifficando invenium occultum lapidem\").\nIl lullismo.\nAlla sua morte restarono attivi i suoi seguaci in Francia, tra i quali Tommaso de My\u00e9sier che nel 1325 pubblica l\"'Electorium Remundi\" dove applica le dottrine del maestro alla cosmologia. Nel corso di tutto il secolo si attribuiscono a Llull numerose opere di alchimia, astrologia e magia, con reazioni polemiche che portano la Sorbona a vietarne l'insegnamento nel 1390.\nI due secoli successivi segnano l'apice del successo di Llull studiato, fra gli altri, da Nicola Cusano, Pico della Mirandola, Charles de Bovelles, Bartolomeo Fallamonica e Giordano Bruno. La sua arte si presta bene all'esigenza, fortemente sentita nel Rinascimento, di una scienza enciclopedica: fra le tante opere emergono il \"De arte cyclognomica\", 1569, di Cornelio Gemma, le \"Syntaxes artis mirabilis\" di Pedro Gregoire di Tolosa e l\"'Opus aureum\", 1589, di Valerio de Valeriis.\nL'interesse per l'arte combinatoria e la mnemotecnica, che ha radici risalenti a Cicerone, \u00e8 affermata nell\"'Explanatio compendiosaque applicatio artis Raymundi Lulli\", 1523, di Bernardo de Lavinheta e soprattutto nei \"De umbris idearum\", \"Cantus Circaeus\" e \"Sigillus sigillorum\" di Giordano Bruno.\n\u00abNel XVI e XVII secolo la scuola lullista fior\u00ec soprattutto in Spagna, Francia e Germania. Sebasti\u00e1n Izquierdo, il cistercense spagnolo Giovanni Caramuel de Lobkowitz (1606\u20131682) e il tedesco Kircher (1601\u20131680), coi suoi allievi Kaspar Schott (1608\u20131666) e Kaspar Knittel (1644\u20131702), sono nomi significativi.\u00bb\nIl suo pensiero ebbe influssi nella teologia e spiritualit\u00e0 ad esempio di Ignazio di Loyola, del Concilio di Trento, di Bartolomeo de' Cordoni da Citt\u00e0 di Castello, del cardinale Federico Borromeo, di Bartolom\u00e9 de Las Casas, di Jun\u00edpero Serra, di Pio XI, di Cornelio Fabro.\nIl lullismo e la nascita della scienza moderna.\nNel pensiero di Cartesio, soprattutto per quanto riguarda la sua concezione del metodo filosofico, vi \u00e8 presenza di intuizioni lulliane. L'arte di Llull infatti serve a risolvere ogni problema, attraverso la scomposizione di ogni quesito in parti pi\u00f9 piccole e successivamente la riduzione in lettere dell'alfabeto. Queste lettere fanno parte di ruote che saranno in grado di fornire infinite combinazioni. Se si osserva quanto descritto nella prima parte del discorso sul metodo non si potr\u00e0 che riscontrare una contrapposizione di idee di questi due filosofi. Inoltre Llull \u00e8 l'unico filosofo citato in un testo, Il discorso sul metodo, in cui compaiono solo Cartesio e Dio.\nAnche Leibniz \u00e8 interessato agli studi sulla lingua e alla sua concezione della logica. Dall'analisi dei filosofi che teorizzano la nuova scienza risulta innegabile la connessione con alcune idee cardine del pensiero di Llull, quale l'ideale enciclopedico, l'utilizzo della matematica (scartata dal profeta della scienza moderna, Francesco Bacone) e il calcolo computazionale. Da queste ricerche risulta chiaro quanto l'importanza del pensiero di Llull non sia inscritta solamente nella mnemotecnica, ma attraverso anche riflessioni teoreticamente pi\u00f9 importanti come la struttura della scienza della logica e del linguaggio.\nA Raimondo Lullo la Generalitat de Catalunya, la citt\u00e0 di Barcellona e varie altre istituzioni catalane hanno intitolato l'Istituto Raimondo Lullo.\nL'Universit\u00e0 degli Studi di Firenze, Facolt\u00e0 di Magistero - Istituto Ispanico, ha prodotto, nell'ambito della collana diretta da Oreste Macr\u00ec, un volume riguardante traduzioni inedite di Giovanni Boine su opere di Raimondo Lullo conformi alla poetica dello stesso scrittore ligure. "}
{"id": "204090", "revid": "7336", "url": "https://it.wikipedia.org/wiki?curid=204090", "title": "Comunit\u00e0 montane", "text": ""}
{"id": "204094", "revid": "287204", "url": "https://it.wikipedia.org/wiki?curid=204094", "title": "Godafoss", "text": ""}
{"id": "204095", "revid": "599013", "url": "https://it.wikipedia.org/wiki?curid=204095", "title": "Largo di Torre Argentina", "text": "Largo di Torre Argentina \u00e8 una piazza nel centro storico di Roma. Al suo centro si trova un'area archeologica con i resti di quattro templi romani risalenti ad et\u00e0 repubblicana.\nLa piazza cos\u00ec come si presenta oggi fu ottenuta tra il 1926 e il 1929, demolendo un preesistente isolato di origine medievale.\nStoria.\nIl nome della piazza si riferisce alla Torre Argentina, cos\u00ec chiamata da Johannes Burckardt (1445 circa - 1506, nome italianizzato \"Burcardo\"), che dal 1483 fu maestro di cerimonie di ben cinque papi (Sisto IV, Innocenzo VIII, Alessandro VI, Pio III e Giulio II). L'alto prelato, che era nato a Strasburgo (\"Argentoratum\" in latino) e perci\u00f2 amava firmarsi \"Argentinus\", aveva acquistato un terreno nella zona, sui resti del Teatro di Pompeo, e, demolite le preesistenze medioevali, vi aveva fatto costruire il proprio palazzo, detto appunto \"Casa del Burcardo\", in via del Sudario 44.\nDopo il 1730 la propriet\u00e0 fu parzialmente utilizzata per la costruzione del Teatro Argentina (perpetuando nel tempo la vocazione \"teatrale\" della zona); la torre (mozzata nell'800 e poi incorporata in una sopraelevazione) bench\u00e9 sia oggi irriconoscibile ha lasciato il suo nome alla piazza.\nLa torre che sorge nel Largo di Torre Argentina \u00e8 la \"Torre del Papito\", una torre di epoca medievale, che per\u00f2 non ha niente a che vedere con la \"Torre Argentina\".\nNel 1909 si decise di ricostruire alcune parti della capitale del nuovo Regno d'Italia, tra cui la zona di Torre Argentina. I piani prevedevano l'inclusione della \"Torre del Papito\" e dei resti di un tempio nei nuovi edifici che si sarebbero dovuti costruire nella zona, dopo aver demolito le costruzioni esistenti.\nA seguito di questi lavori, tra cui la demolizione della chiesa di San Nicola dei Cesarini, furono ritrovati i resti marmorei di una statua colossale; da questi ritrovamenti presero le mosse approfonditi scavi archeologici che portarono alla luce un'area sacra, risalente all'epoca repubblicana.\nLa destinazione della zona ad area archeologica fu in dubbio finch\u00e9 si decise, a seguito di una supplica inviata dall'archeologo Giuseppe Marchetti Longhi direttamente a Benito Mussolini, di sistemare l'area per costituire il cosiddetto \"Foro Argentina\", inaugurato dal Duce nell'aprile del 1929.\nIl palazzetto del Burcardo, restaurato, fu destinato ad ospitare la SIAE con annessi Biblioteca e Museo teatrale del Burcardo.\nNella piazza resta quindi la Torre del Papito ormai isolata dal contesto urbano originario, come anche il famoso Teatro Argentina, fatto costruire nel 1732 dal duca Giuseppe Cesarini Sforza, passato attualmente tra le propriet\u00e0 del comune di Roma.\nArea sacra.\nIl complesso archeologico noto come \"area sacra\" al centro della piazza venne scoperto durante dei lavori edilizi del 1926 e scavato fino al 1928, con pi\u00f9 riprese fino almeno agli anni settanta. Nella zona sono stati ritrovati i resti di quattro templi, che rappresentano il complesso pi\u00f9 importante di edifici sacri d'et\u00e0 repubblicana media e tarda, collocati nel Campo Marzio. La storia del complesso \u00e8 molto complicata, con pi\u00f9 strati sovrapposti, per i quali sono per\u00f2 state riconosciute la fasi principali, tutte databili con relativa esattezza.\nLa zona \u00e8 stata identificata grazie alla presenza della \"porticus Minucia vetus\", edificata nel 106 a.C. da Marco Minucio Rufo per il trionfo sugli Scordisci. La \"porticus\" \u00e8 riconoscibile nei colonnati sul lato nord e est della piazza, che non vennero mai rifatti in epoca imperiale. Il suo pavimento in tufo \u00e8 posteriore ai templi A, C e D, ma anteriore al tempio B, per cui da questa data \u00e8 stato possibile ricostruire le vicende della zona.\nI resti dei quattro templi sono designati con le lettere A, B, C e D (da quello pi\u00f9 a nord a quello pi\u00f9 a sud) in quanto non \u00e8 determinato con certezza a chi fossero dedicati, e sorgono davanti ad una strada pavimentata, ricostruita in epoca imperiale dopo l'incendio dell'80, poco dopo l'ampliamento anche della \"Porticus Minucia\" (\"Frumentaria\"), che arriv\u00f2 a inglobare tutta l'area.\nIn ordine di antichit\u00e0 i templi sono:\nI templi A e C vennero edificati sul primitivo piano di campagna, ed erano indipendenti l'uno dall'altro, separati da uno spazio abbastanza ampio. Le stesse are dei templi erano poste nelle rispettive zone sottostanti i templi sopraelevate di alcuni gradini rispetto al terreno attorno, in piena autonomia l'uno dall'altro. In seguito sorse il tempio D.\nUna totale trasformazione si ebbe quando il piano del calpestio venne sopraelevato di circa 1,40 m, probabilmente in seguito a un incendio come quello del 111 a.C. In quell'occasione venne creato un pavimento unico di tufo per i tre templi e si procedette forse alla recinzione con un portico colonnato del quale restano tracce sui lati nord e ovest. I podi vennero cos\u00ec tagliati a met\u00e0 altezza: nel caso del tempio C non si fece alcuna aggiunta, nel caso del tempio A si rifece il rivestimento con nuovi blocchi, nel caso del tempio D si fece un notevole ampliamento (forse un po' pi\u00f9 tardi) e si rivest\u00ec il tutto in travertino.\nA quell'epoca lo spazio tra i templi A e C dovette sembrare antiestetico perch\u00e9 contrario alla simmetria del complesso, per cui si aggiunse sul pavimento di tufo tra i due il tempio B, quello a base circolare.\nPer la datazione di questo pavimento \u00e8 fondamentale l'iscrizione dell'altare posto davanti al tempio C, che venne coperto dal tufo ed \u00e8 quindi anteriore: vi si dice che fu rifatto dal nipote del console del 180 a.C. Aulo Postumio Albino Lusco, tale Aulo Postumio Albino; quindi il nuovo pavimento deve risalire a dopo questa data, verosimilmente dopo la met\u00e0 del II secolo a.C.\nLo studio delle architetture della zona ha fatto da metro di paragone e da paradigma cronologico principale per tutti gli edifici sacri dell'Italia centrale e di Roma stessa. Dallo studio delle varie tipologie si \u00e8 appurato l'evoluzione del gusto nell'arco del periodo repubblicano, da forme pi\u00f9 arcaiche in pianta (C, D e prima fase del tempio A), a impianti importati ellenizzati (a \"tholos\" e peripteri). Anche le sagome dei podi confermano i collegamenti con il mondo etrusco-italico nel periodo del IV-III a.C., mentre dal II secolo a.C. si manifesta la comparsa di modi importati dalla Grecia. Inoltre trova conferma la tendenza, con il passare del tempo, a ridurre l'altezza dei podi.\nAttualmente sono in corso i lavori per restaurare la pavimentazione antica dell'area, di epoca domizianea e in blocchi di travertino.\nTempio A: \"aedes Iuturnae\"?\nIl tempio A \u00e8 il secondo pi\u00f9 antico (dopo il tempio C), che in origine era un piccolo tempio \"in antis\" (con una coppia di colonne davanti alla cella) o forse un prostilo in stile tuscanico, con un podio alto dieci piedi e con severe cornici (alti plinti con sagome a cuscino sui bordi). La platea era in tufo e vi poggiava un altare in peperino, che si \u00e8 conservato solo in parte. Su di questa venne costruita una seconda platea di tufo con altare in \"opus caementicium\", che corrisponde al pavimento della \"porticus Minucia\", che divenne comune a tutta l'area. Per non interrare il podio, questo venne rifatto riproducendo le stesse sagome delle cornici.\nIn seguito il tempio venne completamente rifatto, verosimilmente all'epoca di Silla, con una peristasi (un colonnato cio\u00e8 tutto intorno) attorno all'antico edificio, che divenne cos\u00ec la cella di quello nuovo, alla maniera greca. Le colonne erano nove sul lato longitudinale e sei su quello posteriore (e forse frontale), con basi e capitelli in travertino e fusti in tufo ricoperti di stucco (le colonne in travertino che si vedono sono da attribuire a un restauro pi\u00f9 tardo). Il nuovo podio presentava cornici ellenizzanti, simili a quelle dell'attiguo tempio B.\nSi tratterebbe del tempio di Giuturna (ninfa delle fonti) o del tempio di \"Iuno Curritis\". Il primo fu fatto costruire in Campo Marzio da Quinto Lutazio Catulo (antenato omonimo del Quinto Lutazio Catulo che fece poi costruire il tempio B) dopo la vittoria dei romani contro Falerii nel 241 a.C.; il secondo da Quinto Lutazio Cercone a seguito della vittoria sui Falerii del suo parente Quinto Lutazio Cercone, sempre nel 241 a.C. L'identificazione pi\u00f9 probabile \u00e8 la prima, perch\u00e9 in un passo dei Fasti di Ovidio viene ricordato come il tempio di Giuturna fosse vicino alla sbocco dell'Acqua Vergine, cio\u00e8 delle Terme di Agrippa, poste immediatamente a nord dell'area sacra. Inoltre \u00e8 pi\u00f9 probabile che anche questo tempio fosse fatto costruire da un membro della \"gens\" dei \"Lutatii\", che vi fecero costruire accanto il tempio B.\nSu questo tempio venne costruita la chiesa di San Nicola dei Cesarini, di cui sono ancora presenti alcuni resti (come le absidi ed un altare).\nTempio B: \"aedes Fortunae\".\nIl tempio B \u00e8 il pi\u00f9 recente e l'unico dei quattro costruito su pianta circolare (monoptero).\nSi ipotizza che corrisponda al tempio \"Aedes Fortunae Huiusce Diei\", cio\u00e8 \"La Fortuna del Giorno Presente\", fatto costruire dal console Quinto Lutazio Catulo, collega di Gaio Mario, per celebrare la vittoria contro i Cimbri del 101 a.C. a Vercelli in Piemonte.\nOltre al basamento ne rimangono sei colonne, che originariamente circondavano tutto il tempio (peristasi). Il podio \u00e8 modanato, con le sagome rigonfie alla maniera \"barocca\" ellenizzante. Forse anticamente poteva possedere anche un pronao tetrastilo, ma non ne \u00e8 stata ritrovata traccia. La cella \u00e8 circolare e costruita con opera incerta. Le colonne erano in tufo coperte di stucco con le basi e i capitelli in travertino.\nIn un secondo periodo imprecisato (forse l'epoca di Domiziano, dopo l'80) si abbatterono le pareti della cella e se ne costruirono altre (quali esili tramezzi in tufo) tra colonna e colonna, secondo la tipologia dei templi pseudoperipteri. In quell'occasione si allarg\u00f2 anche il podio; poco dopo si chiuse anche la facciata esterna.\nViene identificato con il tempio di Fortuna, che doveva essere rappresentata dalla gigantesca statua i cui resti marmorei, oggi conservati presso la Centrale Montemartini, sono stati ritrovati accanto al tempio stesso. Di questa statua \"acrolito\" sono state ritrovate la testa (alta da sola 1,46 m), le braccia e le gambe, perch\u00e9 di marmo, mentre le altre parti del corpo, coperte da una veste di bronzo, sono andate perdute.\nTempio C: \"aedes Feroniae\"?\nIl tempio C, il pi\u00f9 antico dei quattro, risale al IV o III secolo a.C., e probabilmente era dedicato a Feronia, l'antica dea italica della fertilit\u00e0 protettrice dei boschi e delle messi (quindi correlata al grano che veniva distribuito nelle vicinanze). La datazione \u00e8 stata formulata guardando all'aspetto dell'edificio, piuttosto arcaico, ai frammenti della decorazione architettonica in terracotta e ad alcune iscrizioni. Inoltre, se l'individuazione fosse corretta, le fonti confermerebbero la presenza di un tempio a Feronia nel Campo Marzio almeno dal 217 a.C.\nPoggia su un altissimo podio in tufo (alto circa 3,8 metri), concluso in alto da una modanatura semplice di gusto arcaico. La pianta \u00e8 a tempio periptero (cio\u00e8 circondato da colonne) \"sine postico\" (cio\u00e8 senza colonne sul retro). Le pareti della cella sono in mattoni. Non si conosce esattamente quante colonne avesse sulla fronte (probabilmente quattro o sei), mentre restano alcune basi del colonnato sui lati, che in fondo era chiuso da pareti continue.\nQuesto tempio, dall'aspetto piuttosto arcaico, aveva una propria platea pavimentale, che venne poi sostituita da una nuova, forse da mettere in connessione con la costruzione del tempio D. Su questo livello si collocano i resti dell'altare in peperino, che, secondo un'iscrizione ritrovata in loco, fu messo nel 174 a.C. dal nipote del duoviro Aulo Postumio Albino, in occasione di una oscura \"Lex Plaetoria\".\nIl secondo pavimento venne a sua volta coperto da una terza pavimentazione notevolmente pi\u00f9 alta, che copr\u00ec l'altare di Albino, sostituito da un altro in \"opus caementicium\", e necessit\u00f2 di sei gradini sul fronte: si tratta del pavimento della \"porticus Minucia\" dell'80, comune a tutta l'area in seguito a un incendio. In quell'occasione venne anche aggiunto il mosaico a tessere bianche e nere all'interno della cella del tempio.\nOvviamente via via che gli strati pavimentali si alzavano, il podio sembrava pi\u00f9 basso, e ci\u00f2 si confaceva alla predilezione in epoca repubblicana per podi meno sopraelevati.\nL'identificazione col tempio di Feronia non \u00e8 sicura e si basa sulla notazione dei calendari dell'antico \"culto in Campo\". I resti dell'acrolito di dea femminile, scoperti in frammenti tra questo tempio e il tempio B, sono in genere riferiti al secondo tempio, ma non \u00e8 impossibile che facessero parte di questo.\nTempio D: \"aedes Larum Permarinum\".\nIl tempio D \u00e8 il pi\u00f9 grande dei quattro e il terzo in ordine cronologico. Si fa risalire al II secolo a.C. e si presume fosse dedicato ai Lares Permarini, votato nel 190 a.C. da Lucio Emilio Regillo e dedicato nel 179 a.C. dal censore Marco Emilio Lepido. Secondo i Fasti Prenestini il tempio dei Lari Permarini si trovava infatti presso la Porticus Minucia.\nSolo una parte di questo tempio \u00e8 stata scoperta, restando la maggior parte di questo sotto il piano stradale di via Florida.\nLa parte pi\u00f9 antica del tempio \u00e8 in opera cementizia e venne rifatta nel I secolo a.C. in travertino. La pianta \u00e8 piuttosto arcaica, con una grande cella rettangolare preceduta da un pronao esastilo (a sei colonne), che \u00e8 profondo quanto tre moduli intercolumni. Oggi si vede solo il podio di travertino del I secolo, con le sagome taglienti e non molto sporgenti, per un'altezza di circa tre metri.\nLe modifiche di et\u00e0 imperiale.\nLa zona sacra, a parte alcune manutenzioni (sostituzione di colonne, ri-decorazione di pareti o pavimenti), venne interessata essenzialmente da due interventi in epoca imperiale.\nIl primo \u00e8 datato a dopo l'incendio dell'80, e consiste in una ri-pavimentazione in travertino, che accorci\u00f2 le scalinate d'ingresso, dotate allora di guance in travertino, e comport\u00f2 la sostituzione degli altari esterni con altri entro le scalinate, secondo la moda imperiale.\nIl secondo intervento risale al III secolo inoltrato, quando venne eretto un muro che univa i fronti dei templi (almeno sicuramente dei templi A e B) in modo da ricavare delle stanze di servizio tra tempio e tempio. Probabilmente qui ebbero sede gli uffici dai quali dipendevano gli acquedotti e la distribuzione del grano, unificati all'epoca di Settimio Severo in un'unica amministrazione che dipendeva da un \"curator aquarum et Minuciae\", e spostati poi in epoca costantiniana.\nAltri resti.\nLa zona a est \u00e8 quindi occupata dai resti della Porticus Minucia. La zona nord presenta alcune tracce del grande portico \"Hecatostylum\", cio\u00e8 delle cento colonne.\nA ovest, dietro i templi B e C, \u00e8 visibile un grosso basamento di tufo, che appartiene, ormai con certezza, alla base della Curia di Pompeo, cio\u00e8 il luogo dove, a volte, si riunivano i senatori di Roma, reso celebre per l'uccisione di Giulio Cesare. I rinvenimenti effettuati nel 2012 da un gruppo di archeologi spagnoli e dalla Soprintendenza di Roma confermebbero che Cesare fu ucciso nella parte inferiore della Curia Pompeiana mentre stava presiedendo una riunione del Senato. Sarebbe di conferma la nota di Cassio Dione Cocceiano, che riporta come la curia fosse tra due latrine di epoca imperiale, in effetti presenti sullo stesso lato.\nSempre nel 2012, l'archeologo Andrea Carandini ha avanzato l'ipotesi secondo la quale Giulio Cesare sarebbe morto cadendo inavvertitamente sul pulpito che si trovava al di sotto della nicchia nella quale giaceva la statua di Pompeo, accanto ai seggi dei senatori romani. Tale versione conferebbe il capitolo dedicato da Plutarco alla Vita di Cesare:"}
{"id": "204110", "revid": "1543377", "url": "https://it.wikipedia.org/wiki?curid=204110", "title": "Eon (romanzo)", "text": "Eon \u00e8 un romanzo di fantascienza di Greg Bear del 1985 che apre il ciclo omonimo composto da altri due libri, \"Sfida all'eternit\u00e0\" (1988) e \"Contro evoluzione\" (1995).\nTrama.\nLe tensioni tra Stati Uniti d'America e Unione Sovietica subiscono un'impennata quando nel cielo compare un enorme asteroide che sembra in rotta di collisione con la Terra, ma che invece si ferma ad una certa distanza. Facilmente raggiungibile dalle astronavi terrestri, viene spedito sul masso un contingente di scienziati selezionati di diverse nazioni per compiere degli studi pi\u00f9 approfonditi sull'oggetto.\nUna volta giunti sul masso ci si rende conto che il meteorite, ora completamente disabitato, \u00e8 stato convertito in una specie di astronave composta da sette grandi stanze con vari ecosistemi ricreati all'interno. Sulla Terra i Russi chiedono per quale motivo il contingente americano abbia posto alcuni limiti ai suoi scienziati, ma il loro malcontento non serve ad altro che a mascherare un'azione di forza per la conquista del masso, che loro chiamano \"patata\".\nNel frattempo Patricia, una giovane matematica, viene spedita sul masso per indagare su dati che non possono essere promulgati sulla Terra. Una volta arrivata scopre che l'intera struttura \u00e8 stata costruita dagli esseri umani, ed \u00e8 giunta a loro da un universo parallelo in cui, come viene trovato scritto in alcuni libri di storia nelle biblioteche del meteorite, Americani e Russi hanno fatto scoppiare una guerra nucleare lampo che ha decimato il genere umano. Fatto che purtroppo si verifica inaspettatamente anche nell'universo di Patricia, durante l'attacco dei Russi al masso. La donna, durante la sua permanenza scopre con i colleghi che la settima camera si estende potenzialmente all'infinito formando un corridoio verso l'eternit\u00e0. Probabilmente \u00e8 proprio da qui che gli esseri umani dell'universo parallelo sono scappati dal masso.\nMentre la Terra va incontro alla \"Morte\", sul masso i Russi perdono le battaglie contro gli scienziati, presenti in numero maggiore e si vedono costretti a porre fine alla guerra, anche grazie all'intervento di armi non convenzionali che riveleranno successivamente la presenza di esseri umani pi\u00f9 evoluti, tornati dal corridoio.\nPatricia viene rapita da un uomo e un alieno e viene portata attraverso il corridoio (chiamato da loro \"La Strada\") ad Axis City, un complesso di citt\u00e0 mobili abitate dall'evoluzione degli esseri umani. Il rapimento, secondo i due visitatori, \u00e8 soltanto a fini di studio, Patricia infatti rappresenta per loro una specie di antenata. Ad Axis City viene a sapere che la Strada si apre su un'infinit\u00e0 di universi paralleli e capisce che sfruttando una delle possibili aperture potrebbe riuscire a tornare sulla Terra di un universo parallelo in cui viene evitata la guerra nucleare.\nDopo diverse avventure Patricia riesce finalmente a scappare dal corridoio e giungere sulla Terra, ma in una dimensione dove \u00e8 governata dall'evoluzione degli antichi Egizi, nella quale rimane intrappolata per tutta la vita."}
{"id": "204111", "revid": "1534511", "url": "https://it.wikipedia.org/wiki?curid=204111", "title": "Rinormalizzazione", "text": "In fisica, la rinormalizzazione \u00e8 un insieme di tecniche per trattare le divergenze e i relativi infiniti che emergono nel calcolo delle quantit\u00e0 fisiche nella teoria quantistica dei campi, nella meccanica statistica e nella teoria delle strutture geometriche auto-similari.\nQuando si descrivono lo spazio e il tempo come entit\u00e0 continue, la costruzione di certe teorie quantistiche e statistiche risulta mal definita. Per trattarle correttamente \u00e8 necessario definire con attenzione un opportuno limite continuo. In questo limite esistono delle relazioni non banali fra i parametri che descrivono la teoria a grandi scale e distanze rispetto a quelli che descrivono l'andamento della stessa teoria a piccole distanze.\nLa rinormalizzazione fu sviluppata per la prima volta per rimuovere gli infiniti che emergono negli integrali dello sviluppo perturbativo nell'elettrodinamica quantistica. Inizialmente vista come una procedura sospetta perfino da alcuni dei suoi ideatori, oggi \u00e8 considerata uno strumento autonomo e coerente in molti ambiti della fisica e della matematica.\nRinormalizzazione nelle teoria di campo quantistiche.\nNelle teorie di campo quantistiche la rinormalizzazione permette di stabilire le relazioni che vi sono fra i risultati delle misure effettuate a differenti scale di lunghezze o equivalentemente di energie.\nNella teoria delle perturbazioni delle teorie di campo quantistiche, la rinormalizzazione si basa sulla ridefinizione delle costanti di accoppiamento e eventualmente anche dei campi in modo da rimuovere le divergenze almeno in una determinata scala di energia considerata.\nLe divergenze da eliminare sono contenute negli integrali associati ai diagrammi di Feynman. Questi sono spesso divergenti nel limite ultravioletto, nel limite cio\u00e8 in cui si includono gli impulsi integrati che tendono a infinito. Le divergenze vengono prima classificate ed eliminate \"brutalmente\" mediante una esplicita procedura di regolarizzazione: si procede cio\u00e8 a una riformulazione matematica, spesso non fisica, della teoria in modo da rendere gli integrali, e quindi le quantit\u00e0 fisiche osservabili, non divergenti. La rinormalizzazione, quindi, consiste nel \"preciso\" modo di rimuovere la regolarizzazione introdotta e tornare alla teoria originaria (\"limite al continuo\") avendo cura di mantenere finiti i valori delle quantit\u00e0 fisiche osservabili.\nUna procedura comune di regolarizzazione \u00e8 quella dell'introduzione di un valore di taglio, o \"cutoff\", nei momenti integrati. Si tratta di escludere gli impulsi elevati dagli integrali mediante un estremo di integrazione superiore (il cutoff, appunto) introdotto artificialmente e arbitrariamente. Le divergenze dell'integrale appaiono quindi come potenze o logaritmi del cutoff e possono essere rimosse ridefinendo (\"rinormalizzando\") i campi e le costanti d'accoppiamento in maniera che dipendano dal valore del cutoff \"precisamente\", in modo da mantenere finiti i valori delle quantit\u00e0 fisiche osservabili.\nL'origine di quantit\u00e0 infinite.\nLa presenza di infiniti nei calcoli delle quantit\u00e0 nelle teorie quantistiche \u00e8 legata strettamente alle caratteristiche delle mutue interazioni fra le particelle e i campi. Ad esempio, anche in meccanica classica, la massa totale formula_1 di una particella, carica, di raggio formula_2 e di massa a riposo formula_3 dovrebbe includere anche l'energia del campo elettrostatico da essa stessa generato:\nSe si considera tuttavia una particella puntiforme, come ad esempio un elettrone, allora formula_5 e la massa totale formula_1 risulta irrimediabilmente infinita. Questo risultato paradossale pu\u00f2 essere interpretato come il problema della definizione dell'interazione fra il campo elettromagnetico e l'elettrone, quest'ultimo essendo carico genera un campo elettrico ma allo stesso tempo risulta a sua volta influenzato da questo. Tuttavia \u00e8 possibile considerare che soltanto la massa totale formula_1 \u00e8 accessibile agli esperimenti e chiaramente finita, mentre nulla fissa il valore della massa formula_3 dell'elettrone preso singolarmente senza il suo campo. In altri termini, \u00e8 impossibile sperimentalmente e fisicamente separare un elettrone e isolarlo dal campo elettromagnetico che esso stesso genera. Il valore di formula_3 risulta quindi libero da ogni vincolo e per risolvere il paradosso si potrebbe fissarlo a un valore infinitamente negativo tale da bilanciare l'infinita energia positiva del campo elettrostatico. La formalizzazione completa di questa procedura guid\u00f2 la nascita della rinormalizzazione.\nRegolarizzazione.\nIl primo passo per affrontare gli integrali divergenti e i relativi infiniti che sorgono nel calcolo delle sezioni d'urto e di altre quantit\u00e0 fisiche consiste nella procedura di regolarizzazione. Con questa procedura si introducono artificialmente nuovi parametri nella teoria, i regolarizzatori, che hanno l'effetto di rendere finiti gli integrali della teoria. Alla fine della procedura di rinormalizzazione questi parametri non fisici devono essere rimossi opportunamente. Per esempio, l'integrale:\nrisulta non definito a causa della sottrazione di quantit\u00e0 infinite. Tuttavia introducendo due parametri formula_11 e formula_12 nei limiti degli integrali:\nil risultato \u00e8 ben definito. A questo punto i due parametri formula_11 e formula_12, arbitrariamente introdotti, possono essere rimossi, facendo tendere il loro valore a zero, formula_16 e formula_17, ma imponendo che allo stesso tempo:\nottenendo come risultato finale:\nLe possibilit\u00e0 per fissare i parametri di regolarizzazione sono numerose, tuttavia in presenza di una procedura coerente non cambiano le previsioni finali che forniscono in relazione ai processi fisici. Le principali tecniche di regolarizzazione sono:\nUna volta rese finite le quantit\u00e0 fisiche, il passo successivo consiste nel ridefinire le costanti di accoppiamento in modo tale da rimuovere i parametri di regolarizzazione non fisici artificialmente introdotti. Non sempre questo passaggio risulta possibile in modo coerente, in questo caso la teoria viene detta non rinormalizzabile e pu\u00f2 essere considerata solo come una approssimazione a basse energie di una teoria pi\u00f9 fondamentale rinormalizzabile.\nDivergenze in elettrodinamica quantistica.\nDurante lo sviluppo dell'elettrodinamica quantistica negli anni '30, Max Born, Werner Heisenberg, Pascual Jordan e Paul Dirac scoprirono che nelle correzioni perturbative molti integrali sono divergenti.\nUn modo di descrivere le divergenze dovute alle correzioni della teoria perturbativa fu scoperto nel biennio 1947\u20131949, indipendentemente e in ordine cronologico, da Hans Kramers, Hans Bethe, Julian Schwinger, Richard Feynman, e Shin'ichir\u014d Tomonaga, e sistematizzato da Freeman Dyson nel 1949. Le divergenze appaiono nelle correzioni radiative, che coinvolgono diagrammi di Feynman con anelli chiusi (loop) di particelle virtuali.\nNonostante le particelle virtuali soddisfino la conservazione di energia e quantit\u00e0 di moto, possono avere qualsiasi valore di energia e quantit\u00e0 di moto, anche uno che non \u00e8 permesso dalla relazione relativistica formula_26 per la massa osservata della particella (cio\u00e8, formula_27 non \u00e8 necessariamente la massa al quadrato della particella in quel processo, ad esempio per un fotone potrebbe essere non nulla). Una tale particella \u00e8 detta off-shell. Quando si ha un loop, la quantit\u00e0 di moto delle particelle coinvolte nel loop non \u00e8 univocamente determinata dalle energie e quantit\u00e0 di moto delle particelle entranti e uscenti. Una variazione dell'energia di una particella nel loop pu\u00f2 essere bilanciata da una variazione uguale e opposta dell'energia di un'altra particella nel loop, senza che queste variazioni influenzino le particelle entranti e uscenti. Pertanto molte variazioni sono possibili, quindi, per trovare l'ampiezza per il processo a loop, bisogna integrare su tutte le possibili combinazioni di energia e quantit\u00e0 di moto che possono viaggiare nel loop.\nQuesti integrali sono spesso divergenti, ovvero, danno un risultato infinito. Le divergenze che sono significative sono quelle \"ultraviolette\" (UV). Una divergenza ultravioletta pu\u00f2 essere descritta come derivante da:\nAllora queste divergenze sono fenomeni a breve distanza e di breve durata.\nLe tre figure mostrano tre diagrammi a un loop divergenti dell'elettrodinamica quantistica:\nQueste tre divergenze corrispondono ai tre parametri presenti nella teoria in questione:\nUna seconda classe di divergenze, chiamate divergenze infrarosse, \u00e8 dovuta alle particelle prive di massa, come il fotone. Ogni processo che coinvolge particelle cariche emette un infinito numero di fotoni coerenti di lunghezza d'onda infinita, e l'ampiezza per emettere un qualsiasi numero finito di fotoni \u00e8 zero. Per i fotoni, queste divergenze sono ben comprese. Per esempio, all'ordine di un loop, la funzione vertice ha divergenze sia ultraviolette sia infrarosse. In contrasto con le divergenze ultraviolette, le divergenze infrarosse non necessitano la rinormalizzazione di una parametro della teoria. Nel diagramma del vertice, la divergenza infrarossa viene rimossa includendo un diagramma simile al diagramma del vertice, ma con un'importante differenza: il fotone che connette le due linee dell'elettrone \u00e8 tagliato e sostituito da due fotoni on-shell (reali) di lunghezza d'onda tendente a infinito; questo diagramma \u00e8 equivalente al processo di bremsstrahlung. Questo diagramma aggiuntivo deve essere incluso perch\u00e9 non c'\u00e8 modo fisico di distinguere un fotone di energia nulla che scorre su un loop, come nel vertice, da fotoni di energia nulla emessi tramite bremsstrahlung.\nEsempio di divergenza a un loop.\nIl diagramma in figura 2 mostra uno dei molti contributi a un loop allo scattering elettrone-elettrone in QED. L'elettrone sul lato sinistro del diagramma, rappresentato da una linea continua, comincia con quadrimpulso \"p\" e finisce con quadrimpulso \"r\". Emette un fotone virtuale per trasferire energia e impulso all'altro elettrone. Tuttavia, in questo diagramma, prima che questo succeda, l'elettrone di sinistra emette un altro fotone virtuale con quadrimpulso \"q\" (in arancione nella figura), e lo riassorbe dopo aver emesso l'altro fotone virtuale. La conservazione dell'energia e della quantit\u00e0 di moto non fissano il quadrimpulso del fotone arancione, quindi ogni possibilit\u00e0 \u00e8 valida e bisogna integrare.\nL'ampiezza relativa a questo diagramma, tra gli altri termini, contiene questo fattore, dovuto al loop:\nI vari fattori formula_29 in questa espressione sono matrici gamma come nella formulazione covariante dell'equazione di Dirac; hanno a che fare con lo spin dell'elettrone. i fattori formula_30 sono la costante di accoppiamento, mentre formula_31 fornisce una definizione euristica del contorno di integrazione intorno ai poli dello spazio degli impulsi. La parte importante \u00e8 la dipendenza da formula_32 dei tre fattori, che vengono dai propagatori delle due linee elettroniche e la linea fotonica presenti nel loop (le tre linee arancioni nella figura).\nUn termine di questo integrale ha due potenze di formula_32 al numeratore che domina a grandi valori di formula_32 (Pokorski 1987, p.\u00a0122):\nQuesto integrale \u00e8 divergente, a meno che non venga tagliato a un certo valore finito di energia e impulso. Analoghe divergenze accadono in altre teorie di campo quantistiche.\nMeccanica statistica.\nLa procedura di rinormalizzazione \u00e8 un utile strumento per cercare di studiare il comportamento dei sistemi critici, cio\u00e8 il comportamento nell'intorno delle transizioni di fase di liquidi, gas, reticoli di spin magnetici, ecc. In questo caso si \u00e8 interessati a determinare le relazioni che sussistono quando si osservano i sistemi a scale di grandezze differenti.\nInterpretazione.\nI primi costruttori della QED e delle altre teorie di campo erano, solitamente, insoddisfatti della struttura e della formulazione della rinormalizzazione. Sembrava illegittimo sottrarre infiniti dagli infiniti in modo apparentemente arbitrario per ottenere un risultato complessivo finito.\nLe critiche di Paul Dirac furono le pi\u00f9 accanite: nel 1975, disse:\nUn'altra importante critica fu mossa da Richard Feynman. Nonostante il suo ruolo cruciale nello sviluppo dell'elettrodinamica quantistica, nel 1985 scrisse:\nMentre la critica di Dirac \u00e8 basata sulla procedura di rinormalizzazione stessa, la critica di Feynman era molto diversa. Feynman era preoccupato del fatto che tutte le teorie di campo conosciute negli anni '60 avevano la propriet\u00e0 che le interazioni diventano infinitamente forti a scale di distanza sufficiente piccole. Questa propriet\u00e0, chiamata polo di Landau, aveva reso plausibile la possibilit\u00e0 che le teorie quantistiche di campo fossero tutte incoerenti. Nel 1974, Gross, Politzer e Wilczek hanno dimostrato che un'altra teoria quantistica di campo, la cromodinamica quantistica, non ha un polo di Landau. In questo modo la teoria diventa perfettamente coerente a tutte le scale.\nIl disagio generale era quasi universale nei testi fino al 1970 e 1980. A partire dagli anni 1970, tuttavia, l'atteggiamento cominci\u00f2 a cambiare, soprattutto tra i giovani teorici, a causa dei lavori sul gruppo di rinormalizzazione e sulle teorie di campo efficaci, nonostante il fatto che Dirac e vari altri, appartenenti alla vecchia generazione, non avevano mai ritirato le loro critiche. Kenneth G. Wilson e altri hanno dimostrato che il gruppo di rinormalizzazione \u00e8 utile nella teoria statistica dei campi applicata alla fisica della materia condensata, dove fornisce importanti informazioni sul comportamento del sistema nell'intorno delle transizioni di fase. Nella fisica della materia condensata, esiste un vero e proprio regolatore \"a piccole scale\" (chiamato anche \"cut-off\"): la materia cessa di essere un continuo sulla scala degli atomi. A corte distanze le divergenze dei campi che descrivono la materia condensata non rappresentano un problema filosofico, dal momento che la teoria dei campi \u00e8 solo una descrizione efficace continua della materia intrinsecamente discreta, una rappresentazione \"liscia\" anche delle strutture irregolari e discontinue che emergono a piccole scale. In questo modo non esistono infiniti fisici in quanto il \"cut off\" \u00e8 in realt\u00e0 sempre finito, come la scala tipica in cui la descrizione fornita dalla teoria diventa incoerente, ed \u00e8 perfettamente sensato considerare quantit\u00e0 \"nude\" dipendenti dal cutoff.\nSe la teoria quantistica dei campi \u00e8 sensata anche oltre la lunghezza di Planck (dove potrebbe valere, piuttosto, la teoria delle stringhe o qualcosa di diverso), allora o non ci sono problemi reali nelle divergenze a breve distanza nella fisica delle particelle, oppure \"tutte le teorie di campo\" sono semplicemente delle teorie efficaci, utili a descrivere la fisica dei fenomeni solo ad alcune scale di energia e non a tutte. In un certo senso, questo approccio \u00e8 simile all'atteggiamento degli scienziati pi\u00f9 anziani, secondo cui le divergenze in QFT descrivono l'ignoranza umana sul funzionamento della natura, ma riconosce anche che questa ignoranza pu\u00f2 essere quantificata e che quindi le risultanti teorie efficaci restano utili.\nNelle teorie di campo quantistiche, il valore di una costante fisica, in generale, dipende dalla scala che si sceglie come punto per la rinormalizzazione e diventa molto interessante esaminare come variano le costanti fisiche in conseguenza dei cambiamenti nella scala delle energie. Le costanti di accoppiamento nel modello standard della fisica delle particelle variano in modo diverso con il crescere della scala delle energie: l'accoppiamento della forza nucleare forte e l'accoppiamento di isospin debole della forza elettrodebole tendono a diminuire, mentre l'accoppiamento dell'ipercarica debole della forza elettrodebole tende ad aumentare. Alla scala di energia molto grande di 10 15 GeV (ben oltre la portata degli attuali acceleratori di particelle), questi accoppiamenti diventano tutti circa della stessa intensit\u00e0 (Grotz e Klapdor 1990, p.\u00a0254), una motivazione importante per le speculazioni circa l'esistenza di una grande teoria unificata. Invece di essere solo un problema preoccupante, la rinormalizzazione \u00e8 diventata un importante strumento teorico per studiare il comportamento delle teorie di campo in diversi regimi.\nSe una teoria rinormalizzabile (come ad esempio l'elettrodinamica quantistica) pu\u00f2 essere solo ragionevolmente interpretata come una teoria di campo efficace, cio\u00e8 come approssimazione che riflette l'ignoranza umana sul funzionamento della natura, resta allora il problema di scoprire una teoria pi\u00f9 accurata che non soffre di questi problemi della rinormalizzazione. Come ha detto Lewis Ryder, \"nella teoria quantistica, queste [classiche] divergenze non scompaiono, anzi sembrano peggiorare. E nonostante il successo della teoria della rinormalizzazione, rimane la sensazione che ci dovrebbe essere un modo pi\u00f9 soddisfacente di fare le cose\"."}
{"id": "204113", "revid": "1865216", "url": "https://it.wikipedia.org/wiki?curid=204113", "title": "Affare Tucha\u010devskij", "text": "La missione conosciuta col nome di affare Tucha\u010devskij, organizzata da Reinhard Heydrich, \u00e8 stata la seconda missione compiuta da Alfred Naujocks e, probabilmente, quella che ha contribuito maggiormente a far brillare l'inizio della carriera della spia nazista all'interno della SD.\nGrazie ad un falso dossier abilmente fabbricato, Heydrich e Naujocks riuscirono a far processare e condannare per tradimento il maresciallo Tucha\u010devskij e altri sette importanti generali dell'Armata Rossa. Tuttavia, secondo altre fonti, tale missione fu fortemente propiziata dal capo dell'NKVD Nikolaj Ivanovi\u010d E\u017eov su diretto ordine di Stalin.\nStoria.\nPreludio.\nNel 1935 il maresciallo Michail Nikolaevi\u010d Tucha\u010devskij considerava gi\u00e0 inevitabile, visto il riarmo tedesco, una nuova guerra mondiale e cerc\u00f2 di prendere l'iniziativa per lanciare una guerra preventiva. Nel gennaio 1936 si rec\u00f2 in Gran Bretagna per rappresentare Stalin durante i funerali del re d'Inghilterra Giorgio V. Durante il suo soggiorno nel Regno Unito ebbe un incontro con il Capo di Stato Maggiore Imperiale, Sir Archibald Montgomery-Massingberd, ed alcuni alti comandanti militari inglesi. In tale incontro considerato segreto, preparato dall'addetto militare sovietico a Londra generale Vitovt Putna, Tucha\u010devskij richiese al suo interlocutore inglese di preparare un attacco preventivo alla Germania al fine di neutralizzare la nascente minaccia tedesca, ma ottenne un cortese rifiuto.\nDa Londra convoc\u00f2 in gran segreto a Parigi una conferenza con gli addetti militari sovietici a Berlino, Varsavia e Praga, chiedendo nel contempo un incontro con il Capo di Stato Maggiore francese, generale Maurice Gamelin.\nPurtroppo la notizia dell'incontro segreto con gli addetti militari venne comunicata dall'NKVD a Stalin, che ebbe uno dei suoi proverbiali scoppi d'ira. Egli richiese immediatamente spiegazioni al Maresciallo Voro\u0161ilov capo di Stato Maggiore dell'Armata Rossa, ma quest'ultimo rispose di non saperne niente. A Parigi Tucha\u010devskij ebbe un cortese incontro con Gamelin, ma esponendo la sua richiesta si sent\u00ec rispondere che la Francia non avrebbe partecipato a nessuna aggressione militare contro la Germania, mantenendo solamente un atteggiamento puramente difensivo. Ritornato a Mosca non abbandon\u00f2 la sua politica, e partecipando ad una riunione del Soviet Supremo intervenne sulle questione delle relazioni sovietico-tedesche, iscritta all'ordine del giorno. Parlando dopo il Ministro delle Affari Esteri, Molotov, e Litvinov, che consigliavano moderazione, egli afferm\u00f2 pubblicamente la richiesta dell'attacco preventivo.\nTale intervento suscit\u00f2 interesse nelle capitali occidentali, ma rese furibondo Stalin, che guard\u00f2 con estremo sospetto il fatto che un militare osasse interferire nelle questioni di politica estera, con idee del tutto diverse dalle sue. Infatti secondo Stalin l'attacco alla Germania avrebbe unito le democrazie occidentali contro il cosiddetto \"pericolo bolscevico\". Meglio rassicurare Hitler, firmare con lui anche un patto di alleanza che lo facesse sentire sicuro dai pericoli provenienti da est, lasciare che attaccasse ad ovest, ed intervenire successivamente contro gli uni e gli altri, proteggendo militarmente i partiti comunisti che si impadroniranno del potere. Egli spieg\u00f2 il suo piano al Maresciallo Voro\u0161ilov vedendo nell'iniziativa di Tucha\u010devskij la conferma di quanto affermato da Lev Trockij in un opuscolo edito quando era Commissario del Popolo alla Guerra e agli Affari della Marina: \"Se scoppiasse un conflitto militare, un Tucha\u010devskij qualsiasi non durerebbe molta fatica a rovesciare il regime...\".\nL'affare.\nPer mettere in atto il suo piano Stalin si serv\u00ec di E\u017eov, nuovo comandante dell'NKVD. E\u017eov diede incarico a due agenti di contattare il generale Nikolaj Skoblin, aiutante del generale Evgenij Miller, capo dell'Organizzazione Mondiale dei militari russi in esilio. L'organizzazione aveva sede in Francia, ed era di idee apertamente antistaliniste. In realt\u00e0 Skoblin era un agente del Sicherheitsdienst, il servizio di sicurezza delle SS, ma anche il marito dell'ex prima ballerina del Teatro dell'Opera di Pietrogrado, Nade\u017eda Vasil'evna Plevickaja, un agente segreto dell'NKVD fin dai tempi della guerra civile. Sia l'NKVD che l'SD erano perfettamente al corrente di tutto questo.\nVerso la fine del 1936 due agenti dell'NKVD, Aleksandr Spiedelglass (Capo-Sezione Esteri) e Vasilij Sarovskij (Commissario di 3\u00baGrado all'Ufficio per la Sicurezza dello Stato), si recarono a parlare con Skoblin, e gli proposero di aiutarlo a sostituire il generale Miller alla testa dell'organizzazione antibolscevica, in cambio Skoblin dovr\u00e0 fornire loro le prove della collusione di Tucha\u010devskij con i trockisti. Skoblin accetta, sia per motivi economici che spinto dalla moglie, e si reca a Berlino per parlare con il capo dell'SD, Reinhard Heydrich. Egli \u00e8 in possesso di alcune informazioni che collegano Tucha\u010devskij ad un ipotetico colpo di Stato per sostituire Stalin al potere in URSS.\nL'incontro tra Skoblin ed Heydrich avvenne a Berlino, presso l'Hotel Adlon. Il capo dell'SD ebbe subito chiaro l'importanza dell'informazione ottenuta, ed elabor\u00f2 rapidamente un piano con cui poteva letteralmente decapitare i vertici dell'Armata Rossa, eliminandola dal novero dei potenziali nemici del Reich. Inform\u00f2 immediatamente il suo diretto superiore, Heinrich Himmler, e poi rifer\u00ec ad Hitler, ottenendo il via all'operazione. Per poter fabbricare un compromettente dossier con cui distruggere la reputazione di Tucha\u010devskij, Heydrich decise di impadronirsi di alcuni documenti autografi del Maresciallo conservati presso la sede dell'Abwehr.\nNon potendo richiederli direttamente all'ammiraglio Wilhelm Canaris, fece svaligiare gli archivi segreti dell'Abwehr dai propri uomini, sotto la guida di Walter Schellenberg. Il falso dossier fu fabbricato in un laboratorio segreto installato nei sotterranei della sede della Gestapo, in Albertstrasse, sorvegliato da eccezionali misure di sicurezza. L'incartamento presentava prove schiaccianti contro i generali Tucha\u010devskij, Jakir, Kork, Putna e Uborevi\u010d. Da esso si ricavava che da oltre dieci anni i militari tradivano l'URSS per denaro, fornendo informazioni della massima importanza allo Stato Maggiore tedesco. Skoblin fece sapere all'NKVD di aver visto le prove del tradimento di Tucha\u010devskij, e di poterle comprare da un alto funzionario tedesco per la somma di 200.000 marchi. Nell'aprile del 1937 arrivarono a Berlino tre collaboratori di E\u017eov, che viaggiavano con passaporto diplomatico e sotto falso nome. Alla presenza di Skoblin si videro consegnare da Hermann Behrends (direttore della Sezione Affari Orientali dell'SD), il sedicente falso funzionario, l'incartamento in questione.\nPer incrementare la credibilit\u00e0 del complotto internazionale, Heydrich decise di coinvolgere il presidente della Repubblica Cecoslovacca, Edvard Bene\u0161. Skoblin conosceva il capo del servizio informazioni cecoslovacco, Nematov, ed a Ginevra gli confid\u00f2 di aver negoziato l'acquisto di certi documenti riservati, che vedevano rapporti regolari tra Tucha\u010devskij ed i trockisti. Nematov cerc\u00f2 di verificare la validit\u00e0 di tale informazione e \"scopr\u00ec\", tramite l'agente dell'NKVD Grylevi\u010d, che Tucha\u010devskij preparava un colpo di Stato a Mosca in collaborazione con i trockisti e con qualche membro dello Stato Maggiore tedesco. La NKVD affianc\u00f2 a Skoblin un collaboratore per avvalorare le prove, un certo Nikolaj Alekseev, che si fece arrestare dalla polizia francese mentre tentava di trafugare i piani di un sommergibile.\nIncarcerato a Ch\u00e8rche-Midi, Alekseev parl\u00f2 al giudice istruttore di una cospirazione del maresciallo Tucha\u010devskij, in collaborazione con i trockisti e qualche membro dello stato maggiore tedesco, per fomentare un colpo di Stato in URSS. Essendo cittadino russo fu interrogato nella sua lingua sugli scopi della missione, ed egli fece saltare fuori un particolare che ambientava a Praga una parte della storia. Essendo alleato della Francia, secondo gli accordi correnti, il governo ceco fu informato dell'accaduto tramite l'addetto militare cecoslovacco a Parigi. Un altro indizio fu appositamente fornito al presidente Bene\u0161 dall'SD. Mastny, l'ambasciatore cecoslovacco a Berlino, stava negoziando un accordo economico con la Germania attraverso il ministro plenipotenziario Ernst von Weizs\u00e4cker. Il consulente economico di von Weiszacker, Trautmanndorf, avrebbe portato il discorso sulla questione dei rapporti fra alcuni elementi degli Alti Comandi militari russo e tedesco, decisi a risolvere le tensioni tra Berlino e Mosca anche a scapito della Cecoslovacchia. A questo punto Bene\u0161 convoc\u00f2 l'ambasciatore russo a Praga, Aleksandrovskij, fornendogli tutte le informazioni in suo possesso, compreso il colloquio tra Mastny e Trautmanndorf. L'ambasciatore fece a sua volta pervenire al Cremlino un dettagliato rapporto, che fin\u00ec nelle mani di E\u017eov, che a sua volta inform\u00f2 immediatamente Stalin.\nLa deposizione e l'arresto.\nStalin prepar\u00f2 il terreno alla rimozione di Tucha\u010devskij pronunciando un violento discorso innanzi al Comitato Centrale, sul pericolo della cospirazione all'interno dello Stato, quindi il ministro degli esteri Molotov interviene sostenendo l'utilit\u00e0 di dare una \"decisa ripulita\". Tucha\u010devskij viene convocato al Cremlino, dove gli viene ritirato il permesso d'espatrio proprio mentre era in procinto di partire per Londra come rappresentante sovietico all'incoronazione del nuovo sovrano, Giorgio VI. La discussione che il Maresciallo ha con Stalin si fece ben presto accesa, poi Tucha\u010devskij lasci\u00f2 il dittatore che, ormai convinto del suo tradimento, decise di passare alle vie di fatto. Poco tempo dopo il maresciallo Voro\u0161ilov destitu\u00ec Tucha\u010devskij dalla carica di Vicecommissario alla Difesa e ne ordin\u00f2 l'immediato trasferimento nella Regione Militare del Volga. Viene quindi arrestato il generale Gekker, capo dell'Ufficio Relazioni Estere dell'Armata Rossa, e con lui il generale Garkavij, comandante del Settore degli Urali. Durante il suo viaggio per assumere il comando della regione militare del Volga.\nContemporaneamente a Berlino l'SD pose gli ultimi ritocchi alle prove per il coinvolgimento degli alti ufficiali dell'esercito tedesco. Heydrich, Behrends scelsero l'agente Alfred Naujocks come collegamento segreto con gli emissari della NKVD per fare pervenire ai \"colleghi\" russi le opportune informazioni, sotto il pagamento di tre milioni di rubli. Per questa operazione nulla fu lasciato al caso. A Praga un agente tedesco, agli ordini dello Sturmbannf\u00fchrer SS Bohme, doveva fare entrare in contatto quest'ultimo con un amico intimo del presidente Bene\u0161. Bohme, sotto le spoglie di un convinto antinazista, rivela a questa persona che un alto ufficiale tedesco avverso a Hitler (impersonato da Naujocks) avrebbe intenzione di scambiare i documenti dell'intesa esistente tra alcuni membri dei Comandi Supremi sovietico e tedesco, avvenuta con la mediazione del maresciallo. La trappola funziona perfettamente e il presidente Bene\u0161 invia una lettera personale a Stalin per informarlo del fatto, il quale ordina a E\u017eov di procedere con l'operazione: a Praga due agenti scelti della NKVD prendono contatto con Bohme, poi vengono condotti a Berlino dove avviene l'incontro con Naujocks.\nLo scambio \u00e8 effettuato per la cifra pattuita. Il 10 maggio 1937 Stalin convoc\u00f2 una conferenza di tutti i comandanti militari con i rispettivi Stati Maggiori. Durante la drammatica seduta, i generali Jakir, Gamarnik, Fel'dman, Kork, Primakov, \u0116jdeman e il maresciallo Tucha\u010devskij, sono formalmente accusati di cospirazione e tradimento verso il popolo dell'Unione Sovietica. Due giorni dopo, il 12 maggio, E\u017eov consegna a Stalin il rapporto completo sull'inchiesta svolta e il 20 maggio la notizia \u00e8 comunicata alla nazione. Il Maresciallo Voro\u0161ilov sollev\u00f2 forti dubbi sull'autenticit\u00e0 delle prove a carico, ma fu zittito dallo stesso Stalin. Il 27 maggio Tucha\u010devskij e i suoi presunti complici sono ufficialmente posti agli arresti.\nIl processo si svolse in sessione speciale a porte chiuse presso la Suprema Corte dell'Unione Sovietica. Gli imputati presenti erano il Maresciallo Michail Nikolaevi\u010d Tucha\u010devskij e gli ufficiali superiori Iona Jakir, Ieronim Uborevi\u010d, Robert \u0116jdeman, Avgust Kork, Vitovt Putna, Boris Fel'dman e Vitalij Primakov (un altro alto ufficiale, Jan Gamarnik, si era suicidato il 31 maggio poco prima dell'arresto). Essi furono accusati di cospirazione antisovietica e condannati a morte. La sentenza venne eseguita nella notte tra l'11 ed il 12 giugno, immediatamente dopo l'emissione del verdetto da parte della Suprema Corte dell'Unione Sovietica. Il Tribunale era presieduto da Vasilij Ulrich, ed includeva come giudici i Marescialli Vasilij Konstantinovi\u010d Bljucher e Sem\u00ebn Michajlovi\u010d Bud\u00ebnnyj, insieme ai comandanti Jakov Alksnis, Boris \u0160apo\u0161nikov, Ivan Belov, Pavel Dybenko e Nikolaj Ka\u0161irin. Di questi solamente Ulrich, Bud\u00ebnnyj e \u0160apo\u0161nikov sopravviveranno alle purghe staliniane.\nTra gli uditori al processo di Tucha\u010devskij vi era soprattutto Roland Freisler, il futuro giudice-boia di Hitler."}
{"id": "204114", "revid": "8489", "url": "https://it.wikipedia.org/wiki?curid=204114", "title": "I figli di erode", "text": ""}
{"id": "204115", "revid": "8489", "url": "https://it.wikipedia.org/wiki?curid=204115", "title": "Il risveglio di erode", "text": ""}
{"id": "204117", "revid": "287204", "url": "https://it.wikipedia.org/wiki?curid=204117", "title": "Imagismo", "text": "LImagismo \u00e8 una corrente letteraria nata e diffusasi negli USA e nel Regno Unito nei primi anni del Novecento. In rottura con la tradizione poetica tardo romantica, l'imagismo sosteneva la necessit\u00e0 di un linguaggio poetico conciso e chiaro, basato sulla precisione e l'immediatezza con cui si presentano le immagini (\"the \"things\"\", le \"cose\").\nIl linguaggio adottato dagli imagisti, che ebbero in Ezra Pound la figura di maggior rilievo, \u00e8 semplice, essenziale, scarno, finalizzato al trattamento diretto della cosa senza divagazioni e mezzi termini. Gli imaginisti fondarono la rivista \"Poetry\" e pubblicarono un volume programmatico intitolato .\nLa narrazione non segue un filo cronologico ma procede attraverso continui spostamenti nel tempo. In un secondo tempo l'interesse si spost\u00f2 sul verso libero e sulla sperimentazione ritmica e metrica: l'adozione del verso libero rese la poesia imagista molto pi\u00f9 simile alla prosa e il linguaggio sempre pi\u00f9 vicino a quello parlato nella quotidianit\u00e0."}
{"id": "204118", "revid": "2519", "url": "https://it.wikipedia.org/wiki?curid=204118", "title": "Quadriliardo", "text": "Il quadriliardo \u00e8 il numero naturale che, nel sistema di denominazione chiamato scala lunga, corrisponde a mille quadrilioni (cio\u00e8 x ), di triliardi o di trilioni. Quindi \u00e8 uguale a , ossia 1027."}
{"id": "204119", "revid": "224230", "url": "https://it.wikipedia.org/wiki?curid=204119", "title": "Facit indignatio versum", "text": "La locuzione latina Facit indignatio versum, tradotta letteralmente, significa \"lo sdegno ispira i versi\". (Giovenale, Satire, I, 79).\nSpesso artisti e poeti sono stati spinti, nel passato come nel presente, a scrivere le loro opere in funzione di una denuncia ad uno status quo (costumi, personaggi politici, comportamenti, ecc.) nel quale non si riconoscono.\nA tale proposito, esistono esempi illustri come Carducci, Foscolo, ma specialmente Dante, quando si sdegna contro le ingiustizie provocate dai suoi concittadini e le avversit\u00e0 della sua sorte di esiliato."}
{"id": "204120", "revid": "6923", "url": "https://it.wikipedia.org/wiki?curid=204120", "title": "Ramon Llull", "text": ""}
{"id": "204121", "revid": "6923", "url": "https://it.wikipedia.org/wiki?curid=204121", "title": "Raimundo Lulio", "text": ""}
{"id": "204125", "revid": "122778740", "url": "https://it.wikipedia.org/wiki?curid=204125", "title": "Factotum", "text": "Il termine latino factotum \u00e8 composto dalle parole fac e totum che, tradotto letteralmente, significano \"fa' tutto\".\nSi dice di una persona che svolge mansioni eterogenee e risolve prontamente problemi pratici. In senso generale \u00e8 colui che, anche in ambito aziendale, \u00e8 pronto a svolgere compiti non strettamente definiti ma la cui necessit\u00e0 si manifesta sul momento. Di solito il \"factotum\" \u00e8 tale in forza di un rapporto di fiducia con una persona importante o all'interno di una comunit\u00e0.\nIl termine pu\u00f2 avere anche accezione negativa quando viene usato come sinonimo di \"faccendiere\", indicando un losco figuro che vive organizzando intrallazzi e affari poco chiari prevalentemente per conto di terzi."}
{"id": "204126", "revid": "121452900", "url": "https://it.wikipedia.org/wiki?curid=204126", "title": "Nikola Pa\u0161i\u0107", "text": "Biografia.\nPa\u0161i\u0107, che fu uno dei fondatori del partito radicale, era noto per la sua politica estera filo-russa e anti-austriaca, importante al tempo quando la Prima guerra mondiale stava per cominciare.\nQuando la Serbia venne sconfitta nel 1915 si un\u00ec all'esercito in ritirata attraverso l'Albania. All'evacuazione and\u00f2 a Corf\u00f9 dove aiut\u00f2 a rimettere in sesto il governo serbo in esilio che capeggi\u00f2.\nNell'estate del 1917 guid\u00f2 la parte serba nei negoziati con il Comitato jugoslavo il cui risultato fu la Dichiarazione di Corf\u00f9. Ci\u00f2 gett\u00f2 le basi per un nuovo Stato da chiamarsi Regno dei Serbi, Croati e Sloveni. Quando gli Imperi Centrali collassarono, pot\u00e9 ritornare a Belgrado e fu presente quando il nuovo Stato, il Regno dei Serbi, Croati e Sloveni venne fondato. Nel dicembre 1918, come risultato del consenso dei principali partiti politici, fu proposto come il 1\u00ba primo ministro del nuovo Stato. Il principe reggente Alessandro per\u00f2 si rifiut\u00f2 di firmare la sua candidatura. Ad ogni modo, Nikola ebbe in seguito il posto di primo ministro del Regno dei Serbi, Croati e Sloveni.\nFu membro della Massoneria."}
{"id": "204128", "revid": "484362", "url": "https://it.wikipedia.org/wiki?curid=204128", "title": "Fama crescit eundo", "text": "La locuzione latina Fama crescit eundo, tradotta letteralmente, significa \"la fama, andando [con il passare del tempo], diventa pi\u00f9 grande\".\nLa frase sta ad indicare che la fama si ingrandisce man mano che si diffonde e, cos\u00ec, deforma e ingigantisce sempre pi\u00f9 gli eventi.\nDeriva dai versi: \"Fama, malum qua non aliud velocius ullum;/ mobilitate viget, viresque adquirit eundo,\" (TRAD.: La Fama \u00e8 un male, di cui null'altro \u00e8 pi\u00f9 veloce; e come pi\u00f9 va, pi\u00f9 cresce; e maggior forza acquista) (da Virgilio, \"Eneide\", IV, 174-175).\nIn seguito, Ovidio scriver\u00e0: \"veris addere falsa / gaudet et e minimo sua per mendacia crescit\" (TRAD.: gode di unire cose false alle vere e dal nulla diventa grande attraverso le proprie falsit\u00e0) (dalle \"Metamorfosi\", IX, 138 ss.)."}
{"id": "204131", "revid": "3", "url": "https://it.wikipedia.org/wiki?curid=204131", "title": "FIDONET", "text": ""}
{"id": "204133", "revid": "16758", "url": "https://it.wikipedia.org/wiki?curid=204133", "title": "Fama volat", "text": "La locuzione latina Fama volat, tradotta letteralmente, significa \"la fama [la notizia] vola\". (Virgilio, \"Eneide\", III, 121).\nLa massima enuncia un principio valido ancora oggi, che il passaparola \u00e8 un metodo molto efficace nel trasmettere le notizie.\nCe lo ricorda anche Don Abbondio ne \"I promessi sposi\" di Alessandro Manzoni, quando, per diffondere qualche notizia senza sembrare di esserne l'autore, la racconta a Perpetua raccomandandole la massima segretezza."}
{"id": "204137", "revid": "92723", "url": "https://it.wikipedia.org/wiki?curid=204137", "title": "Favete linguis", "text": "La locuzione latina Favete linguis, letteralmente, significa \"Siate favorevoli per mezzo delle lingue\", ma nella pratica comune del latino significa \"non parlate\".\nDa un'espressione di Orazio, ripresa da Ovidio (\"favere linguis\"), indica il non parlare, non necessariamente il fare silenzio:\nL'espressione \u00e8 stata codificata nella lingua sacrale come formula di apertura nelle cerimonie del culto, quando si iniziava il sacrificio. \nIl silenzio era inoltre finalizzato a non contaminare con parole nefaste la cerimonia, come viene indirettamente testimoniato da Cicerone:\nLa locuzione si presenta anche con varianti come \"parcito linguam\", \"parce ori\", \"favete ore\" (ad esempio in Virgilio, \"Aen.\" V, 71: \"Ore favete omnes, et cingite tempora ramis\", \"Silenzio tutti, e cingete le tempie di fronde\")"}
{"id": "204139", "revid": "10501", "url": "https://it.wikipedia.org/wiki?curid=204139", "title": "Felix culpa", "text": ""}
{"id": "204141", "revid": "287204", "url": "https://it.wikipedia.org/wiki?curid=204141", "title": "Carlo Rainaldi", "text": "Biografia.\nCollabor\u00f2 con suo padre Girolamo Rainaldi sia alla costruzione del Palazzo Nuovo in piazza del Campidoglio, Roma, che a quella del Palazzo Pamphilj in piazza Navona.\nDopo la morte di suo padre nel 1655, realizz\u00f2 le sue opere migliori, concentrate quasi esclusivamente a Roma: la chiesa di Santa Maria in Portico in Campitelli (1633-1667); la facciata di Sant'Andrea della Valle (1661-1665); il progetto di notevole valore per due chiese gemelle in piazza del Popolo (1662-1675); progetti per Sant'Agnese in Agone (fabbrica in cui fu sostituito da Francesco Borromini); la facciata absidale di Santa Maria Maggiore; la facciata del duomo di Monte Compatri; nel 1666 si occup\u00f2 del progetto e della costruzione della chiesa di San Gregorio Magno a Monte Porzio Catone; la chiesa del Suffragio in via Giulia (1669-1675), la cappella Spada alla Chiesa Nuova e l'altar maggiore in San Gerolamo della Carit\u00e0. Opera sua \u00e8 anche la monumentale tomba di papa Clemente IX, sempre a Santa Maria Maggiore.\nIl suo capolavoro \u00e8 probabilmente la suddetta chiesa di Santa Maria in Campitelli, caratterizzata da una pianta longitudinale la cui spazialit\u00e0 \u00e8 per\u00f2 contraddetta da due assialit\u00e0 trasversali, e il cui alzato \u00e8 scandito da una serie di monumentali colonne libere ispirate all'architettura di Andrea Palladio. Inizialmente la chiesa avrebbe dovuto essere a pianta ellittica, ma al momento della costruzione il progetto fu modificato, trasformando la navata ellittica in uno spazio biassiale. Mantenendo invariati gli altri elementi della pianta, questo passaggio determin\u00f2 un rafforzamento dell'asse longitudinale.\nNel 1660 aveva mandato disegni a Luigi XIV, in un concorso che aveva visto impegnati anche Gian Lorenzo Bernini e Pietro da Cortona, per il nuovo palazzo reale del Louvre.\nTutte queste opere fecero di Carlo Rainaldi una delle pi\u00f9 importanti figure dell'architettura romana del XVII secolo, come testimonia la sua nomina a \"principe\" dell'Accademia di San Luca nel 1673."}
{"id": "204142", "revid": "124590659", "url": "https://it.wikipedia.org/wiki?curid=204142", "title": "Fiat voluntas tua", "text": "La locuzione latina Fiat voluntas tua, tradotta letteralmente, significa \"sia fatta la tua volont\u00e0\". \u00c8 tratta dal Vangelo secondo Matteo: .\n\u00c8 una delle richieste della preghiera del Padre Nostro, in latino \"Pater noster\", con la quale il fedele manifesta l'obbedienza alla volont\u00e0 di Dio.\nLa locuzione, nel linguaggio parlato, si usa per indicare le occasioni in cui bisogna trangugiare qualche boccone amaro."}
{"id": "204144", "revid": "484362", "url": "https://it.wikipedia.org/wiki?curid=204144", "title": "Fidus Achates", "text": "La locuzione latina Fidus Achates, tradotta letteralmente, significa \"fedele Acate\". (Virgilio, Eneide, VI, 158).\nAcate era uno dei pi\u00f9 fidati amici di Enea, l'alter ego dell'eroe troiano. La frase \u00e8 usata per indicare un amico indivisibile."}
{"id": "204145", "revid": "484362", "url": "https://it.wikipedia.org/wiki?curid=204145", "title": "Foenum habet in cornu", "text": "La locuzione latina Foenum habet in cornu, tradotta letteralmente, significa \"ha il fieno sulle corna\". (Orazio, Satire, I, 4, 33).\nIl poeta allude all'uso dei suoi tempi di rivestire le corna dei buoi o dei tori pi\u00f9 feroci, con fieno o paglia. Metaforicamente mette in guardia contro i critici, che hanno le corna aguzze e dove colpiscono lasciano la piaga. "}
{"id": "204146", "revid": "729019", "url": "https://it.wikipedia.org/wiki?curid=204146", "title": "Castello di Belcaro", "text": "Il castello di Belcaro \u00e8 una costruzione fortificata situata nella strada di Terrensano e Belcaro 32 nell'omonima localit\u00e0, su una collina presso Costafabbri, nel comune di Siena, al di fuori di porta San Marco.\nStoria.\nIl castello fu fondato da un certo Marescotti intorno al 1190; le prime notizie sulla sua esistenza si trovano in una pergamena del 1199 all'archivio di Stato di Siena, che ne ricorda i proprietari, Guido e Curtonecchia di Marescotto. Sulle origini del nome esiste una storia leggendaria: una dama del castello, attendendo il ritorno del suo sposo dalla guerra e passeggiando sulle mura con il suo bambino in braccio, nello scorgere il marito all'orizzonte avrebbe proteso le braccia verso di lui, facendo cadere il bimbo nel giardino sotto le mura. Per questo la donna avrebbe esclamato rivolta verso lo sposo: \"\u00abSei bello, ma mi costi caro!\u00bb\", da cui il nome del castello del \"Belcaro\".\nNel 1258 \u00e8 ricordato da Sigismondo Tizio uno scontro tra guelfi e ghibellini che ridusse in rovina il castello; successivamente nel 1269 venne distrutto ancora. Nel Trecento pass\u00f2 alla famiglia Salimbeni, i quali ne rivendettero le macerie ai Salvini nel 1375. Nanni di ser Vanni, appartenente a quest'ultima famiglia, ne fece dono nel 1376 a santa Caterina da Siena, che lo fece trasformare in un convento per le monache, con il nome di Santa Maria degli Angeli.\nNon pass\u00f2 molto tempo che il castello torn\u00f2 in possesso dei Salvini, i quali lo vendettero nel 1408 ai Bellanti, che lo restaurarono.\nNel 1525 venne acquistato dal banchiere Crescenzio Turamini, la quale gli dette la sua forma attuale. Il restauro e la riedificazione furono affidati a Baldassarre Peruzzi, come testimonia anche un progetto conservato nel Gabinetto dei Disegni e delle Stampe degli Uffizi. In realt\u00e0 non \u00e8 chiaro quanto resti oggi del progetto originale del Peruzzi, sebbene alla sua mano siano riferibili alcuni affreschi all'interno della villa, come il \"Giudizio di Paride\".\nNel 1554 fu assalito dall'esercito imperiale di Carlo V che combatteva contro i senesi dopo essersi alleato con l'esercito francese, capitanato dal duca di Belforte. All'interno delle mura del castello esiste una lapide che ricorda il tragico evento con delle palle di cannone murate accanto. Il castello divenne di propriet\u00e0 di Cosimo I de' Medici, come ricorda una lapide apposta sulle mura; fu il suo parente Giangiacomo de' Medici ad occuparsi della ricostruzione.\nNel 1710 il castello fu acquistato dalla famiglia Camajori che, nel 1802, ne commissionarono il restauro all'architetto Serafino Belli, rifacendo la facciata della villa interna in stile neorinascimentale. Altri restauri furono eseguiti dall'architetto Giuseppe Partini tra il 1865 e il 1870.\nNel 1944 il castello fu sequestrato dalla truppe tedesche che ne fecero un ospedale militare. Sub\u00ec vari danni, restaurati poi dal proprietario Giuseppe Lapo Barzellotti Camajori e da sua figlia Marzia. Gli importanti restauri, dentro e fuori la villa, ne fanno oggi uno dei castelli meglio conservati di tutta la provincia di Siena. \nDescrizione.\nIl complesso \u00e8 interamente compreso in una cinta muraria a forma di cuneo, ed \u00e8 composto da vari edifici che si articolano attorno a tre spazi aperti: un giardino e due corti.\nIl portale di accesso, protetto da due piombatoi e a sinistra da un torrione semicircolare con due archibugiere, si trova sul lato ovest. Immette nel primo cortile, di stile medievale e forma triangolare, dove si affacciano i locali di servizio addossati alla fortificazione e alla villa e caratterizzati da terminazioni aggettanti su archetti pensili e mensole in laterizio.\nAttraverso un'apertura ad arco ribassato, si giunge nel secondo cortile, quello principale, in stile rinascimentale e lastricato in cotto a spina di pesce. Sul cortile principale si affacciano l'edificio padronale, che si sviluppa su tre piani ed ha forma rettangolare, e la casa del custode, un tempo usata dai servitori. La forma rettangolare fu creata in un intervento dell'architetto Partini del 1865-70, che cre\u00f2 i due paramenti-filtro confinanti rispettivamente col cortile di accesso e col giardino, e la casa di servizio, che si ispir\u00f2 ai disegni del Peruzzi, sebbene su scala leggermente ingrandita. Qui, vicino al passaggio verso il giardino, si trova anche il pozzo.\nIl prospetto principale della villa, affacciato sul cortile e opera neoclassica di Serafino Belli, mostra tre ordini con otto assi di aperture: al piano terra, coperto da bugnato, si trovano portali incorniciati e di foggia varia (ad arco a tutto sesto o architravati), oltre ad alcune aperture sono tamponate. Qui una lapide marmorea ricorda la visita di Margherita di Savoia. Ai piani superiori le finestre mostrano timpani curvilinei e, all'ultimo piano, architravi. Cornici marcadavanzale corrono lungo tutto l'edificio, con particolare cura nel disegno di quella al secondo piano. Il cornicione a dentelli fa da base alla copertura a padiglione di scarso aggetto.\nL'edificio di servizio sul lato opposto mostra due livelli e prospetto classicheggiante, con tre aperture timpanate a sesto scemo (al centro) o triangolari (ai lati).\nIl giudizio di Paride.\nDentro la villa la decorazione pi\u00f9 illustre \u00e8 l'affresco del giudizio di Paride, realizzato da Baldassarre Peruzzi.\nDietro al giudice-pastore si possono notare le Grazie, ognuna con un vaso diverso. Paride siede sopra uno scoglio, in mezzo alle tre contendenti, ognuna delle quali \u00e8 contraddistinta da un diverso uccello: il pavone per Giunone, la civetta per Minerva e la colomba per Venere. Quest'ultima appare sorridente e sicura della sua vittoria.\nIn lontananza, tra le nuvole, si pu\u00f2 scorgere il consiglio degli dei sostenuto dalle spalle di Atlante.\nIl giardino.\nQuasi met\u00e0 dello spazio interno alle mura \u00e8 occupata dal giardino, che confina per tre quarti con le mura stesse. Vi si accede dalla doppia apertura nella parete della corte principale, ed al suo interno \u00e8 scandito in aiuole geometriche.\nAll'interno ospita al centro, in asse col cortile, la cappella, seguita a sinistra dalla loggia e, tra questa e la villa, dalla limonaia.\nLa cappella.\nLa cappella, intitolata ai santi Giacomo e Cristoforo, ha l'esterno semplice, con facciata a capanna timpanata e arricchita da due lesene ai lati e da un \"San Jacopo\" a robbiana nel timpano. Sopra la porta d'ingresso, semplicemente architravata, si trova un oculo circolare.\nL'interno \u00e8 ad aula unica, coperta a botte, e completata da un'abside dietro l'altare. Interamente affrescata, ha alle pareti finte specchiature marmoree e grottesche a monocromo su sfondo dorato in larga parte frutto dei restauri ottocenteschi. Nella volta, divisa in scomparti, sono dipinti agli angoli coppie di angeli che reggono un candelabro con la fiaccola accesa; sui lati i quattro evangelisti con i rispettivi simboli, e al centro uno stemma araldico.\nSull'abside si trovano dei santi a tutta figura, san Pietro e san Paolo, affiancati da riquadri con scene di martirio. Al centro un grande affresco con la \"Madonna col Bambino tra i santi Caterina da Siena, Sebastiano, Cristoforo e Caterina d'Alessandria\".\nIn alto, nella cupoletta, quindici quadretti con le otto sibillee quattro scene della Passione e resurrezione di Ges\u00f9.\nLe logge.\nSempre sul giardino si affacciano le logge, leggermente arretrate rispetto alla cappella e composte da tre arcate a tutto sesto oggi chiuse da vetrate. All'interno, nelle tre campate, sono raffigurate storie mitologiche. Sulla volta a destra sono rappresentati miti riguardanti la dea Diana, su quella centrale sono raffigurate le \"Tre Grazie\" e gli \"Amori di Venere\", mentre su quella a sinistra il \"Ratto di Europa\". Il tutto \u00e8 contornato da un finto pergolato, ricco di foglie, uccelli e frutta, con agli angoli dei vivaci mascheroni.\nQuesti affreschi e quelli della cappella erano un tempo attribuiti al Peruzzi, ma studi pi\u00f9 approfonditi hanno permesso di assegnarli a un allievo di quest'ultimo, Giorgio di Giovanni. Furono restaurati (abbastanza pesantemente in alcuni punti) alla fine dell'Ottocento dal pittore Ernesto Sprega, che comunque ebbe il pregio di rimuovere quei \"rimaneggiamenti morali\", che avevano coperto le scene mitologiche pi\u00f9 licenziose. Sul pavimento al centro lo stemma a mosaico della famiglia Camajori.\nCamminamento.\nTutto il perimetro delle mura \u00e8 percorribile attraverso il camminamento, un tempo usato con funzioni difensive. Vi si accede dal primo cortile, e si innesta direttamente nel piano nobile della villa. Ha il suo culmine nel torrino sopra la loggia, da cui si vedeva, prima che la vegetazione la coprisse, la citt\u00e0 di Siena. Si scorgono comunque in lontananza la villa le Volte, l'eremo di Lecceto e la villa di Santa Colomba, presso Monteriggioni."}
{"id": "204148", "revid": "729019", "url": "https://it.wikipedia.org/wiki?curid=204148", "title": "92 Undina", "text": "92 Undina (in italiano 92 Ondina) \u00e8 un grande asteroide della Fascia principale. La sua superficie \u00e8 molto brillante ed \u00e8 composto probabilmente da nichel e ferro allo stato puro.\nUndina fu scoperto il 7 luglio 1867 da Christian Heinrich Friedrich Peters dall'osservatorio dell'Hamilton College di Clinton (New York, USA). Fu battezzato cos\u00ec in onore dell'eroina eponima di Ondina, una popolare fiaba scritta da Friedrich de la Motte Fouqu\u00e9.\nUndina \u00e8 uno dei membri della famiglia di asteroidi Veritas, originatasi circa otto milioni di anni fa (vedi 490 Veritas per maggiori dettagli)."}
{"id": "204149", "revid": "484362", "url": "https://it.wikipedia.org/wiki?curid=204149", "title": "Fortunam criminis pudeat sui", "text": "La locuzione latina Fortunam criminis pudeat sui, tradotta letteralmente, significa \"si vergogni la fortuna del suo delitto\". (Fedro)\nCon questa espressione Fedro vuole dire che la fortuna dovrebbe vergognarsi di essere favorevole ai malvagi e contraria ai buoni: evidentemente gi\u00e0 ai tempi del Poeta la fortuna faceva gli stessi scherzi che ai nostri giorni.\nQuindi: \"Maximae cuique fortunae minime credendum est.\" (Tito Livio, Storie, XXX, 30). (Non bisogna fidarsi mai della fortuna, ancorch\u00e9 massima)."}
{"id": "204150", "revid": "484362", "url": "https://it.wikipedia.org/wiki?curid=204150", "title": "Furor arma ministrat", "text": "La locuzione latina Furor arma ministrat, tradotta letteralmente, significa \"il furore procura le armi\". (Virgilio, Eneide, I, 150).\nIl furore e l'ira fanno trovare i mezzi di difesa e di offesa: \u00e8 quella che si chiama la forza della disperazione. "}
{"id": "204154", "revid": "305248", "url": "https://it.wikipedia.org/wiki?curid=204154", "title": "George Gilder", "text": "Biografia.\nGilder frequenta l'accademia Exeter e l'Universit\u00e0 Harvard, dove lavora sotto la supervisione di Henry Kissinger. Dopo la laurea intraprende la carriera di docente di scienze politiche contribuendo ai discorsi di diversi personaggi quali Richard Nixon e Nelson Rockefeller. Negli anni settanta diventa ricercatore e scrittore di libri di economia, specializzandosi sulle cause della povert\u00e0 e contribuendo ad articoli per prestigiosi forum e riviste economiche come Forbes e il Wall Street Journal. Dagli anni ottanta la sua attenzione si rivolge alle questioni delle telecomunicazioni, e Gilder diventa uno dei pi\u00f9 rispettati opinionisti sul futuro delle telecomunicazioni, la sua consulenza viene spesso richiesta anche dal senato degli Stati Uniti e altre organizzazioni internazionali. Oggi Gilder, oltre a scrivere per ASAP (la rivista di Forbes dedicata al high-tech), \u00e8 anche docente presso il Discovery Institute di Seattle. Gilder \u00e8 un autore prolifico di numerosi articoli su argomenti di varia natura, da questioni socio-economiche a previsioni sul futuro della tecnologia e delle telecomunicazioni. Nel 2000 pubblica il libro \"Telecosm: How Infinite Broadband will revolutionise our world\", dove vengono raccolti i suoi pensieri e le sue previsioni sul futuro delle telecomunicazioni e dove viene enunciata la \"Legge di Gilder\".\nGilder \u00e8 stato uno dei fondatori del Discovery Institute ed \u00e8 uno dei massimi sostenitori del movimento del disegno intelligente."}
{"id": "204157", "revid": "1488558", "url": "https://it.wikipedia.org/wiki?curid=204157", "title": "Battaglia dei Campi Catalaunici", "text": "La battaglia dei Campi Catalaunici (o Catalauni, o anche Maurici), detta anche battaglia di Chalons, si svolse il 20 giugno 451 in una pianura della Gallia nei pressi di \"Duro Catalaunum\" (l'odierna Ch\u00e2lons-en-Champagne).\nNello scontro, le truppe del generale romano Aezio, reclutate soprattutto tra i popoli Germani e affiancate dagli alleati Visigoti di Teodorico I, prevalsero sugli Unni di Attila.\nAntefatti.\nIntorno all'anno 450 il controllo dei Romani sulla Gallia era divenuto quasi nominale, e numerose popolazioni germane avevano preso il controllo di intere regioni col consenso pi\u00f9 o meno esplicito dell'autorit\u00e0 imperiale, che li aveva promossi al rango di foederati. La Gallia del nord, tra il Reno e la Marna, era sotto il controllo dei Franchi, in Aquitania si erano stabiliti i Visigoti, mentre i Burgundi occupavano la regione vicina alle Alpi.\nNumerose furono le motivazioni che spinsero Attila a condurre gli Unni e i loro alleati nella spedizione in Gallia nel 451.\nLo storico Giordane riferisce che Attila fu spinto dal re dei Vandali Genserico a muovere guerra ai Visigoti, per via di una profonda rivalit\u00e0 esistente fra i due popoli. Nel contempo Genserico intendeva creare inimicizia fra i Visigoti e l'Impero romano (\"Getica\" 36.184-6).\nChiamata di Attila da parte di Onoria.\nUn'altra motivazione fu data dal desiderio, frustrato, di Attila di fidanzarsi con Onoria, sorella dell'imperatore Valentiniano III. Onoria, insofferente dell'oppressivo ambiente di corte in cui era stata confinata, scrisse una missiva al re degli Unni invitandolo a liberarla da quella situazione. Attila la interpret\u00f2 come un invito a chiederla in sposa e trov\u00f2 politicamente interessante la proposta, che gli avrebbe permesso di inserirsi nell'asse ereditario dell'Impero romano d'Occidente; ma per gli stessi motivi la sua successiva richiesta di matrimonio fu respinta da Valentiniano. E Attila prese questo rifiuto come pretesto per l'invasione della Gallia.\nAscesa al trono d'Oriente di Marciano.\nUlteriore motivo, infine, fu l'ascesa al trono dell'Impero romano d'Oriente da parte di Marciano. Imperatore pi\u00f9 deciso dei suoi predecessori a contrastare il potere unno nei Balcani, rifiut\u00f2 il pagamento di qualsiasi tributo ad Attila, il quale pertanto decise di condurre il suo esercito, che aveva bisogno di fare bottino per mantenere la propria coesione, in una spedizione contro la Gallia, ritenendola un facile obiettivo.\nAttila attravers\u00f2 il Reno con il suo esercito nella primavera del 451, saccheggiando Divodurum (Metz) il Sabato Santo di quell'anno (7 aprile). Il proseguimento della campagna pu\u00f2 essere dedotto dalle \"Vitae\" dei Santi vescovi delle citt\u00e0 attaccate: Nicasio di Reims fu ucciso davanti all'altare della sua chiesa a Reims; Aravazio fu ricordato quale salvatore della citt\u00e0 di Tongeren grazie alle sue preghiere, e Genoveffa coordin\u00f2 la difesa di Parigi. L'esercito di Attila raggiunse infine Aurelianum (l'odierna Orl\u00e9ans) in giugno.\nSecondo Giordane, il re alano Sangibano aveva promesso di tradire gli alleati Romani e Visigoti e di aprire ad Attila le porte della citt\u00e0 (\"Getica\" 36.194 e segg.). In realt\u00e0 questo non fu possibile in quanto gli abitanti chiusero le porte della citt\u00e0 all'arrivo degli Unni, i quali dovettero apprestarsi all'assedio (\"Vita Sancti Aniani\", riportata da Gregorio di Tours, \"Historia Francorum\" 2.7).\nRafforzamento dei Romani.\nNel frattempo, informato dell'invasione, il magister militum Aezio si era affrettato a rafforzare il suo esercito.\nSecondo Sidonio Apollinare, Aezio era al comando di poche e sparse truppe ausiliarie, e non aveva ai suoi ordini nessun soldato regolare (\"Carmina\" 7.329 e segg). Pertanto cerc\u00f2 subito di convincere il re dei Visigoti, Teodorico I, ad unirsi a lui, senza peraltro ottenere troppo successo, in quanto quest'ultimo sapeva che le truppe di Aezio erano veramente esigue, e riteneva che fosse pi\u00f9 saggio attendere nelle proprie terre l'eventuale arrivo di Attila.\nAezio allora chiese aiuto al magister militum locale, Avito, destinato a diventare imperatore negli anni successivi. Avito riusc\u00ec a convincere ad unirsi ad Aezio non soltanto Teodorico, ma anche un buon numero di altri popoli Germani presenti in Gallia (\"Carmina\" 7,333-356).\nQuest'esercito, composto quindi da popolazioni diverse, si diresse alla volta della citt\u00e0 assediata di Aurelianum, dove giunse presumibilmente il 14 giugno.\nSecondo l'autore della \"Vita sancti Aniani\", un'opera dedicata ad Aniano di Orl\u00e9ans, vescovo della citt\u00e0 all'epoca, l'esercito di Aezio raggiunse Aurelianum, presidiata dal re degli Alani, Sangibano, appena in tempo per salvarla dalla distruzione, quando gi\u00e0 gli Unni avevano aperto una breccia nelle mura ed avevano introdotto un primo contingente all'interno della citt\u00e0.\nLa comparsa all'orizzonte della nube di polvere sollevata dalle truppe in avvicinamento convinse Attila della necessit\u00e0 di interrompere la conquista della citt\u00e0 e di iniziare una precipitosa ritirata verso nord-est, per evitare il rischio di passare da assediante ad assediato, e nella speranza di trovare un terreno pi\u00f9 favorevole allo scontro.\nTeodorico ed Aezio non si accontentarono di aver liberato Aurelianum, ma procedettero all'inseguimento degli Unni in ritirata.\nI due eserciti si scontrarono ai Campi Catalaunici il 20 giugno del 451.\nSvolgimento.\nLa localizzazione precisa dei \"Campi Catalaunici\" non \u00e8 nota con certezza assoluta. Lo storico Thomas Hodgkin li colloca nei pressi del villaggio di M\u00e9ry-sur-Seine, ma l'opinione comune li colloca nei pressi di Ch\u00e2lons-en-Champagne.\nLo storico goto Giordane, vissuto cent'anni dopo l'effettivo svolgimento degli eventi alla corte di Bisanzio, colloca la battaglia nella regione della Maurica, un vasto territorio che va dal fiume Mosella ad Est al fiume Senna ad Ovest.\nUna proposta originale per collocare l'esatto luogo dello scontro, l'ultima grande vittoria dell'Impero Romano d'Occidente, fu fatta da un autore italiano nella seconda met\u00e0 degli anni ottanta. In base ad una ricostruzione toponomastica, fra le odierne citt\u00e0 di Suippes, Cuperly, e La Cheppe - esattamente al centro dell'antica regione della Maurica -, esiste un pianoro, noto col nome di \"Ahan Des Diables\". Nel protofrancese, il termine \"Ahan\" significa \"Camposanto\", quindi una zona dove vennero sepolti uomini identificabili a mo' di demoni. Inoltre, tale pianoro si colloca pressappoco a met\u00e0 fra l'incrocio della Strada Nazionale 394 (che va da Reims a Bar-Le-Duc) con la Strada Statale 77 (che va da Ch\u00e2lons-en-Champagne a Suippes), poco a Nord di un'antica ed importante strada romana, che portava al confine sul fiume Reno, che costituiva la linea di demarcazione naturale tra il territorio unno e quello romano. La piana ove si scontrarono gli eserciti, sarebbe quindi quella attorno alla cittadina di Vadenay, compresa tra la citt\u00e0 di Reims a nord - ovest, Chalons en Champagne a sud e Valmy (sede di un'altra importante battaglia del 1792) a nord - est. In tale area sorgono due modeste alture, il colle di Fenoy che gl'Unni tentarono inutilmente di conquistare, ove erano accampati Aezio ed i Visigoti, ed il colle di Pi\u00e9mont ove Attila aveva posto il suo campo. Va anche precisato che, nel 1842 non lontano da questa zona, e precisamente sulla riva meridionale del fiume Aube, presso Pouan-les-Vall\u00e9es vennero scoperte delle ricche sepolture attribuite a nobili germanici vissuti nel V secolo d.C., quindi pienamente compatibili con la data della battaglia in questione.\nLa notte prima della battaglia, un contingente di Franchi alleati dei Romani si scontr\u00f2 con una banda di Gepidi fedeli ad Attila. Lo scontro fu particolarmente duro, se si considera che Giordane (\"Getica\" 41.217) riferisce di 15.000 caduti da entrambe le parti.\nSeguendo le usanze unne, Attila chiese ai suoi indovini di esaminare le interiora di una vittima sacrificale durante la notte precedente alla battaglia. Questi predissero che il disastro incombeva sugli Unni, ma che d'altro canto uno dei capi dei loro nemici sarebbe caduto nella battaglia. Interpretando questo vaticinio come un auspicio della morte di Flavio Aezio, Attila decise di affrontare il rischio di una sconfitta pur di vedere morto il suo nemico, e diede l'ordine di disporsi alla battaglia, ma decise di ritardarne l'inizio fino al pomeriggio (nona ora) in modo che il tramonto imminente limitasse i danni in caso di sconfitta (\"Getica\" 37.196).\nGiordane afferma che i Romani occupavano il lato sinistro dello schieramento, i Visigoti il destro, mentre gli Alani di Sangibano, sulla cui fedelt\u00e0 si nutrivano dei dubbi, occupavano la parte centrale, dove potevano probabilmente essere tenuti meglio sotto controllo.\nSempre secondo Giordane, nella piana catalauna si levava una collina dai versanti piuttosto ripidi. Questo rilievo geografico dominava il campo di battaglia ed era strategicamente importante da controllare, per cui divenne il centro dei combattimenti. Mentre gli Unni tentavano di salire dal lato destro della collina, i Romani cercavano di fare lo stesso dal lato sinistro, senza che nessuno riuscisse per\u00f2 inizialmente ad occuparne la sommit\u00e0. Quando gli Unni riuscirono a guadagnare la sommit\u00e0 del rilievo, trovarono che i Romani l'avevano occupata prima di loro, e ne furono respinti. I guerrieri unni ripiegarono disordinatamente, portando lo scompiglio all'interno delle loro file e causando il collasso dell'intero schieramento unno (\"Getica\" 38).\nMorte di Teodorico, re dei Visigoti.\nAttila cerc\u00f2 di riorganizzare le sue truppe per mantenere la posizione. Nel frattempo fu ucciso Teodorico I, re dei Visigoti, mentre guidava i suoi uomini all'assalto dei nemici in rotta. Giordane riferisce che Teodorico fu sbalzato da cavallo e quindi travolto dai suoi stessi uomini in avanzata, senza che questi si rendessero conto dell'accaduto; ma riporta anche una diversa versione, secondo cui Teodorico fu ucciso dall'ostrogoto Andag. Dal momento che Giordane prest\u00f2 servizio presso il figlio di Andag, Gunthigis, probabilmente era ben informato di questa seconda versione, indipendentemente dalla sua veridicit\u00e0 (\"Getica\" 40.209).\nI Visigoti, proseguendo nella loro carica, arrivarono a minacciare dappresso l'incolumit\u00e0 dello stesso Attila, costretto a cercare rifugio nel suo campo, che aveva provveduto a fortificare disponendo opportunamente i suoi carri. La carica dei Romano-Goti era ormai sul punto di travolgere le difese del campo di Attila, quando sopravvenne il tramonto. Torismundo, figlio del re Teodorico, rientrando nelle proprie linee, entr\u00f2 per sbaglio nell'accampamento di Attila, dove rimase ferito prima che i suoi uomini potessero metterlo in salvo. Lo stesso Aezio perse il contatto con i suoi uomini a causa dell'oscurit\u00e0, e, temendo fossero stati sbaragliati, trascorse il resto della notte con gli alleati Goti (\"Getica\" 40.209-212).\nAssedio romano e visigoto al campo di Attila.\nIl giorno seguente, non mostrando gli Unni alcuna intenzione di avventurarsi fuori dal loro campo, i Romani ed i loro alleati cominciarono a tempestare di frecce l'accampamento di Attila e vi posero l'assedio, contando sul fatto che gli Unni potessero essere a corto di vettovagliamenti. Attila, assediato ed anche a corto di frecce, cominci\u00f2 a temere seriamente la disfatta, tant'\u00e8 che fece erigere al centro del suo campo una catasta costituita dalle selle dei cavalli dei suoi guerrieri, da utilizzare eventualmente come pira funeraria per se stesso, per non cadere vivo nelle mani dei suoi nemici (\"Getica\" 40.213).\nMentre Attila era intrappolato nel suo campo, i Visigoti si posero alla ricerca del loro re Teodorico. Quando, dopo una lunga ricerca, trovarono il corpo del re sotto una montagna di cadaveri, suo figlio Torismundo si accinse ad assaltare il campo unno, ma ne fu dissuaso da Aezio. Secondo Giordane, Aezio temeva che, se gli Unni fossero stati annientati, i Visigoti avrebbero potuto rompere l'alleanza con l'Impero e diventare per Roma una minaccia ancora pi\u00f9 grave. Cos\u00ec Aezio convinse Torismundo a rientrare rapidamente a Tolosa per far valere i suoi diritti di successione al trono prima che lo facessero i suoi fratelli. Diversamente, sarebbe potuta divampare una guerra civile all'interno del popolo visigoto. Torismundo si lasci\u00f2 convincere da Aezio, rientr\u00f2 rapidamente a Tolosa e divenne re senza che nessuno opponesse resistenza. Gregorio di Tours (\"Historia Francorum\" 2.7) riferisce che Aezio us\u00f2 l'identico stratagemma per allontanare anche gli alleati Franchi, rimanendo praticamente padrone del campo di battaglia.\nAllontanamento dei Visigoti e ritirata degli Unni.\nAssistendo alla partenza dei Visigoti, Attila sospett\u00f2 che si trattasse di una finta ritirata con lo scopo di attirarlo fuori dal campo ed annientare i resti del suo esercito. Rimase quindi al riparo nel suo accampamento per qualche tempo, finch\u00e9 si convinse di poter rischiare di lasciare il campo e si rimise in marcia verso il Reno (\"Getica\" 41.214-217). La ritirata fu tranquilla. Egli pass\u00f2 per Troyes, senza saccheggiarla, e port\u00f2 con s\u00e9 il vescovo della citt\u00e0 Lupo come ostaggio, liberandolo poi quando arriv\u00f2 al Reno.\nLo storico goto Giordane narra che \"... i reduci devono calmare la sete bevendo acqua mista a sangue ed ancora oggi (circa 600 d.C.) durante la notte, gli spiriti dei guerrieri, caduti in battaglia, si affrontano a vicenda...\"\nConseguenze.\nLa vittoria romana ottenuta ai Campi Catalaunici non fu decisiva: Aezio non volle sfruttarla appieno, rinunciando a inseguire le forze unne in ritirata, nel timore che il loro annientamento avrebbe accresciuto troppo la forza degli alleati pi\u00f9 potenti dei Romani, i Visigoti. Frustrato nei suoi piani di saccheggio in Gallia, l'anno successivo Attila rivolse il suo esercito contro l'Italia."}
{"id": "204160", "revid": "287204", "url": "https://it.wikipedia.org/wiki?curid=204160", "title": "Paolo Pileri", "text": "Carriera.\nPilota.\nCresciuto nella Terni degli anni cinquanta, piena di entusiasmo e ammirazione per le imprese sportive del concittadino Libero Liberati, era figlio di un commerciante di strumenti musicali che, nonostante il nome (Centauro), dimostrava scarso favore per la passione motociclistica di Paolo. Il tragico incidente del 1962, in cui perse la vita il \"Ternano Volante\", accrebbe i timori di Centauro Pileri, determinando una strenua opposizione alle aspirazioni sportive del figlio, tanto da costringerlo a partecipare alle prime gare, nella seconda met\u00e0 degli anni sessanta, con una moto prestata da un concessionario locale, sotto lo pseudonimo di \"Richard\".\nLa carriera sportiva di Pileri, quindi, inizi\u00f2 in grande ritardo nel 1969 con la partecipazione al Campionato Juniores di velocit\u00e0, classificandosi al secondo posto, in sella ad una Aermacchi Aletta 125.\nDopo quattro stagioni, due da \"Junior\" e due da \"Senior\", nelle quali altern\u00f2 buoni risultati ad altrettante rotture, Pileri esord\u00ec nel Motomondiale al GP del Belgio 1971, terminando al 13\u00ba posto la gara della 125. Ottenne i suoi primi punti mondiali due anni dopo, sempre come pilota privato, alla guida prima di una DRS e poi di una Yamaha, rispettivamente nelle classi 125 e in 250. Con la Yamaha ottenne un lusinghiero 3\u00ba posto nel GP del Belgio a Spa che mise in luce le sue doti e gli valse il primo ingaggio da pilota ufficiale alla Morbidelli, prendendo il posto di \u00c1ngel Nieto, passato alla Derbi.\nDurante la stagione 1974 Pileri si dedic\u00f2 principalmente a sviluppare la giovane 125 da GP della casa pesarese, spesso cercandone i limiti di resistenza e stabilit\u00e0 in gara. Un lavoro necessario e pericoloso che cost\u00f2 al pilota una brutta frattura alla spalla, durante le prove del GP di Cecoslovacchia, compromettendo il resto del campionato. Quella fu anche l'unica gara in cui Pileri conquist\u00f2 punti, dimostrando il livello tecnico raggiunto dalla moto e la personale determinazione. Costretto in una fasciatura rigida, volle comunque partire dall'ultima posizione. Risal\u00ec tutto lo schieramento e si port\u00f2 rapidamente alla testa della corsa, mantenendola autorevolmente fino al rettilineo finale, dove rimase senza benzina. Termin\u00f2 al 2\u00ba posto, superato proprio sul traguardo dallo svedese Kent Andersson.\nNel 1975 la Morbidelli era finalmente pronta a competere con le grandi aziende giapponesi e, dopo una rovinosa caduta nella gara inaugurale in Francia, Pileri vinse sette Gran Premi consecutivi, conquistando il titolo mondiale, davanti al compagno di squadra Pier Paolo Bianchi.\nPileri rimase in Morbidelli anche negli anni seguenti: nel 1976 si classific\u00f2 terzo nella classifica della 125 dietro a Bianchi e Nieto, impegnandosi anche nella 250, dove svilupp\u00f2 la nuova \"VR 250\", con la quale si piazz\u00f2 al secondo posto in Belgio. Il 1977, invece, fu un anno di scarse soddisfazioni per il pilota ternano, che dovette rinunciare a parte della stagione a causa di un incidente durante le prove del GP d'Austria (verr\u00e0 sostituito da Mario Lega). Nel 1978 Pileri si schiera con le Morbidelli 250 e 350: vinse il GP del Belgio della 250 (10\u00ba alla fine del campionato) e arriv\u00f2 al 3\u00ba posto nel GP del Venezuela in 350 (13\u00ba a fine stagione).\nLa stagione 1979 fu l'ultima di Pileri nel Mondiale, dove corse con una Yamaha in 250 e con l'artigianale RTM in 350. Miglior risultato della stagione un 3\u00ba posto in Cecoslovacchia (dove aveva stabilito anche la pole position) in 250, mentre la RTM 350 4 cilindri scontava ancora problemi di giovent\u00f9.\nDirigente.\nDal 1987 inizi\u00f2 l'attivit\u00e0 di team manager, dapprima con delle MBA a telaio LCR sponsorizzate dalla AGV, per passare nel 1988 a delle Garelli e, dal 1989, alle Honda; sar\u00e0 con le 125 nipponiche del team \"Pileri-AGV\" che Loris Capirossi conquister\u00e0 il titolo di Campione del Mondo nel 1990 e 1991, sfiorando invece l'iride della \"ottavo di litro\" nel 1992 con Fausto Gresini. Il team Pileri si impegner\u00e0 anche in 500: nel 1995 Capirossi fu 6\u00ba, mentre nel 1996 Barros arriv\u00f2 4\u00ba, in entrambi i casi su Honda.\nIl team \"Marlboro-Pileri\" (denominazione della squadra dal 1992) sar\u00e0 la prima squadra ufficiale a dare l'opportunit\u00e0 a Valentino Rossi di scendere in pista con una moto ufficiale: accadde nel 1993 sul Circuito Internazionale Santamonica di Misano Adriatico.\nPileri muore il 13 febbraio 2007, stroncato da un malore improvviso."}
{"id": "204164", "revid": "599013", "url": "https://it.wikipedia.org/wiki?curid=204164", "title": "Marco Belinelli", "text": "Considerato tra i migliori giocatori italiani di sempre, \u00e8 stato selezionato con la 18\u00aa scelta assoluta al Draft NBA 2007 dai Golden State Warriors, ed \u00e8 il primo e unico italiano ad aver vinto il titolo NBA (nella stagione 2013-2014 con i San Antonio Spurs), oltre che l'NBA Three-point Shootout (vinto durante l'NBA All-Star Weekend 2014). Nel corso della carriera ha vinto anche due campionati italiani con la Fortitudo e la Virtus Bologna e una Supercoppa italiana con la Fortitudo Bologna, venendo nominato MVP di quest'ultima nonch\u00e9 una Coppa Italia con la Virtus Bologna. Inoltre, con punti segnati in 154 partite, \u00e8 il quarto miglior realizzatore nella storia della Nazionale italiana.\nCaratteristiche tecniche.\nIl suo ex compagno di squadra Chris Paul ne ha elogiato la capacit\u00e0 di tirare efficacemente \u00absia in movimento che da fermo\u00bb. \u00c8 uno specialista del tiro da 3 punti come dimostra sia la sua carriera che la vittoria dell'NBA Three-point Shootout del 2014.\nCarriera.\nClub (in Italia).\nGli inizi.\nNella famiglia, il fratello maggiore Enrico giocava nella squadra locale, mentre il secondogenito Umberto ottenne buoni risultati nel pattinaggio artistico a rotelle, arrivando fino alla nazionale. Marco inizi\u00f2 a giocare nelle giovanili della squadra della Vis Persiceto, che esordirono successivamente nei campionati regionali.\nNel 1997 viene notato da Gianni Giardini e segnalato a Massimiliano Milli e Licen Simone, allora allenatori delle squadre giovanili della Virtus Bologna. Nella stagione 1997-1998 entra a far parte della squadra giocando nel ruolo di playmaker. La squadra vince per 4 anni di seguito i campionati provinciali e regionali e Marco riceve pi\u00f9 volte la nomina di miglior giocatore nelle varie manifestazioni sportive. Marco continua a crescere e nella stagione 2001-2002 inizia a occuparsi di lui Marco Sanguettoli, storico allenatore dei cadetti e juniores della Virtus. Con Sanguettoli, formatore di tanti giovani giocatori, Marco gioca due anni (2001-2003) e continua a migliorare. A soli 15 anni inizia ad allenarsi con la prima squadra, con l'allenatore Ettore Messina e al fianco del campione argentino Emanuel Gin\u00f3bili, poi diventato uno dei suoi giocatori preferiti.\nSerie A (2002-2007).\nNel 2002-03 debutta in Serie A, con 22 presenze in campionato e circa 12 in partite europee, una media di 3 punti a partita e un massimo di 14 punti nella partita contro la Benetton Treviso.\nA causa del dissesto economico della Virtus, l'anno successivo passa alla Fortitudo Bologna, guidata dall'allenatore croato Jasmin Repe\u0161a.\nGioca 34 partite di campionato con ottimi risultati, 12 minuti abbondanti di utilizzo e una media di 4,5 punti a partita (65% da due punti e 41% da tre). In campo europeo gioca gli stessi minuti, con una media di 3 punti a partita e percentuali al tiro sempre altissime. Il massimo stagionale (14 punti) lo ottiene contro il Panath\u012bna\u00efkos, giocando 32 minuti in cui tira con 6/7 dal campo, aggiungendo 3 rimbalzi offensivi. La squadra raggiunge la finale di Eurolega e la finale scudetto, entrambe perse.\nMarco indossa inoltre la maglia della nazionale juniores, quarta agli Europei di Saragozza, e incomincia a essere seguito con interesse dalla NBA.\nNella stagione 2004-05 gioca 17 minuti, con 7 punti a partita (61% da due punti, 41% da tre punti) e con un massimo di 20 punti. La squadra ne trova giovamento, e quando la rosa sembra essere ristretta, dopo l'infortunio del serbo Milo\u0161 Vujani\u0107 e l'allontanamento dalla squadra di Gianmarco Pozzecco, Belinelli d\u00e0 un importante contributo alla squadra giocando un'inaspettata finale scudetto, che porter\u00e0 la Fortitudo al secondo titolo italiano della sua storia, e al primo di Belinelli.\nLa stagione 2005/2006 \u00e8 quella dell\u2019esplosione per Marco, che trascina la propria squadra alla finale di campionato. Marco risulta essere il miglior giocatore del campionato e uno dei prospetti europei pi\u00f9 seguiti oltreoceano.\nDurante il mondiale giapponese del 2006 gioca contro la nazionale americana, composta da giocatori del calibro di LeBron James e Carmelo Anthony, segnando 25 punti che cambiarono radicalmente la direzione della sua carriera sportiva. Belinelli la descrisse nel 2015 come la partita pi\u00f9 importante della sua vita.\nNel settembre 2006, Marco \u00e8 l\u2019oggetto del desiderio di quasi tutte le squadre italiane ed europee e firma un contratto quadriennale con la Fortitudo, al termine di una lunga trattativa che lo vide per molto tempo vicino alla Virtus Roma.\nLa sua ultima annata in Italia lo vede protagonista di una stagione difficile, complice la non facile situazione verificatasi in Fortitudo. Il 12 febbraio 2007 riceve, a soli vent'anni, uno dei riconoscimenti pi\u00f9 importanti del basket italiano, il \"Premio Reverberi\" giunto alla ventunesima edizione e conosciuto con la denominazione di Oscar del Basket.\nNBA (2007-2020).\nGolden State Warriors (2007-2009).\nIl 28 giugno 2007, nel corso del draft NBA 2007 viene selezionato al primo giro come 18\u00aa scelta assoluta dai Golden State Warriors, e primo europeo, cos\u00ec come nel 2006 Andrea Bargnani (scelto come 1\u00ba assoluto dai Toronto Raptors).\nAll'esordio nella Summer League di Las Vegas l'8 luglio 2007 realizza 37 punti con 14/20 dal campo e 5/7 nel tiro da 3 in 40 minuti di gioco, allora seconda migliore prestazione nella breve storia del precampionato americano, a un solo punto da Keith Bogans che ne realizz\u00f2 38, nel 2004, con la maglia di Orlando. Nelle partite successive realizza, in ordine, 23, 15 e 16 punti, chiudendo la Summer League con una media di 22,8 punti (44,4% da tre punti) e 2,5 assist a partita. Poco dopo firma per due anni con la squadra californiana. In un'intervista dichiara di puntare persino a vincere il campionato.\nIl 30 ottobre 2007 fa il suo esordio nell'NBA contro gli Utah Jazz, realizzando 6 punti con 2/4 dal campo (2/3 nel tiro da tre) in 12 minuti di gioco. La sua prima stagione negli Stati Uniti si rivela tuttavia avara di soddisfazioni: Marco infatti partecipa complessivamente solo a 33 delle 82 gare di stagione regolare, rimanendo in campo mediamente solo 7,3 minuti. A dicembre si vocifera persino che Marco potrebbe finire in D-League, la lega di sviluppo dell'NBA: l'eventualit\u00e0 non si concretizzer\u00e0 mai, anche per la contrariet\u00e0 del giocatore.\nDopo un'altra ottima Summer League, nella stagione 2008-09 Don Nelson continua a utilizzarlo poco, e Belinelli dichiara la sua insoddisfazione a La Gazzetta dello Sport. Complici anche gli infortuni dei compagni Corey Maggette e Stephen Jackson e la perdurante assenza di Monta Ellis, Belinelli trova finalmente spazio: dalla partita dell'8 dicembre contro gli Oklahoma City Thunder (vittoria 112-102 e 13 punti in 18') per lui inizia la \"vera\" carriera NBA e ben presto trova posto nel quintetto base. In 11 delle 13 partite disputate fino alla fine del 2008 segna pi\u00f9 di 11 punti e il 19 dicembre 2008 nella partita contro gli Atlanta Hawks segna il suo record assoluto con 27 punti (11/21 dal campo, 3/10 da tre punti) in 42 minuti, aggiungendo 3 rimbalzi e 6 assist.\nIl 29 dicembre 2008, nella partita casalinga vinta 117-111 contro i Toronto Raptors di Andrea Bargnani, segna 23 punti ed esce tra gli applausi al grido di \"Rocky, Rocky\", nome con cui i tifosi dei Warriors lo hanno ribattezzato in virt\u00f9 di una somiglianza con Sylvester Stallone. L'11 gennaio 2009 si procura una distorsione alla caviglia destra nel match contro gli Indiana Pacers; prima dell'infortunio mette a referto 17 punti. Dopo oltre un mese di assenza rientra nella gara del 18 febbraio con i Lakers, firmando una prova che sembra farlo ripartire da dove aveva lasciato (6 punti e 4 assist in 15 minuti). Chiude la stagione con una media di 8,9 punti, 1,7 rimbalzi e 2,1 assist a partita e un utilizzo medio di 21 minuti.\nToronto Raptors (2009-2010).\nIl 30 luglio 2009 viene ceduto ai Toronto Raptors in cambio di Devean George. A Toronto lui raggiunge il suo connazionale Andrea Bargnani, formando la prima coppia di giocatori italiani nella stessa squadra in NBA. Il 29 ottobre 2009, il giorno dopo la prima partita ufficiale con la nuova maglia, i Raptors annunciano di aver esercitato l'opzione contrattuale per la stagione 2010-11. A Toronto Belinelli sembra destinato a giocarsi il ruolo di guardia tiratrice titolare con DeMar DeRozan: di fatto l'italiano diventa la seconda scelta in questo ruolo, e il suo minutaggio viene a essere, a fine stagione, di 17 minuti (minore di quello della stagione precedente ai Warriors), con una sola partita giocata da titolare e un impiego via via sempre minore. Nonostante ci\u00f2 per Belinelli, con 66 partite giocate e pi\u00f9 di minuti sul parquet, \u00e8 la stagione NBA con impiego pi\u00f9 continuo. Le cifre della guardia italiana per\u00f2 si abbassano rispetto all'anno precedente: non solo i minuti, ma anche i punti (7,1 PPG). I Raptors finiscono la stagione con un bilancio di 40 vittorie e 42 sconfitte, mancando di un soffio i playoff, dopo un finale di stagione in calo.\nNew Orleans Hornets (2010-2012).\nNonostante il contratto coi Raptors in scadenza nel 2011, l'11 agosto 2010 la ESPN annuncia lo scambio di Belinelli con Julian Wright, ala dei New Orleans Hornets. A New Orleans Belinelli diventa titolare in pianta stabile (con David West, Trevor Ariza, Chris Paul ed Emeka Okafor) e contribuisce in modo significativo al miglior inizio di stagione della storia della franchigia con una striscia di 8 vittorie consecutive. Dopo la fine della stagione ottiene insieme alla squadra il passaggio ai play-off con il settimo posto nella Western Conference.\nMarco per la prima volta in carriera gioca nella post-season NBA. Nei play-off gli Hornets affrontano i Los Angeles Lakers campioni in carica. Nonostante tenga una buona media punti (10,5), perde un po' sul tiro da 3 punti (solo 30,8% da 3 rispetto al 40,1 della RS), e gli Hornets perdono la serie 4-2. Le sue statistiche a fine stagione saranno: 10,4 punti a partita con una media di 24,5 minuti a incontro e il 40,1% al tiro da 3 punti.\nA fine stagione Marco rimane free agent. Firma il 14 dicembre 2011 la \"qualifying offer\" per rimanere un altro anno a New Orleans. Il giorno successivo alla firma di Marco, le prospettive della stagione di NOLA cambiano drasticamente e non in bene. Dopo una lunga trattativa (anche con il mancato passaggio ai Lakers per opera di David Stern) la stella della squadra Chris Paul viene ceduta ai Los Angeles Clippers, nello scambio che assegna alla franchigia della Louisiana una prima scelta al Draft NBA 2012 (che era stata ottenuta in precedenza dai Minnesota Timberwolves), Eric Gordon, Chris Kaman e Al-Farouq Aminu.\nCon l'arrivo di Eric Gordon (giocatore in grado di arrivare nelle prime tre stagioni a: 16,1 nella prima, 16,9 nella seconda, e 22,1 punti a partita nella terza stagione), Belinelli sembra essere destinato a diventare la sua riserva. All'inizio \u00e8 cos\u00ec, anche se comunque Belinelli gioca una media di 15 minuti a partita, ma a causa di due gravi infortuni di Gordon alla prima gara della stagione in dicembre e in febbraio, Belinelli torna a essere il titolare della squadra come fu nella stagione precedente. La squadra, come pronosticabile dopo la partenza di Chris Paul, conclude ultima nella Western Conference con un record di 21 vittorie e 45 sconfitte. Belinelli ha disputato in totale tutte le 66 partite della stagione (quella stagione non furono 82 a causa del Lockout che ha fatto slittare l'inizio della stagione da ottobre a dicembre), di cui 55 da titolare, tenendo una media di 11,8 punti (\"career-high\" ancora oggi), 1,5 assist, 2,6 rimbalzi, 78,3% ai tiri liberi, 41,7% di tiri dal campo e 37,7% da 3 punti in 29,8 minuti a partita (\"career-high\" ancora oggi). A fine anno Belinelli non rifirma con i New Orleans Hornets (come fece l'anno precedente anche se l'opzione era di squadra), rimanendo cos\u00ec free agent.\nChicago Bulls (2012-2013).\nIl 24 luglio 2012 Belinelli si trasferisce ai Chicago Bulls. Ai Bulls, seppur non giocando da titolare (su 73 partite, solo 27 nel quintetto base), riusc\u00ec a ritagliarsi uno spazio importante in una squadra molto competitiva. Ebbe difficolt\u00e0 all'inizio, ma riusc\u00ec ad adattarsi al meglio nel sistema di coach Thibodeau. Disputa un'ottima stagione regolare con quasi 26 minuti di media, contribuendo in maniera sostanziale alla positiva stagione. Nella prima serie dei playoff contro i Brooklyn Nets Belinelli mise a segno 4 punti in gara-4, vinta dai Bulls 142-134 dopo 3 tempi supplementari. In gara-6, con i Bulls sconfitti 95-92, Belinelli fu il leader di assist della squadra. Il 5 maggio 2013 Belinelli segn\u00f2 24 punti in gara-7, vinta dai Bulls 99-93, e divenne il primo giocatore italiano a superare il primo turno di playoff nell'NBA.\nAlla fine della stagione, in una lunga intervista con Federico Buffa, spieg\u00f2 tante cose sulla sua carriera NBA (tra cui le sue insoddisfazioni a Golden State e soprattutto a Toronto, il \"workout\" pre-Draft e la notte del Draft stesso). L'anno successivo in un'intervista prima di gara-4 delle NBA Finals 2014 afferm\u00f2 che lui a Chicago ha imparato molto da Luol Deng e Kirk Hinrich (oltre che da Emanuel Gin\u00f3bili, suo compagno di squadra a San Antonio, dopo esserlo stato per breve tempo anche a Bologna nel 2002).\nSan Antonio Spurs: la vittoria dell'anello e la consacrazione (2013-2015).\nL'11 luglio 2013 passa ai San Antonio Spurs firmando un contratto di 2 anni. Il 19 dicembre 2013 mette a segno il suo record assoluto con 28 punti in 29 minuti con 10 su 16 dal campo. Il successivo 2 gennaio realizza un nuovo record di 32 punti, nella sconfitta contro i New York Knicks del connazionale Andrea Bargnani. Nel 2014, grazie alla media stagionale di oltre il 44,5% nel tiro da tre punti, viene selezionato per partecipare all'NBA Three-point Shootout in occasione dell'NBA All-Star Weekend 2014. Vince la gara, sconfiggendo nello spareggio finale lo statunitense Bradley Beal. Il 31 maggio 2014 diventa il primo giocatore italiano a vincere una NBA Conference (la Western) e quindi a raggiungere le NBA Finals, dopo la vittoria per 4-2 nella serie contro gli Oklahoma City Thunder. Il 15 giugno vince il titolo NBA con gli Spurs, sconfiggendo 4-1 nella serie finale i Miami Heat e diventando pertanto anche il primo cestista italiano a vincere l'anello. Chiude la stagione con 11,4 punti a partita, con una media di 25,2 minuti a incontro e il 43% al tiro da 3 punti.\nIl 17 settembre 2014, a Bologna, gli viene conferito il Nettuno d'oro. Il giorno successivo viene premiato nella sua San Giovanni in Persiceto con il Pesco d'oro (premio per il cittadino pi\u00f9 rappresentativo del paese). Il 12 gennaio 2015, nel corso della tradizionale visita alla Casa Bianca della squadra detentrice del titolo NBA, nel discorso di benvenuto di Barack Obama a Belinelli vengono riservate le parole \u00abwho we miss on the Bulls\u00bb (\u00abdi cui sentiamo la mancanza ai Bulls\u00bb), con chiaro riferimento al tifo del Presidente degli Stati Uniti per la squadra di Chicago.\nNella notte del 10 febbraio 2015 Belinelli regala con un canestro decisivo negli ultimi secondi della gara la vittoria numero al suo allenatore Gregg Popovich, vincendo contro gli Indiana Pacers 95-93. Chiamato a difendere il titolo dell'NBA Three-point Shootout vinto l'anno precedente, non riesce a ripetersi, e la sfida viene vinta da Stephen Curry. Ad aprile gli Spurs, con il sesto posto ottenuto nella Western Conference, si qualificano per i Playoff, dove affrontano i Los Angeles Clippers venendone eliminati 4-3. Per Belinelli la migliore prestazione furono i 23 punti realizzati in gara-6.\nSacramento Kings (2015-2016).\nIl 3 luglio 2015 si accorda con i Sacramento Kings. Al suo primo incontro di preseason 2015-2016, Marco mise a segno 32 punti nella vittoria contro i Trail Blazers, miglior realizzatore della partita. Debutta in regular season il 28 ottobre nella sconfitta contro i Los Angeles Clippers. La stagione di Belinelli \u00e8 difficile ma conclusa comunque a pi\u00f9 di 10 punti di media in quasi 25 minuti a partita. Il 24 marzo 2016, in un'intervista espresse il suo malcontento dichiarando che questa \u00e8 stata secondo lui la sua \"peggior stagione in NBA\" e di voler essere scambiato dalla societ\u00e0 californiana.\nIl riscatto agli Charlotte Hornets (2016-2017).\nIl 24 giugno 2016 Belinelli viene ceduto agli Charlotte Hornets in cambio della 22\u00aa scelta assoluta al Draft NBA 2016, ovvero Malachi Richardson. Belinelli inizia la stagione con una media del 49% al tiro da 3 punti che lo porta a essere il miglior tiratore di questo inizio di stagione. La guardia di San Giovanni in Persiceto venne elogiata da Nicolas Batum (che in passato aveva pi\u00f9 volte affrontato Belinelli in Eurolega e con la Nazionale francese) e dal coach della squadra Steve Clifford. Per la seriet\u00e0 mostrata dalla societ\u00e0 Belinelli accost\u00f2 la societ\u00e0 della Carolina del Nord ai San Antonio Spurs. Il suo ottimo inizio di stagione venne frenato da una distorsione alla caviglia durante la partita contro i Chicago Bulls (sua ex-squadra) il 24 dicembre 2016 che lo costrinse a uscire in stampelle dal campo dopo pochi minuti di gioco. Torn\u00f2 in campo il 5 gennaio 2017 nella gara vinta 123-112 in trasferta contro gli Oklahoma City Thunder; in quella partita Belinelli gioc\u00f2 14 minuti in cui mise a referto 7 punti, 2 rimbalzi e 1 assist. L'11 gennaio 2017, nella gara persa per 121-114 al Toyota Center di Houston contro i locali Rockets, Belinelli mise a segno 15 punti. Alla fine della stagione gli Hornets non si qualificarono ai playoffs in quanto arrivarono undicesimi a est con un record di 36 vittorie e 46 sconfitte, venendo per giunta eliminati con due giornate d'anticipo dalla corsa per l'ottavo posto perdendo per 121-114 in casa contro i Boston Celtics. Nell'arco della stagione Belinelli tenne di media 10,5 punti in 74 partite.\nAtlanta Hawks e Philadelphia 76ers (2017-2018).\nIl 21 giugno 2017 venne ceduto insieme a Miles Plumlee e alla 41\u00aa scelta dagli Charlotte Hornets agli Atlanta Hawks in cambio di Dwight Howard e la 31\u00aa scelta al Draft NBA 2017. Lasciato come free agent dagli Atlanta Hawks, il 10 febbraio 2018 viene ingaggiato dai Philadelphia 76ers. In questo sprazzo di stagione i 76ers vincono 16 partite consecutive con l'italiano che viaggia a medie mai raggiunte in carriera (oltre i 13 punti a partita), aiutando la squadra della citt\u00e0 della fratellanza a raggiungere il terzo posto nelle Eastern Conference ed essere una candidata per le NBA Finals. I Philadelphia 76ers superano il primo turno contro i Miami Heat per 4-1, ma vengono eliminati nelle semifinali contro i Boston Celtics. Belinelli si rende protagonista per un tiro allo scadere in gara 3, che \u00e8 valso i tempi supplementari, ma che non \u00e8 bastato per evitare la sconfitta finale ai Sixers.\nIl ritorno ai San Antonio Spurs (2018-2020).\nIl 1\u00ba luglio 2018 fa ritorno ai San Antonio Spurs. Con gli speroni raggiunge un record NBA, arrivando al punto di segnare 50 triple con 9 franchigie diverse.\nIl ritorno alla Virtus.\nIl 26 novembre 2020, rimasto senza contratto, fa ritorno dopo 17 anni alla Virtus Bologna, con cui firma un contratto triennale da cinque milioni di euro. \nFa il suo esordio nel derby d'Italia contro Olimpia Milano, partita in cui segna 9 punti, anche se la sua squadra perde 68-73 .\nIl 13 gennaio 2021 esordisce in Eurocup contro Cedevita Olimpija Ljubljana (vinta 90-76) nella prima partita valida per le Top 16 segnando 25 punti in 21 minuti a cui aggiunge anche 5 rimbalzi e 9 falli subiti.\nAi playoffs dello stesso anno, grazie alle sue prestazioni e a quelle di Milos Teodosic, la Virtus Bologna vince lo scudetto battendo in finale l'Olimpia Milano per 4 a 0. Da ricordare la sua tripla decidisiva nel quarto periodo che sancisce la definitiva sconfitta dei meneghini.\nNazionale.\nNel 2006 debutta nella Nazionale italiana, con cui partecipa ai Mondiali di Giappone 2006. Nella prima partita contro la Cina totalizza 6 punti, contro la Slovenia 26 e contro gli USA 25, compresa una schiacciata in contropiede, subendo fallo da Carmelo Anthony; tuttavia ritrovarsi avanti di 12 con quell'azione (nella quale Belinelli segna il libero supplementare) non sar\u00e0 sufficiente all'Italia per battere le stelle della NBA. Alla fine del torneo (in cui l'Italia viene eliminata agli ottavi di finale) \u00e8 il migliore realizzatore della propria squadra con 13,5 punti a partita.\nNell'Europeo 2007 in Spagna \u00e8 di nuovo il miglior realizzatore italiano, con una media di 15,5 punti a partita, che per\u00f2 non sono sufficienti a portare l'Italia ai quarti di finale. Nel 2008 rinuncia alla chiamata in nazionale, ritenendo pi\u00f9 importante lavorare per migliorare individualmente che partecipare alle attivit\u00e0 della nazionale italiana, impegnata nelle qualificazioni agli Europei 2009.\nPartecipa alle qualificazioni EuroBasket 2011, svoltesi nell'agosto 2010. Viene successivamente convocato per gli Europei 2011, 2013, 2015 e 2017. Nel 2016 partecipa con la Nazionale italiana al torneo di qualificazione di Torino per le Olimpiadi di Rio de Janeiro, ma il 9 luglio viene battuto in finale dalla Croazia. Nel 2017 disputa le fasi finali dei Campionati Europei arrivando fino ai quarti di finale, dove la nazionale viene battuta il 13 settembre dalla Serbia futura finalista.\nTestimonial.\nNell'ottobre 2014 Comau lo sceglie come testimonial del robot Racer."}
{"id": "204168", "revid": "709565", "url": "https://it.wikipedia.org/wiki?curid=204168", "title": "Campioni, il sogno", "text": "Campioni, il sogno, o semplicemente Campioni, \u00e8 stato un reality show ambientato nel mondo del calcio, in onda su Italia 1 per due edizioni, tra il 2004 e il 2006.\nL'obiettivo del reality era quello di seguire la vita sportiva e privata di una squadra di calcio esistente, scelta per\u00f2 con delle selezioni. Il pubblico a casa, attraverso il televoto, sceglieva tre giocatori che l'allenatore della squadra doveva mandare in campo per almeno un tempo, salvo infortuni. I vincitori del programma ottenevano il diritto di partecipare al ritiro pre-campionato di Juventus, Inter e Milan.\nLa squadra oggetto del reality \u00e8 stata il , che militava nel campionato di Eccellenza; al termine della prima edizione del programma, il club fu promosso, dopo quasi 35 anni, in Serie D. L'allenatore era il campione del mondo Francesco \"Ciccio\" Graziani, mentre il direttore sportivo era Giancarlo Magrini. Alla realizzazione del programma ha collaborato anche Francesca Fogar. Dopo una partenza con ascolti deludenti, il programma ottenne un buon successo di pubblico, tanto che venne rinnovato per una seconda stagione.\nEdizioni.\nPrima edizione (2004-2005).\nLa prima edizione andata in onda dal 6 settembre 2004 al 20 maggio 2005 \u00e8 stata condotta da Ilaria D'Amico con la partecipazione di Davide De Zan; i telecronisti delle partite erano Valter De Maggio e Beppe Dossena, inviata nei pressi della panchina era Sara Ventura.\nIn questa edizione il militava nel campionato di Eccellenza. Alla fine di questa edizione si \u00e8 classificato al primo posto e ha ottenuto la promozione in Serie D. I vincitori del programma sono stati: Cristian Arrieta (Inter), Lorenzo Spagnoli (Juventus) e Fabio Borriello (Milan).\nLa rosa definitiva dei calciatori era costituita da:\nGiocatori ritiratisi dal programma o esclusi:\nSeconda edizione (2005-2006).\nLa seconda edizione \u00e8 andata in onda dal 12 settembre 2005 al 26 maggio 2006 ed \u00e8 stata in parte condotta da Daniele Bossari, che per\u00f2 lascia la trasmissione a causa del ridimensionamento della stessa. I telecronisti delle partite erano Valter De Maggio e Carolina Morace. In questa seconda edizione il militava in Serie D, e venne chiamato \"Vodafone Cervia\" (o, pi\u00f9 correttamente, \"Cervia Vodafone\", secondo quanto risulta dai documenti federali) in virt\u00f9 della sponsorizzazione di Vodafone.\nIn questa edizione sono stati riconfermati in rosa Davide Bertaccini, i centrocampisti Claudio Moschino e Daniele Rossi e l'attaccante Giorgio Alfieri e, in un secondo momento, anche il centrocampista Mario Bordignon e l'attaccante Christian Giuffrida. Oltre i 24 titolari iniziali in rosa era presente anche una cosiddetta promessa: Dario Sibio, classe 1985, di ruolo attaccante.\nIl reality \u00e8 stato vinto da Francesco Montella (Inter), Francesco Calanchi (Juventus) e da Emanuele Rocca (Milan). Un premio speciale \u00e8 stato dato a Davide Bertaccini, che si \u00e8 aggregato ai nerazzurri.\nIl Cervia ha concluso la sua stagione al quarto posto, ottenendo cos\u00ec il diritto d'accesso ai play-off. Durante il primo turno dei play-off i \"Campioni\" vengono per\u00f2 subito eliminati dal Sal\u00f2, terminando cos\u00ec la stagione 2005-2006.\nLa rosa dei calciatori era costituita da:\nGiocatori ritiratisi dal programma o esclusi:"}
{"id": "204171", "revid": "121035893", "url": "https://it.wikipedia.org/wiki?curid=204171", "title": "Siam tre piccoli porcellin", "text": "Siam tre piccoli porcellin \u00e8 il primo album dal vivo degli Afterhours, pubblicato nel 2001. Il titolo dell'album si ispira alla canzone del cartone animato Disney \"I tre porcellini\" del 1933."}
{"id": "204182", "revid": "1318658", "url": "https://it.wikipedia.org/wiki?curid=204182", "title": "Charleroi", "text": "Charleroi (\"Tch\u00e5lerw\u00e8\" in vallone, \"Carlero\u00e9\" in piccardo, \"Carlor\u00e9\" in italiano storico) \u00e8 una citt\u00e0 del Belgio, situata nella provincia di Hainaut.\nNel 2005 contava abitanti. Si estende su una superficie di .\nGeografia fisica.\nTerritorio.\nCapoluogo di \"arrondissement\", \u00e8 la citt\u00e0 pi\u00f9 popolosa della Vallonia e la quarta del Belgio dopo Bruxelles, Anversa e Gand. \u00c8 bagnata dal fiume Sambre.\nL'estensione della citt\u00e0 attuale \u00e8 nata nel 1977 con la fusione del vecchio comune di Charleroi (I) con altri comuni limitrofi, e precisamente i vecchi comuni di Couillet (VI), Dampremy (II), Gilly (IV), Gosselies (XIV), Goutroux (XI), Jumet (XIII), Lodelinsart (III), Marchienne-au-Pont (IX), Marcinelle (VII), Monceau-sur-Sambre (X), Mont-sur-Marchienne (VIII), Montignies-sur-Sambre (V), Ransart (XV) e Roux (XII). Oggi essi costituiscono i sobborghi della nuova Charleroi.\nClima.\nLa forte influenza dell'oceano Atlantico provoca lunghi periodi piovosi sia in estate che in inverno. In inverno ci sono correnti da SO, spesso anche di notevole intensit\u00e0. Nel gennaio 1990 violenti tempeste di vento da SO si abbatterono sulla regione di Hainaut con punte fino a , provocando notevoli danni; ma anche il 26 dicembre 1999 violenti correnti atlantiche superarono i . In questa stagione sono frequenti anche improvvisi e repentini cambi circolatori. Non \u00e8 inusuale passare da , in presenza di correnti atlantiche, a . Questo si verifica quando irrompono correnti artiche che spesso sono fredde ma secche. La neve compare molte volte durante l'inverno, ma gli accumuli non sono sempre significativi.\nLe pi\u00f9 importanti ondate di gelo persistente per pi\u00f9 settimane sono causate dall'invasione di aria artica da nord-est, alimentata in un secondo tempo da correnti continentali da est. Una particolare configurazione che \u00e8 in grado di apportare ingenti quantitativi di neve e la\" polar low\"; una bassa pressione artica che si crea sul mare del nord; oppure una bassa pressione ritornante da ESE. Le temperature invernali sono molto variabili, ma in genere non mancano i giorni di gelo. La primavera e l'estate sono molto piovose e le temperature non sono mai troppo elevate, ma a volte l'influenza dell'anticiclone subtropicale le porta su valori inusuali per la citt\u00e0 belga (ricordiamo i toccati il 12 agosto 2003). Spesso, in piena estate, temperature quasi invernali sostituiscono la \"canicule\", costringendo gli abitanti a riaccendere il riscaldamento nelle case e nei locali, sempre a causa dell'estrema dinamicit\u00e0 del clima belga.\nStoria.\nLa citt\u00e0 ebbe origine da un piccolo villaggio chiamato Charnoy. Nel 1666 gli Spagnoli vi edificarono una fortezza, che fu chiamata Charles-Roy (Rey Carlos) in onore del re Carlo II di Spagna. L'anno seguente i Francesi la conquistarono ed iniziarono un'opera di espansione ed abbellimento. Luigi XIV accord\u00f2 diversi privilegi agli abitanti della citt\u00e0 nell'ottica di svilupparla sempre pi\u00f9, ma il trattato seguito alla Pace di Nimega del 1678 consegn\u00f2 nuovamente Charleroi agli Spagnoli.\nLa citt\u00e0 ebbe un notevole sviluppo grazie all'industria del carbone, del ferro e del vetro.\nEconomia.\nCentro industriale (siderurgia, industria del vetro, prodotti chimici e apparati elettrici), Charleroi \u00e8 al centro di un vasto bacino carbonifero \u2013 il cui sfruttamento \u00e8 al giorno d'oggi completamente abbandonato \u2013 tale da fare soprannominare l'area intorno alla citt\u00e0 come \"Pays Noir\" (paese nero).\nMonumenti e luoghi d'interesse.\nIl Beffroi (torre campanaria) di Charleroi \u00e8 stato iscritto nella lista dei patrimoni dell'umanit\u00e0 dall'UNESCO.\nMarcinelle.\nUn sobborgo di Charleroi \u00e8 Marcinelle, centro minerario tristemente noto per l'incidente dell'8 agosto 1956 che cost\u00f2 la vita a 262 minatori ed \u00e8 passato alla storia come Disastro di Marcinelle. La miniera di carbone, ormai chiusa da tempo e ristrutturata, ospita un monumento alle vittime e un museo sulla tragedia, con testimonianze sulla dura vita dei minatori.\nSport.\nCalcio.\nLa principale compagine calcistica \u00e8 lo Charleroi, che gioca le gare interne nello Stade du Pays de Charleroi. La locale squadra di calcio a 5 \u00e8 l'Action 21 Charleroi.\nCiclismo.\nNel 2006 Charleroi \u00e8 stata sede di arrivo della 2\u00aa tappa del Giro d'Italia. La scelta dell'anno non fu casuale: infatti in quell'anno ricorreva il 50\u00ba anniversario del disastro di Marcinelle.\nPallacanestro.\nLa principale squadra di pallacanestro rappresentante la citt\u00e0 \u00e8 lo Spirou BC Charleroi."}
{"id": "204186", "revid": "1632387", "url": "https://it.wikipedia.org/wiki?curid=204186", "title": "Il signore delle mosche", "text": "Il signore delle mosche (titolo originale \"Lord of the Flies\") \u00e8 il pi\u00f9 celebre romanzo, nonch\u00e9 la prova d'esordio, dello scrittore inglese William Golding, Premio Nobel per la letteratura 1983. Il libro ha come protagonisti un gruppo di ragazzi britannici bloccati su un'isola disabitata e racconta il loro disastroso tentativo di autogovernarsi. \nScritto nel 1952, fu pubblicato due anni dopo, non riscuotendo molto successo: negli USA vendette meno di 3000 copie nel 1955 prima di andare esaurito. Tuttavia, l'opera divenne un bestseller con 14 milioni di copie vendute nei soli paesi anglofoni, favorito dal grande successo della pubblicazione in edizione economica negli Stati Uniti nel 1959.\nContesto.\nIl libro \u00e8 ambientato nel mezzo di una non specificata guerra nucleare: vi viene descritta passo a passo la discesa nella barbarie di un gruppo di studenti ordinari e dei membri di un coro musicale, abbandonati a se stessi in un luogo paradisiaco totalmente separato dalla moderna civilt\u00e0. I ragazzini, inizialmente ben educati, cominciano un po' alla volta a regredire ad uno stato umano sempre pi\u00f9 primitivo.\nUn aereo precipita in mare, e l'unica salvezza \u00e8 l'isola disabitata che si trova nei pressi. Gli unici sopravvissuti al disastro sono un gruppo di ragazzi inglesi, tutti di buona famiglia borghese nell'et\u00e0 della preadolescenza, assieme ad altri molto pi\u00f9 piccoli; insieme si mettono subito all'opera nel tentativo di auto-organizzarsi e governarsi con regole precise pur essendo senza alcun aiuto n\u00e9 controllo da parte di un'autorit\u00e0 adulta. Ben presto, la loro vita si trasforma in un incubo infernale: qualcosa comincia a non funzionare come dovrebbe, in quanto emergono paure ancestrali del tutto irrazionali e comportamenti antisociali, da cui si sviluppa una vicenda che metter\u00e0 a nudo gli aspetti pi\u00f9 selvaggi e bestiali della natura umana.\n\"Il Signore delle mosche\" rappresenta il manifesto della poetica dell'autore, che pu\u00f2 essere riassunta in questa frase: \"Gli umani producono il male come le api producono il miele\".\nNel 2011, in occasione del centenario della nascita di Golding, la Biblioteca Bodleiana ha esposto al pubblico il manoscritto originale, assieme ad altri \"memorabilia\", tra cui alcune lettere tra l'editore e Golding, in cui si chiede all'autore di tagliare i riferimenti pi\u00f9 espliciti al cristianesimo e alla guerra nucleare.\nStoria.\n1 - Il suono della conchiglia.\nNel mezzo di un'evacuazione un aeroplano britannico si schianta in una remota regione dell'Oceano Pacifico. Ritrovatisi naufraghi su un'isola deserta situata nei pressi, il biondo Ralph in compagnia di un ragazzo occhialuto e sovrappeso (che subito ma a malincuore accetta d'assumere il nomignolo di \"Piggy\", cio\u00e8 maialino) trova una conchiglia marina che, suonata da Ralph come fosse un corno, diventa il primo richiamo in direzione degli altri sopravvissuti. Questo suono fa accorrere un gran numero di ragazzini dispersi, tra cui i gemelli Sam ed Eric, e il gruppo dei coristi, guidato dal fulvo Jack.\nDovuto in gran parte al fatto che Ralph appare capace di riunire i pi\u00f9 piccoli e assumersene per quanto pu\u00f2 la responsabilit\u00e0, questi viene rapidamente eletto \"capo\", anche se non riceve i voti dei membri del coro; ed ecco che il riflessivo e saggio Ralph indicher\u00e0 subito, come uno dei provvedimenti principali da prendere e rispettare, quello di mantenere sempre acceso un fuoco sulla montagna e proteggerlo, affinch\u00e9 il segnale di fumo possa avvertire eventuali navi di passaggio della loro presenza sull'isola.\nI ragazzi decidono inoltre che chi detiene la conchiglia deve avere il diritto di parola, di esprimere quindi la propria opinione alle adunate in assemblea, ottenendo in cambio il silenzio attento di tutti gli altri.\n2 - Fuoco sulla montagna.\nJack organizza il suo gruppo composto dai coristi per una prima battuta di caccia, cosicch\u00e9 diviene il responsabile per l'approvvigionamento di carne fresca; addentratisi all'interno, si dirigono verso la montagna e, ad un certo punto, decidono di provare a vedere se riescono ad accendere un rogo.\nAi due leader naturali s'aggiunge per\u00f2 poco dopo anche un ragazzo tranquillo dall'aria un po' sognante di nome Simon: mentre, anche se divenuto subito accompagnatore nonch\u00e9 consigliere di Ralph, Piggy viene di fatto relegato al ruolo di emarginato dai ragazzi pi\u00f9 grandi e continua fonte di risa e scherno da parte di un po' tutti. Simon intanto, oltre a sovrintendere al progetto di costruzione di alloggi e rifugi, dimostra un istintivo bisogno di proteggere quelli pi\u00f9 piccoli e indifesi, prendendosene cura.\n3 - Capanne sulla spiaggia.\nComincia anche ad aleggiare poi tra i ragazzi la paura riguardante la presenza di una indefinibile \"Bestia\". Alcuni fanno riferimento ad un presunto mostro che vivrebbe all'interno, un demone ignoto ancestrale che terrorizza i giovani; ci\u00f2 si insinua sempre pi\u00f9 nell'animo dei ragazzi fino a quando non render\u00e0 a tutti la vita sempre pi\u00f9 terribile.\nOgnuno dei ragazzi deve quindi iniziare ad adattarsi come meglio pu\u00f2 alla nuova situazione venutasi a creare; si cominciano a costruire i rifugi e a raccogliere le prime provviste di cibo e acqua; questa parvenza di ordine per\u00f2 deteriora rapidamente e dopo un po' la maggior parte di loro inizia a non preoccuparsi pi\u00f9 molto di queste fondamentali necessit\u00e0 quotidiane e trascorre invece la giornata tranquillamente a giocare e a mangiare frutti appena colti. Il tempo passa e i ragazzi si abituano sempre pi\u00f9 a quel modo di vivere fatto di giochi e divertimento, dimenticando spesso anche di tenere il fuoco acceso.\n4 - Facce dipinte e capelli lunghi.\nJack, il quale ha iniziato implicitamente una lotta di potere con Ralph, con Roger e i pi\u00f9 avventurosi, gi\u00e0 abbastanza insofferenti della pacata, seria e tranquilla disciplina imposta con autorevolezza da Ralph, provano ad inoltrarsi verso l'interno; come segno di riconoscimento e distinzione, ma anche per mimetizzarsi nel mezzo del bosco, si dipingono le facce col nero del legno carbonizzato. Sommato ai capelli che gi\u00e0 scendono un po' a tutti lunghi sulle spalle, la pittura li fa sembrare degli autentici selvaggi primitivi.\nAd un certo punto, i suoi seguaci, lanciandosi in una caccia al maiale, abbandonano i posti che erano stati assegnati loro a guardia del focolare. Proprio in quel frangente una nave passa nelle vicinanze dell'isola. Tuttavia, essendo assente il segnale di fumo, nessuno dell'equipaggio si accorge dei naufraghi, pertanto l'imbarcazione prosegue ignara per la sua destinazione, senza essere stata allertata.\n5 - Una bestia dal mare.\nBen presto la coesione dei due gruppi (uno addetto al fuoco e alle abitazioni e l'altro addetto all'approvvigionamento di selvaggina) perde la sua ragion d'essere ed il ruolo di comandante in capo svolto fino ad allora da Ralph comincia a venir meno: si tralascia quindi la costruzione delle capanne e il tentativo di organizzazione di Ralph viene distrutto. Messa l'autorit\u00e0 di quest'ultimo in discussione, prende sempre pi\u00f9 il suo posto al comando Jack col suo gruppo di cacciatori, abbandonati ormai alla vita selvaggia e alla superstizione pi\u00f9 arcaica.\nFortemente irritato dalla piega che hanno preso gli eventi, Ralph considera e medita sulla possibilit\u00e0 di lasciare la sua posizione di comando, ma viene convinto a non farlo da Piggy con il sostegno di Simon. Piggy si fa infine strada nel cuore dei pi\u00f9 piccoli, convincendoli che, forse, la terribile bestia possa essere un enorme mostro marino che durante la notte nuota verso la riva in cerca di cibo.\n6 - Una bestia dal cielo.\nMentre Jack inizia a tramare con i suoi contro la leadership di Ralph, i gemelli \"Sammeric\", ora addetti al mantenimento del segnale di fumo, intravedono nel buio il cadavere di un pilota ancora attaccato al suo paracadute, appeso ai rami d'un grande albero. Scambiando in un primo momento il corpo dell'uomo con la bestia che spaventa i pi\u00f9 piccini, corrono a perdifiato ai rifugi che Ralph, con la collaborazione di Simon ha appena finito di far costruire, con l'intento d'avvertire tutti del pericolo.\nQuest'avvenimento inaspettato sembra sollevare nuove tensioni tra Jack e Ralph: il cacciatore promette infatti da parte sua di partire immediatamente assieme ai suoi per andare ad uccidere la fantomatica 'Bestia'; anzi, pensa di portare il gruppo dall'altra parte dell'isola, e l\u00ec magari innalzare un fortino, da cui poter dominare con lo sguardo e controllare tutta la zona circostante.\n7 - Ombre e grandi alberi.\nI cacciatori sono lanciati sulle tracce di un branco di cinghiali selvatici e ne hanno preso uno, ne riescono oramai a seguire la pista con agilit\u00e0, la direzione \u00e8 chiara; preso da smania di protagonismo ad un certo punto Jack impone agli altri una prova di coraggio, addentrarsi cio\u00e8 sempre pi\u00f9 verso l'interno l\u00e0 ove si erge una montagna pietrosa - battezzata \"Castle Rock\" - la quale potrebbe anche esser il vero luogo di residenza, sostiene, della bestia misteriosa.\nMa solamente il suo gi\u00e0 fanatico e un po' sadico alleato e sostenitore Roger sembra disposto a seguirlo ad occhi chiusi; Ralph, che non ha potuto sottrarsi dal dimostrare di non avere paura, va avanti per un po' tra le ombre dei grandi alberi assieme agli altri due, fino a che non li convince a desistere.\n8 - Un dono per le tenebre.\nQuest'ultimo fatto, sommato ai precedenti, rafforza ancor pi\u00f9 l'intenzione di Jack di scalzare l'avversario dal posto di comando tramite una specie di 'insurrezione generale'; ma avendo ricevuto ancora una volta ben poco sostegno dalla comunit\u00e0 Jack, Roger ed un altro ragazzo abbandonano i rifugi per formare una trib\u00f9 autonoma separata.\nPoco alla volta per\u00f2 riescono ad attrarre a s\u00e9 nuove reclute sottraendole al gruppo principale, anche grazie ad un affascinante rituale in cui i loro membri, addentando carne di maiale, si dipingono il volto realizzando poi strane danze ed offrendo sacrifici in onore della bestia (o per cercare d'attirarla a s\u00e9). La testa di un maiale ucciso precedentemente da Jack, infilzata su un palo e attorniata dagli insetti, diventa il loro totem primario. \n9 - Una visione di morte.\nSimon intanto (probabilmente affetto da epilessia), s'allontana da solo per riflettere fino a quando non incappa nella testa di maiale mozzata lasciata da Jack come offerta alla bestia; il ragazzo, vedendola brulicare di mosche, la immagina immediatamente come \"Il Signore delle mosche\" (epiteto fenicio del dio Belzeb\u00f9) ed ha l'allucinazione che stia parlando con lui. Questa 'testa parlante' pare rivelargli allora ch'essi non sarebbero mai riusciti a fermarlo in quanto si trova gi\u00e0 all'interno di tutti loro, avendo contagiato gli animi dei ragazzi.\nLungo la via del ritorno anche Simon individua il paracadutista morto scambiato per la bestia, ed \u00e8 cos\u00ec il primo ed unico membro del gruppo a riconoscere finalmente la 'verit\u00e0': il presunto mostro non \u00e8 altro che un semplice cadavere umano il cui corpo privo di vita viene fatto muovere scompostamente dal vento. Il ragazzo spera di trovare il prima possibile Ralph per rivelargli la scoperta appena fatta; mentre febbricitante ritorna barcollando alla spiaggia trova invece la trib\u00f9 di Jack nel bel mezzo di una festa tribale dei cacciatori.\nIntenti a danzar mezzi nudi attorno al focolare circondati dalle tenebre, i ragazzi scambiano lo stesso Simon per la bestia, che viene cos\u00ec assassinato dalle lance scagliate dai compagni che paiono essere stati colti da un delirio frenetico.\n10 - La conchiglia e gli occhiali.\nJack e la sua banda di selvaggi decidono che devono rubare gli occhiali a Piggy, unico mezzo che possa permettere a loro di accendere il fuoco all'interno dell'isola; compiono cos\u00ec un'incursione al campo di Ralph riuscendo ad entrarne in possesso degli occhiali e tornano poi di corsa alla loro dimora a Castle Rock. Ralph, che ormai \u00e8 stato abbandonato dalla maggior parte dei suoi iniziali sostenitori, si dirige in direzione della rocca per confrontarsi faccia faccia con Jack e cercare di recuperar gli occhiali di Piggy, senza i quali il ragazzino non riesce a vedere ad un palmo dal naso.\n11 - Il Castello.\nPortando con s\u00e9 l'ultimo simbolo d'autorit\u00e0 rimastogli, la conchiglia, accompagnato da Piggy e dai gemelli, Ralph arriva all'accampamento della trib\u00f9 del rivale e chiede a Jack che gli venga immediatamente restituito quello che per il povero Piggy \u00e8 un oggetto prezioso in quanto senza di essi non riesce a vedere nulla. Ma una parte della trib\u00f9 li ha gi\u00e0 accerchiati prendendoli alle spalle; i gemelli vengono fatti prigionieri mentre Roger, facendo precipitare un masso dal punto in cima al dirupo ove si trova in osservazione, uccide Piggy e manda in frantumi la conchiglia. Ralph riesce a stento a fuggire, mentre Sam ed Eric vengono torturati fino a quando non accettano anch'essi di unirsi alla trib\u00f9 di Jack.\n12 - Il grido dei cacciatori.\nLa mattina seguente Jack ordina ai suoi sottoposti, il branco, di cercare il nemico costituito ora solo da Ralph ma, non trovandolo, decide di dar fuoco all'intera isola per cercare di bloccarlo ed infine ucciderlo. La caccia all'uomo prosegue frenetica con le fiamme che avanzano sempre pi\u00f9 e al ragazzo non resta che tuffarsi a capofitto in fuga nella foresta e correre verso la spiaggia, attendendo la morte. Qui per\u00f2 si imbatte fortunatamente in un ufficiale di marina la cui nave militare, essendo stata attratta dal fumo, si era fermata proprio in quel momento davanti all'isola.\nRalph piange disperato per le morti atroci capitate a Simon e Piggy e per la fine dell'innocenza che l'oscurit\u00e0 ha portato a tutti loro. Nel chiedere le prime informazioni sullo stato dei presenti - oramai son sopraggiunti anche gli altri - l'ufficiale chiede: \"Non avrete mica ammazzato nessuno, spero\". L'uomo per\u00f2 venuto a conoscenza dei due delitti rimarr\u00e0 dapprima sconvolto, ma poi commosso e imbarazzato dalle lacrime del gruppo, in cui \u00e8 rimasto indelebile il ricordo della terribile avventura appena vissuta.\nPersonaggi.\nRalph.\nUno dei protagonisti, il leader del gruppo, ha 12 anni e mezzo, inizialmente eletto con metodo democratico dai naufraghi. Per il buon senso che lo contraddistingue e per il ruolo che ricopre, a lui spetta organizzare la difesa del fuoco (che egli stesso indica come unico mezzo di salvezza per loro), la creazione dei rifugi e la scelta delle leggi. Spetta a lui anche la prima parola nelle assemblee dal momento che detiene la conchiglia, da lui stesso trovata e scelta convenzionalmente come strumento di richiamo sociale.\nRalph si presenta come personaggio 'buono' e saggio in contrapposizione all'antagonista negativo e pi\u00f9 'malvagio' rappresentato da Jack. Quantomeno inizialmente, tuttavia, egli si dimostra anche notevolmente altezzoso e distaccato, convinto di essere l'unico in grado di delineare un piano rispetto alla massa dei sopravvissuti.\nPiggy.\nUn ragazzino grassottello e asmatico fatto immediatamente oggetto di umiliazioni ed insolenze, ma \u00e8 anche l'autentica mente pensante della compagnia, la memoria pi\u00f9 viva di quell'umanit\u00e0 cos\u00ec improvvisamente abbandonata a se stessa: rappresenta la ragione assoluta, l'uomo civilizzato (per quel poco che ne rimane), quella parte dell'animo umano che per farsi accettare e capire e per ricercare un ruolo importante nel mondo ha bisogno di regole. Dimostra anche di essere un tipo nostalgico quando ricorda pi\u00f9 volte a Ralph le proprie abitudini a casa.\nAlmeno all'inizio, \u00e8 molto ricercato dagli altri perch\u00e9 \u00e8 l'unico a disporre di un paio di occhiali grazie ai quali poter accendere il fuoco, utilizzando le lenti riflettenti i raggi del sole. Il suo nome vero \u00e8 sconosciuto: Piggy infatti \u00e8 un soprannome derisorio, ovvero \"Maialino\", il che lo identifica subito come potenziale vittima sacrificale.\nJack.\nAlto, magro e con i capelli rossi, \u00e8 un tipo forte, impulsivo e dal carattere alquanto aggressivo; \u00e8 un patito della caccia e costituisce l'espressione dell'istinto pi\u00f9 violento e represso dell'animo umano. Ambisce a divenire guida della comunit\u00e0; il suo carattere degenera progressivamente in atti di violenza gratuita e crudelt\u00e0. Jack inoltre mostra spesso un comportamento arrogante.\nCerca il riconoscimento della propria virilit\u00e0: vuole essere il 'grande' del gruppo e cerca di dimostrare la sua \"superiorit\u00e0\" cacciando e conquistando la stima degli altri coetanei e bambini pi\u00f9 piccoli, facilmente impressionati anche dalle cantilene stupide o dai racconti, esagerati, o dai giochi evocativi della caccia. Pu\u00f2 essere considerato come metafora del politico irrazionale e autoritario (o a un dittatore assoluto), che detiene il potere sfruttando la forza fisica, la superstizione e gli istinti pi\u00f9 arcaici dell'essere umano.\nSimon.\nMolto timido, spesso ha paura di dire la sua opinione perch\u00e9 teme il giudizio altrui. Non viene mai ascoltato ed invece sempre preso in giro. Dopo esser fuggito dal gruppo scopre casualmente che la fantomatica 'bestia' non esiste affatto, notizia che per\u00f2 non riuscir\u00e0 a comunicare a nessuno perch\u00e9 viene ucciso. Il ragazzo pare soffrire di epilessia, malattia che gli altera il flusso di coscienza e che gli provoca svenimenti e allucinazioni, come fosse un moderno sciamano: in lingua ebraica Shim'on significa \"sentire-ascoltare\", \u00e8 quindi 'colui che ascolta' ed il Signore delle mosche si paleser\u00e0 a voce difatti solamente a lui.\nNell'ambito del simbolismo del romanzo, Simon rappresenta il personaggio pi\u00f9 spirituale, una sorta di profeta visionario; esemplare il suo colloquio immaginario proprio col \"Signore delle mosche\", la testa di maiale donata da Jack e dal suo gruppo alla bestia. La sua morte rappresenta la perdita della verit\u00e0, dell'innocenza e del buon senso.\nRoger.\nRoger \u00e8 l'aiutante di Jack, rappresenta la parte veramente violenta dell'essere umano, l'istinto malefico. Infatti, sin dall'inizio \u00e8 evidenziata la sua tendenza a fare cattiverie e a lanciare sassi ai pi\u00f9 piccoli (indifesi e innocenti), frenato a far loro del male solo dal suo retaggio d'educazione. La sua violenza si sprigiona quando si allea con Jack, diventa definitivamente cattivo e uccide Piggy oltre a ferire gravemente i gemelli.\nSam e Eric.\nI gemelli della comunit\u00e0. Sono estremamente uniti, fanno tutto insieme e sono pertanto chiamati \"Sammeric\". Il loro compito diventa quello di mantenere acceso il fuoco. Nella parte finale del romanzo, vengono costretti da Jack ad allearsi con lui.\nTemi principali e mondo ideale dello scrittore.\nIl tema predominante del romanzo riguarda la visione pessimista, circa la concezione dell'uomo, che l'autore crede intrinsecamente \"cattivo\", sia in natura che in societ\u00e0. Difatti, lo stesso Golding scriver\u00e0 che: \"\"L'uomo produce il male come le api producono il miele\u201d.\"\nTotalitarismo e influenza delle masse.\nGolding semplifica all'estremo gli eventi sull'isola per poter arrivare a definire la scintilla elementare che pu\u00f2 far scaturire la nascita dei totalitarismi. I bambini infatti si ritrovano soli su un'isola che offre loro cibo e acqua, su cui non si soffre il freddo e dove \u00e8 facile costruirsi un riparo dalle intemperie. Le uniche due paure latenti sono la paura di ci\u00f2 che pu\u00f2 avvenire loro durante il sonno (che chiameremo paura primaria) e la paura di non essere pi\u00f9 salvati (che chiameremo paura secondaria).\nIn questo contesto, tra i due leader, il razionale Ralph e l'istintivo Jack, vince quest'ultimo poich\u00e9 propone al gruppo l'eliminazione della belva affrontandola con coraggio (eliminazione della paura primaria), contro la proposta debole e pi\u00f9 a lungo periodo di Ralph di tenere sempre un fuoco acceso (eliminazione della paura secondaria) per non rischiare di non essere avvistati da una nave di passaggio. Se pensiamo alla nascita dei totalitarismi, chi \u00e8 riuscito a cavalcare l'onda di paure che minavano l'istinto di sopravvivenza delle masse ha preso facilmente il sopravvento potendo permettersi misfatti aberranti in una apparente accondiscendenza collettiva. La collettivit\u00e0 infatti inizialmente \u00e8 portata a tollerare al leader i misfatti pi\u00f9 crudeli perch\u00e9 li considera un male necessario e/o temporaneo, e il proprio capo, pur con qualche difetto, l'unico in grado di condurli in salvo. Solo col tempo si acquisisce la consapevolezza di essere invece soggiogati al capo e che non si \u00e8 pi\u00f9 in grado di uscirne con le sole proprie forze.\nSono cause improvvise provenienti dall'esterno, che il potere costituito dal tiranno non \u00e8 riuscito a contenere, che liberano le masse dai lacci che le tenevano soggiogate, ridando loro la forza e il coraggio per ribellarsi. Nel racconto, l'orientamento del branco verso i dettami di Jack svanisce improvvisamente con l'arrivo del capitano, rappresentando quest'ultimo una forza esterna di elevato potere in grado di determinare, con la sua sola presenza, la liberazione dall'oppressore. Vi \u00e8 un punto di non ritorno in tutti i totalitarismi in cui il capo diventa agli occhi dei seguaci un oppressore e l'equilibrio del suo governo passa da stabile a instabile. Questo punto di non ritorno \u00e8 determinato dalla sopravvenuta consapevolezza delle masse dell'inefficacia del capo nel raggiungimento degli scopi prefissati, maturata dalla constatazione di promesse fatte dal capo durante la propria ascesa al potere e mai mantenute, e che lo stesso avr\u00e0 quasi sicuramente mostrato come in fase di perenne ultimazione, controllando e gestendo ad hoc l'informazione nel tentativo di allontanare il pi\u00f9 possibile la verit\u00e0 dagli occhi dei propri seguaci.\nMa una paura che mini l'istinto di sopravvivenza dell'individuo pu\u00f2 essere essa stessa creata ad arte da chi persegue il potere affinch\u00e9 possa pi\u00f9 facilmente controllare le masse: nel racconto, il principale promotore della \"belva\" \u00e8 Jack stesso (gli altri bambini, compreso Ralph e Piggy, evitano di parlarne, talmente ne sono terrorizzati!). Jack capisce questa debolezza del gruppo e vuole cavalcarla per la conquista del potere: decide quindi di affrontare la belva e sconfiggerla ed in questo modo guadagna il consenso del gruppo, a scapito del democratico Ralph. Una volta al potere, egli stesso sceglie di mantenere in vita la belva, idolatrandola e rabbonendola anche a mezzo di sacrifici umani per alimentarne la paura. Ci\u00f2 permette a Jack di esercitare facilmente il controllo sul gruppo: ogni bambino si trova bloccato all'interno del perimetro del recinto per paura della belva e impossibilitato a contraddire Jack e i suoi colonnelli, per paura di diventare dono sacrificale. \u00c8 questa la sorte che spetta a Ralph, in quanto unica possibile unit\u00e0 destabilizzante. Per il resto del gruppo, nessuna via d'uscita se non il perseguimento dello stesso potere costituito e il rispetto delle regole, unica possibilit\u00e0 per tentare di scalare qualche grado nella gerarchia del potere e migliorare cos\u00ec il proprio status sociale.\nOpere derivate.\nCinema.\nSono stati prodotti tre adattamenti cinematografici del romanzo:\nUn quarto adattamento, ora al femminile, \u00e8 stato annunciato dalla Warner Bros. nel 2017, ma il progetto \u00e8 stato in seguito abbandonato. Nel 2019 si \u00e8 cominciato a parlare nuovamente dell'adattamento al femminile, che sarebbe stato diretto da Luca Guadagnino. Un adattamento al femminile \u00e8 uscito nel 2018, \"Ladyworld.\"\nIl libro \u00e8 citato anche nel film del 2012 \"Il lato positivo\", diretto da David O. Russel.\nLetteratura.\nLa cittadina di Castle Rock, che compare in numerosi romanzi e racconti di Stephen King, deve il suo nome al fortino che appare ne \"Il signore delle mosche\". Il romanzo stesso compare nelle sue opere \"Cujo\", \"Misery\" e \"Cuori in Atlantide\", e lo stesso King ha scritto l'introduzione all'edizione del 2011 de \"Il signore delle mosche\", per celebrare il centesimo anniversario della nascita di William Golding."}
{"id": "204187", "revid": "547992", "url": "https://it.wikipedia.org/wiki?curid=204187", "title": "Ilaria D'Amico", "text": "Specializzata nel ramo sportivo, ha anche seguito la cronaca politica italiana e internazionale; sulla piattaforma in chiaro ha lavorato per Rai e LA7, mentre sulla \"Pay TV\" ha lavorato dal 2003 al 2020 per Sky Sport, testata di Sky Italia, come \"anchorwoman\" delle trasmissioni dedicate al campionato di serie A e, negli ultimi due anni di permanenza nella rete, della UEFA Champions League.\nVanta anche esperienze nel campo della narrativa, con un romanzo pubblicato nel 2012, \"Dove io non sono\".\nBiografia.\nStudentessa in giurisprudenza alla \"Sapienza\" di Roma, era inizialmente orientata all'avvocatura come penalista, ma, come raccont\u00f2 in seguito, sarebbe stata pi\u00f9 propensa a intraprendere la carriera in magistratura per evitare di assumere la difesa di imputati il cui comportamento non approvasse eticamente; i suoi studi terminarono comunque a quattro esami dalla laurea a 24 anni nel 1997 perch\u00e9 ricevette la chiamata di Renzo Arbore, conosciuto tramite l'amico di famiglia Arnaldo Santoro, che la volle a \"Rai International\" nel programma televisivo \"La giostra del gol\", trasmissione calcistica destinata agli italiani all'estero.\nLa scelta di Arbore fu motivata dalla sua convinzione che Ilaria D'Amico incarnasse il prototipo di donna mediterranea che risultasse familiare all\"'audience\" televisiva del programma.\nAttivit\u00e0 giornalistica e televisiva.\nGrazie alla collaborazione con Gianfranco De Laurentiis che curava la parte editoriale della trasmissione, D'Amico acquis\u00ec padronanza della materia calcistica, che le permise di assumere la conduzione, su quello stesso canale, degli speciali relativi ai mondiali del 1998 e successivamente agli europei del 2000.\nDivenuta giornalista pubblicista nel 2001, fu successivamente a Rai Tre per \"Cominciamo bene Estate\", la cui conduzione mantenne per tre stagioni in coppia con Corrado Tedeschi.\nA novembre 2002 debutt\u00f2 sulla piattaforma satellitare conducendo per Stream \"W l'Italia\", programma di intrattenimento giornalistico con Sandro Curzi e Vittorio Feltri.\nCon la fusione di Stream e TELE+ in Sky Italia pass\u00f2 nel 2003 alla nuova emittente conducendo \"SKY Calcio show\", approfondimento delle partite di Serie A; in chiaro continu\u00f2 sulla TV pubblica con la conduzione di una stagione di \"Italia che vai\" (Rai Uno, 2003-04) e \"Timbuctu\" nell'estate del 2004 su Rai Tre mentre per Mediaset nel 2004-05 condusse la stagione di debutto di \"Campioni, il sogno\" su Italia 1.\nIl 20 marzo 2006, su Sky TG24, and\u00f2 in onda un'intervista di 31 minuti realizzata da Ilaria D'Amico all'allora presidente della Libia Mu\u02bfammar Gheddafi in una tenda nel deserto nordafricano.\nNel 2009 ricevette il Premio Ischia come \u00abGiornalista sportivo dell\u2019anno\u00bb.\nConduttrice per quattro anni del \"magazine\" televisivo \"Exit\" su LA7, nel 2011 abbandon\u00f2 la piattaforma in chiaro a seguito di un contratto triennale di esclusiva firmato con Sky Italia.\nOltre a condurre \"Sky Calcio show\" fino a tutta la stagione 2017-18, fu la presentatrice del programma di Sky TG 24 \"Lo spoglio\", tribuna politica dei candidati alle elezioni politiche del 2013.\nNell'estate 2018 termin\u00f2 la conduzione, dopo 15 edizioni, di \"Sky Calcio show\" per passare all'impegno infrasettimanale della trasmissione d'approfondimento della Champions League, mantenuto per ulteriori due stagioni finch\u00e9, nell'estate 2020, D'Amico comunic\u00f2 la sua volont\u00e0 di non proseguire a lavorare nel giornalismo sportivo; qualche mese pi\u00f9 tardi rivel\u00f2 che una delle principali cause che acceler\u00f2 una decisione comunque valutata da tempo fu la malattia e successiva morte della sua sorella maggiore, avvenuta un mese dopo il suo ritiro da conduttrice.\nAltre attivit\u00e0.\nIlaria D'Amico vanta attivit\u00e0 e frequentazioni nel mondo cinematografico: nel 2006 fu doppiatrice del personaggio di Saphira nel film anglo-americano \"Eragon\" di Stefen Fangmeier e, l'anno successivo, fu la co-conduttrice della \"Notte degli Oscar\" per Sky Cinema insieme ad Alessia Ventura e Nicola Savino, esperienza replicata nel 2008 insieme a Fabio Volo.\nInoltre, ancora nel 2008, interpret\u00f2 s\u00e9 stessa nel film di Sergio Martino \"L'allenatore nel pallone 2\".\nSostenitrice della tutela delle libert\u00e0 personali, nel 2005 fu tra le attiviste di richiamo che prestarono il proprio volto e la propria voce alla propaganda per la partecipazione ai referendum abrogativi della discussa legge 40 sulla procreazione medicalmente assistita.\nNel 2011 fu tra le co-autrici di un libro bianco, e moderatrice del convegno \"a latere\", \"SorElle d'Italia: 15 proposte concrete per migliorare la vita delle donne\", organizzato da \"Elle\".\nPrest\u00f2 anche il suo volto alla campagna del 2012-13 \"Per un futuro senza fame\" di Oxfam, della cui sezione italiana \u00e8 una degli ambasciatori.\nA maggio 2012 Ilaria D'Amico esord\u00ec nella narrativa con il romanzo \"Dove io non sono\" (Bompiani), ambientato nel New Jersey di met\u00e0 anni ottanta.\nNella prima serata del Festival di Sanremo 2013 fu una dei sette estemporanei \"proclamatori\" accoppiati a ciascuno degli artisti in gara, che avrebbero dovuto annunciarne il brano scelto per proseguire la competizione.\nIn quello stesso anno fece anche una breve apparizione nel 20\u00ba episodio della seconda stagione di \"Una mamma imperfetta\", di Ivan Cotroneo e Stefano Chiantini, anche in tale occasione come interprete di s\u00e9 stessa.\nVita privata.\nGi\u00e0 legata all'imprenditore Rocco Attisani, padre del maggiore dei suoi due figli, \u00e8 impegnata sentimentalmente dal 2013 con il calciatore Gianluigi Buffon, con cui ha avuto nel 2016 il suo secondo figlio.\nNel 2015 Ilaria D'Amico fu indagata dalla procura di Roma per mancato versamento dell'IRPEF tra il 2009 e il 2011, irregolarit\u00e0 alla quale risult\u00f2 completamente estranea.\nNel 2018 fu infatti condannato il suo commercialista, responsabile di appropriazione indebita di pi\u00f9 di un milione di euro della presentatrice e di omissione di versamenti all'agenzia delle entrate."}
{"id": "204188", "revid": "1728", "url": "https://it.wikipedia.org/wiki?curid=204188", "title": "Piazza Barberini", "text": "Piazza Barberini \u00e8 una piazza dell'attuale centro storico di Roma situata nella sella tra il colle Quirinale e gli Horti Sallustiani, in cima alla salita di via del Tritone e all'incrocio con la strada Felice. Prende il nome dal Palazzo Barberini che vi si affaccia, sebbene il suo attuale ingresso sia in via delle Quattro Fontane. Essa sorge su un'area che fino al XIX secolo era uno spazio extraurbano.\nDescrizione.\nAl centro della piazza \u00e8 posta la Fontana del Tritone realizzata da Gian Lorenzo Bernini nel 1643 su commissione del papa Urbano VIII Barberini. \u00c8 in travertino e presenta, tra le code dei quattro delfini che sorreggono il tritone, due stemmi dei Barberini. All'angolo con via Veneto si trova la Fontana delle Api, l'insetto simbolo dei Barberini.\nDa questa piazza, partendo proprio dalla fontana, fino al XVIII secolo partiva il carro che trasportava in corteo i cadaveri trovati sfigurati, per metterli in mostra nei punti pi\u00f9 trafficati della citt\u00e0, affinch\u00e9 se ne potesse riconoscere l'identit\u00e0.\nDalla piazza si dirama via Veneto, la strada resa famosa dal film di Federico Fellini \"La dolce vita\". Sulla piazza si svolge anche la celebre corsa sfrenata della Bianchina di Ugo Fantozzi nel film \"Fantozzi va in pensione\"."}
{"id": "204191", "revid": "125034862", "url": "https://it.wikipedia.org/wiki?curid=204191", "title": "Verdena (album)", "text": "Verdena \u00e8 il primo album del gruppo musicale Verdena, pubblicato il 24 settembre 1999.\nNel 2019 il disco \u00e8 stato ripubblicato in occasione del suo 20\u00ba anniversario, arricchito da un secondo CD contenente demo, brani live e inediti.\nTracce.\nXX\u00b0 anniversary edition (2019)\nCD2 - 5 RELITTI, 2 RESIDUI, 2 AVANZI E 1 DEMO"}
{"id": "204195", "revid": "4327", "url": "https://it.wikipedia.org/wiki?curid=204195", "title": "Pomino Rosso Riserva", "text": ""}
{"id": "204196", "revid": "4327", "url": "https://it.wikipedia.org/wiki?curid=204196", "title": "Pomino Vin Santo Bianco", "text": ""}
{"id": "204197", "revid": "4327", "url": "https://it.wikipedia.org/wiki?curid=204197", "title": "Pomino Vin Santo Rosso", "text": ""}
{"id": "204199", "revid": "767487", "url": "https://it.wikipedia.org/wiki?curid=204199", "title": "Duncan James", "text": "Biografia.\nCresciuto nelle cittadine inglesi di Bournemouth e di Sidemouth, insieme alla sola madre (Fiona Inglis) e ai nonni materni, in seguito all'abbandono del padre (Simon Roscoe).\nCarriera.\nMembro del gruppo dei Blue, tra il 2000 e il 2004, con il quale ha ottenuto grande successo. Dopo lo scioglimento del gruppo si \u00e8 dedicato alla carriera solistica. Ha pubblicato il singolo: \"I Believe My Heart\", in duetto con Keedie tratto dal musical di Andrew Lloyd Webber \"Woman In White\", \u00e8 stato un successo ed \u00e8 entrato nelle classifiche inglesi al n.2 alla fine del 2004. Nel febbraio del 2004 \u00e8 diventato padre di una bimba, Tianie Finn, dalla sua ex fidanzata Claire.\nAssieme ai Blue, Duncan ha venduto cifre da capogiro, non solo in Gran Bretagna ma in tutto il mondo. I Blue hanno al loro attivo 9,5 milioni di album e 3,5 milioni di singoli.\nNei mesi di giugno e luglio 2005 Duncan e gli altri tre Blue si sono esibiti in un tour d'addio che ha visto tappe anche italiane.\nNel 2005 Duncan ha firmato un contratto come solista con la Innocent Records, che gli ha permesso di passare un anno a scrivere e registrare il suo primo album lavorando con luminari quali Stephen Lipson (Annie Lennox, Simple Minds), Andreas Carlsson (Britney Spears, *N Sync) e Peter Vettese (Bee Gees, Beverly Knight, Darren Hayes).\nDopo avere venduto 13 milioni di dischi e piazzato quaranta singoli al numero uno in tutto il mondo con i Blue, pop band di successo planetario, Duncan James torna sulla scena musicale come solista col singolo \"Sooner or Later\".\n\"Sooner or Later\" precede la pubblicazione dell'album di debutto di Duncan come solista, \"Future Past\", raccolta di brani pop ad alto potenziale, uscito nei negozi il 9 giugno del 2006.\nIl Secondo singolo estratto \u00e8 \"Can't Stop a River\" scritta per lui da Seal, mentre il terzo \u00e8 \"Amazed\".\nMomentaneamente ha deciso di lasciare la carriera musicale, dedicandosi al pattinaggio su ghiaccio con la quale compagnia, tra breve, sar\u00e0 in tour sino a giugno inoltrato.\nQuesta sua passione la coltiva partecipando al reality \"Dancing On Ice\", versione inglese di \"Notti sul ghiaccio\". A luglio ha iniziato la tourn\u00e9e interpretando Billy Flynn nel musical \"Chicago\", coronando il suo sogno di diventare attore teatrale. Sempre nel 2007 \u00e8 tra gli ospiti dell'evento e ad inizio 2008 nel reality show per un totale di 7 puntate; \u00e8 ambasciatore in Festival4Stars e presenta 4 puntate dello show Plus One, inoltre \u00e8 stato ospite nel programma Betty speak. Nello stesso anno ha recitato in uno dei ruoli principali a Londra nel musical \"Legally Blonde\", il musical tratto dal film \"La rivincita delle bionde\". Nel 2010 \u00e8 ritornato come presentatore da gennaio a giugno dello show serale Scream ed \u00e8 stato giudice nel programma Don't. Nel 2011 lo si rivede nell'Eurovision Song Contest 2011 con i Blue ed \u00e8 in tour nel Regno Unito.\nNel 2009 viene chiamato dalla BBC per rivelare i risultati britannici del voto dell'Eurovision Song Contest 2009, durante la diretta televisiva (seguita da oltre 125 milioni di telespettatori) della finale.\nSu Sky1 \u00e8 chiamato a condurre il programma \"Grease: The school musical\" che lo vede come giudice dei ragazzi che vi parteciperanno. Insieme a lui Stacey Haynes e Zoe Tyler.\nVita privata.\nHa una figlia, Tianie-Finn, avuta nel 2004 dall'ex fidanzata Claire Grainger. Successivamente dopo essersi lasciato ha fatto coming out come bisessuale. Nel 2019 annuncia di essersi fidanzato con Rodrigo Reis e dichiara ufficialmente di essere gay."}
{"id": "204200", "revid": "4327", "url": "https://it.wikipedia.org/wiki?curid=204200", "title": "Primitivo di Manduria Dolce Naturale", "text": ""}
{"id": "204201", "revid": "4327", "url": "https://it.wikipedia.org/wiki?curid=204201", "title": "Primitivo di Manduria Liquoroso Dolce Naturale", "text": ""}
{"id": "204203", "revid": "4327", "url": "https://it.wikipedia.org/wiki?curid=204203", "title": "Primitivo di Manduria Liquoroso Secco", "text": ""}
{"id": "204204", "revid": "599013", "url": "https://it.wikipedia.org/wiki?curid=204204", "title": "Prosecco di Conegliano-Valdobbiadene (tranquillo)", "text": "Il Conegliano-Valdobbiadene \u00e8 la tipologia tranquilla dell'omonimo Prosecco di Conegliano-Valdobbiadene (oggi chiamato solamente il Conegliano Valdobbiadene), vino DOCG della sola parte collinare della provincia di Treviso.\nStoria.\n\u00c8 la versione del Conegliano Valdobbiadene pi\u00f9 antica prima che si diffondesse in maniera massiccia il Metodo Martinotti-Charmat. Viene venduto e consumato quasi esclusivamente a livello locale ed \u00e8, nel formato sfuso, il vino bianco per \"antonomasia\" nel Veneto (eccetto la provincia di Verona dove invece lo \u00e8 il Soave).\nAbbinamenti consigliati.\nMinestre e frittata.\nProduzione.\n\"Provincia, stagione, volume in ettolitri\""}
{"id": "204212", "revid": "599013", "url": "https://it.wikipedia.org/wiki?curid=204212", "title": "Recioto della Valpolicella", "text": "Il Recioto della Valpolicella \u00e8 un vino rosso passito dolce DOCG del Veneto prodotto esclusivamente nella Valpolicella in provincia di Verona da vitigni autoctoni quali Corvina, Corvinone (nella misura massima del 50% in sostituzione della Corvina), Rondinella ma anche in percentuali minori con Forselina, Negrara e Oseleta. La Molinara uscita recentemente dal disciplinare \u00e8 comunque permessa. Sono le stesse uve che vengono utilizzate per la produzione dell'Amarone.\nMetodo di produzione.\nIl Recioto della Valpolicella \u00e8 \"l'antesignano\" dell'Amarone, ritenuto quest'ultimo un \"Recioto mancato\" ed ha lo stesso procedimento produttivo eccetto che per la parte finale, dove la fermentazione degli zuccheri che si trasformano in alcool viene interrotta ottenendo un vino dolce. Le etichette storiche dell'Amarone infatti portano la dicitura \"Recioto Amarone della Valpolicella\".\nStoria.\nLe prime tracce del \u201cRecioto della Valpolicella\u201d si hanno nel quarto secolo dopo Cristo, quando Cassiodoro descriveva l\u2019Acinatico come un vino dolce, \u00abregio per colore... denso e carnoso\u00bb, ottenuto da una speciale tecnica d'appassimento delle uve, per cui \u00e8 stato ritenuto identificabile come l\u2019antenato del \u201cRecioto della Valpolicella\u201d.\nIl nome deriva dal termine dialettale \"recia\", cio\u00e8 orecchia, perch\u00e9 solo la parte pi\u00f9 alta e meglio esposta del grappolo, quindi pi\u00f9 pregiata, poteva accedere al processo di appassimento.\nNella seconda met\u00e0 dello stesso secolo, S. Zeno, ottavo vescovo di Verona ed effigiato nel marchio del \u201cRecioto della Valpolicella\u201d Doc, convertiva la citt\u00e0 al cristianesimo e comunicava agli agricoltori, con gli insegnamenti viticoli, il miracolo del \u00absole che si fa vino\u00bb e la necessit\u00e0 di conservare lungamente il prodotto nelle botti: \u00abut melius veterascendo reddatur\u00bb (affinch\u00e9 invecchiando migliori).\nNei secoli IX e X la coltura della vite nel territorio veronese era gi\u00e0 alquanto diffusa. Abati, vescovi e monaci furono i primi ad interessarsi alla coltivazione ed alla diffusione della vite, fra cui le variet\u00e0 utilizzate per produrre il \u201cRecioto della Valpolicella\u201d. Gli Statuti di Alberto I della Scala, del 1276, detti Albertini, regolavano, oltre che la vendita al dettaglio, il trasporto dell'uva e del vino in citt\u00e0. L'epoca della vendemmia veniva fissata di comune accordo ed era proibito a chiunque prima del tempo stabilito di vendemmiare e di ammostare. Dopo la vendemmia si vietava, fra l'altro, di conservare l'uva in casa, ma questa disposizione, che contrastava con metodologie tradizionali ben radicate, fra cui quella di produzione del \u201cRecioto della Valpolicella\u201d, non ebbe il consenso dei viticoltori e dei vinificatori.\nAnche nei secoli successivi si continu\u00f2 dunque a produrre il \u201cRecioto della Valpolicella\u201d, per arrivare alla prima catalogazione ampelografia del XIX secolo, che ufficializzava, tra l\u2019altro, la Corvina quale cultivar tipica della Valpolicella.\nLa definizione della zona ed il miglioramento delle tecniche di produzione e vinificazione del vino \u201cRecioto della Valpolicella\u201d hanno portato nel 1968 all\u2019approvazione ufficiale del primo disciplinare di produzione e al riconoscimento della DOC.\nIl Vino DOCG Recioto della Valpolicella ha ottenuto il riconoscimento della Denominazione di Origine Controllata e Garantita in data 24 marzo 2010.\nLe denominazioni.\nIl Recioto della Valpolicella pu\u00f2 ricevere le denominazioni:\nPossiamo avere quindi:\nEventi.\nIl luned\u00ec di Pasquetta a Negrar viene organizzata una manifestazione mostra detta \"Palio del Recioto\", una gara tra i migliori produttori locali del suddetto vino, con possibilit\u00e0 di assaggi ed acquisti.\nAd esso \u00e8 abbinata un'importante corsa ciclistica internazionale per under 23, che annovera nel suo albo d'oro campioni che in seguito hanno avuto importanti carriere tra i professionisti (Francesco Moser ed altri).\nAbbinamenti consigliati.\nIl suo sapore dolce e vellutato si sposa in modo mirabile con un cioccolato intenso.\nProduzione.\n\"Provincia, stagione, volume in ettolitri\""}
{"id": "204213", "revid": "4327", "url": "https://it.wikipedia.org/wiki?curid=204213", "title": "Recioto della Valpolicella Classico", "text": ""}
{"id": "204214", "revid": "4327", "url": "https://it.wikipedia.org/wiki?curid=204214", "title": "Recioto della Valpolicella Spumante", "text": ""}
{"id": "204215", "revid": "83531", "url": "https://it.wikipedia.org/wiki?curid=204215", "title": "Recioto di Soave", "text": "Il Recioto di Soave \u00e8 un vino DOCG la cui produzione \u00e8 consentita nella provincia di Verona, e precisamente nella zona collinare di parte dei comuni di Soave, Monteforte d'Alpone, San Martino Buon Albergo, Mezzane di Sotto, Ronc\u00e0, Montecchia di Crosara, San Giovanni Ilarione, Cazzano di Tramigna, Colognola ai Colli, Illasi e Lavagno.\nRecioto \u00e8 un vocabolo dialettale della gente veronese; deriva da \u201crecia\u201d, che \u00e8 la parte alta del grappolo di Garganega, quella pi\u00f9 ricca di zuccheri e meglio esposta all'insolazione.\nIl Recioto di Soave \u00e8 stato il primo DOCG del Veneto.\nCaratteristiche organolettiche.\nIl colore \u00e8 giallo brillante, il profumo complesso che ricorda il miele d'acacia con sfumature floreali di grappolo e un bouquet vellutato, armonico, corposo e gradevolmente mandorlato.\nDisciplinare.\nNel 1998 \u00e8 stato il primo vino veneto ad ottenere la Denominazione di origine controllata e garantita. \nIl nome \u201crecioto\u201d, riservato esclusivamente ai vini veronesi ed al Recioto di Gambellara, \u00e8 protetto dalla Legge n. 46 del 01/03/1975.\nPoco prima della raccolta vera e propria si opera una selezione dei grappoli migliori che poi vengono posti sui graticci per l'appassimento.\nL'uva a riposo viene costantemente seguita e pulita dai quattro ai sei mesi fino al momento della pigiatura. \nLa fermentazione, spesso in piccoli botti, \u00e8 lenta e molto lunga.\nPer fare questo vino conviene decantare e filtrare il mosto fino a che non appaia netto da ogni sua parte grassa; in piccoli barili, ed in luogo piuttosto freddo, si lascia fermentare, senza raspi n\u00e9 fiocini: cos\u00ec non potendo bollire che assai lentamente, questo vino conserva intatta una qualche parte di materia zuccherosa.\nStoria.\nL'esistenza nel territorio veronese di un vino bianco dolce, simile all'attuale Recioto di Soave, \u00e8 testimoniato ancora nel V secolo, nella famosa epistola di Cassiodoro. \nIl dotto ministro di re Teodorico rivolgendosi ai possessori veronesi ricercava per gli ospiti della mensa reale, oltre l'acinatico \u201crosso\u201d quello \u201cbianco\u201d (cio\u00e8 l'attuale Recioto di Soave) che si doveva ottenere da uve \u201cscelte dalle domestiche pergole\u201d, conservate in fruttai fino all'inverno inoltrato, con i grappoli appesi. \nQuesto vino, secondo il richiedente, aveva \u201cbella bianchezza e chiara purit\u00e0 tanto che sembrava nato da gigli\u201d.\nL'uva con la quale si preparava l'acinatico era, a quel tempo, genericamente chiamata \u201cretica\u201d e solo nel secolo XIX , nell'opera del bolognese Pier de Crescenzi, troviamo citata per la prima volta l'uva \u201cgarganica\u201d che poi si diffuse nel territorio veronese dove la troviamo, ancora ai nostri giorni, predominante.\nIndicazioni pi\u00f9 precise sulla preparazione del \u201cRecioto\u201d vengono riportate, nel settecento, dal marchese Scipione Maffei, il quale scrisse che: \u201cil serbar l'uva fino a dicembre, lo spremerla poi delicatamente nel gran freddo e riporre il mosto, senza metterla a bollire, conservandolo assai tempo prima di porvi mano, \u00e8 pur quello che con l'istesso plauso facciamo ora onorandolo con il nome di \u201cSanto\u201d.\u201d\nUn documento \u201cstorico\u201d sulla tecnologia di preparazione del \u201cRecioto di Soave\u201d \u00e8 quello che ci ha lasciato Giuseppe Beretta in un suo libro del 1841 nel quale appare questo scritto: \u201cPer vivo liquore io intendo quel vino che si cava da uve naturalmente appassite le quali si spremono sotto lo strettoio a cominciare da verno.\nhttp://www.agraria.org/vini/reciotodisoave.htm\nZona di produzione.\nLa zona di produzione \u00e8 limitata all'area collinare di parte dei comuni di Soave, Monteforte d'Alpone, San Martino Buon Albergo, Mezzane di Sotto, Ronc\u00e0, Montecchia di Crosara, San Giovanni Ilarione, Cazzano di Tramigna, Colognola ai Colli, Illasi e Lavagno. Il Recioto di Soave diventa \"Classico\" se viene prodotto nella zona storica, cio\u00e8 nella fascia collinare dei comuni di Soave e Monteforte d'Alpone.\nAbbinamenti consigliati.\nIl Recioto si abbina a meraviglia con i dolci tipici della provincia di Verona: la fugassa (focaccia), la pis\u00f2ta con l'ua (torta fatta con l'uva appena vendemmiata e con l'olio in luogo del burro), la pastafrolla, la sbrisolona, le crostate soffice di ciliegie e a Carnevale i galani e le fritelle. Nelle feste di Natale appare il nadal\u00ecn cosparso di mandorle e a Pasqua le brasadele che vengono prima buttate nell'acqua bollente (bro\u00e8) e poi cotte nel forno. Abbinamento ideale nelle feste natalizie \u00e8 anche con il Pandoro di Verona soprattutto quando lo accompagnamo ad una crema al mascarpone. Infine il suo matrimonio perfetto \u00e8 con tutte le preparazioni alle creme, come il tiramis\u00f9 (senza liquore).\nIl Recioto, accanto agli abbinamenti tradizionali con la pasticceria secca, privilegia i formaggi erborinati, salati o piccanti, il fegato grasso e tutti i cibi che vedono esaltato il suo aspetto emolliente.\nLa dolcezza in questo caso non si sovrappone ma diventa uno strumento di contrasto netto di grande suggestione.\nAbbinamenti azzardati ma grintosi con il Recioto docg sono: la zucca affettata, cotta in forno e poi spolverizzata di zucchero e cannella e i tortei di erba madre (artemisia), piatti recuperati dal ricettario della memoria.\nProduzione.\n\"Provincia, stagione, volume in ettolitri\""}
{"id": "204216", "revid": "4327", "url": "https://it.wikipedia.org/wiki?curid=204216", "title": "Recioto di Soave Classico", "text": ""}
{"id": "204217", "revid": "4327", "url": "https://it.wikipedia.org/wiki?curid=204217", "title": "Recioto di Soave Spumante", "text": ""}
{"id": "204219", "revid": "125836393", "url": "https://it.wikipedia.org/wiki?curid=204219", "title": "Friedrich Carl von Savigny", "text": "Biografia.\nFriedrich Carl von Savigny apparteneva a una famiglia della nobilt\u00e0 terriera di lontane origini francesi, emigrata dalla Lorena in Germania per le proprie idee religiose riformate. Dopo aver perso, a soli tredici anni, entrambi i genitori e ben undici fratelli, fu affidato alle cure del tutore Constantin von Neurath, dal quale ricevette una prima educazione giuridica, trasferendosi a Wetzlar, ove frequent\u00f2 il ginnasio. Secondo il costume degli studenti tedeschi, Savigny frequent\u00f2 lezioni presso svariati centri universitari, soprattutto Jena, Lipsia e Halle, Gottinga e Marburgo; ottenne la laurea presso quest'ultima nel 1800, con una dissertazione in diritto penale \"De concursu delictorum formali\", dopo di che intraprese subito la carriera accademica, tenendo gi\u00e0 l'anno successivo un corso di diritto romano, e nel 1802 di metodologia giuridica (pervenutoci integralmente grazie agli appunti dei fratelli Grimm, suoi allievi e futuri assidui collaboratori). Le posizioni sociale ed economica agiate gli permisero di dedicarsi interamente all'attivit\u00e0 intellettuale. Nel 1803 ottenne grande fama con il trattato \"Das Recht des Besitzes\" (Il diritto del possesso), considerato il punto di partenza degli studi teorici sul diritto nel XIX secolo. Nel 1804 spos\u00f2 Kunigunde Brentano, sorella di Bettina e Clemens Maria Brentano; il loro figlio Karl Friedrich von Savigny (1814-1875) diverr\u00e0 un importante politico e diplomatico prussiano.\nNel 1808 Savigny si trasfer\u00ec all'Universit\u00e0 di Landshut (allora Regno di Baviera) come professore di diritto romano; nel 1810 fu invitato alla nuova Universit\u00e0 di Berlino, dove presto divenne uno dei docenti pi\u00f9 famosi e influenti, e dove rimase per il resto della sua vita; seguirono le sue lezioni perfino Massimiliano II di Baviera e Federico Guglielmo IV di Prussia. \nNel 1816, guid\u00f2 insieme ad altri importanti giuristi dell'epoca come Barthold Georg Niebuhr (scopritore del testo) e Gustav Hugo l'opera di recupero del cosiddetto \"autentico Gaio\". Era stato infatti ritrovato un manoscritto nella biblioteca Capitolare di Verona contenente quello che sar\u00e0 ritenuto, a livello di filologia giuridica, uno dei pi\u00f9 importanti testi della romanistica. Il testo, nello specifico, era stato redatto da Gaio, provinciale romano che aveva realizzato un testo di diritto privato del II secolo d.C. e che avrebbe reso la Prussia centro giuridico europeo.\nDivenne presto membro della prestigiosa Regia Accademia Prussiana delle Scienze di Berlino e fu chiamato a far parte del nuovo Consiglio di Stato (Staatsrath). Dal 1842 al 1848 fu ministro per la riforma legislativa del governo prussiano; non torn\u00f2 tuttavia all'insegnamento al termine dell'esperienza governativa, ma si dedic\u00f2 all'esposizione teorica della sua concezione giuridica. Savigny fu il fondatore della scuola storica del diritto, che considerava il diritto un prodotto del sentimento, della natura e dello spirito di ciascun popolo (\"Volksgeist\") e identificava pertanto l'espressione giuridica fondamentale nella consuetudine. Nel 1815 fond\u00f2, assieme a Karl Friedrich Eichhorn e a Johann Friedrich Ludwig G\u00f6schen la rivista \"Zeitschrift f\u00fcr geschichtliche Rechtswissenschaft\", organo della scuola storica del diritto.\nLa scuola storica del diritto.\nSotto l'influenza della sua \"Scuola storica\" si svilupp\u00f2 l'elaborazione dottrinaria del diritto - ovvero di quel diritto non positivo, che vive nella vita di tutti i giorni e non tocca allo Stato codificare - e in specie dell\"'usus modernus Pandectarum\", basato sullo studio e la rielaborazione del sistema del cosiddetto \"ius commune\" ancora vigente in Germania.\nLa scuola di Savigny si rifaceva allo storicismo e chiedeva al giurista di essere direttamente l'interprete e il ricostruttore dello spirito del popolo senza un capillare intervento del legislatore, sostenendo - nella polemica che ingaggi\u00f2 con Anton Friedrich Justus Thibaut, strenuo propugnatore della codificazione positiva - che fosse prematuro affidarsi alla cristallizzazione del diritto rappresentata dall'adozione dei codici. \nSavigny si oppose radicalmente tanto al giusnaturalismo, quanto all'illuminismo, in quanto entrambi fondati sul pregiudizio di poter stabilire un modello di comportamento giuridico valido, non in quanto prodotto derivato dalla storia, ma in quanto prodotto razionale conforme alla mente e all'intelletto. A loro giudizio solo il diritto che si costruiva al tavolino del filosofo era un diritto razionale, che veniva proposto all'Uomo prescindendo dal discorso storiografico, dalla tradizione, dalla memoria del passato giuridico.\nLo storicismo di Savigny, invece, riteneva che il passato non andasse affatto svalutato, n\u00e9 tanto meno rinnegato, perch\u00e9 costituiva il substrato fondamentale sul quale muoversi: non si pu\u00f2 prescindere dalla storia perch\u00e9 c'\u00e8 una palese concatenazione tra passato, presente e futuro. L'idea di un diritto universalmente valido \u00e8 un'utopia che non bada alla realt\u00e0 concreta, al divenire storico della societ\u00e0. Per Savigny, perci\u00f2, il vero diritto naturale era il diritto consuetudinario in quanto conforme alla natura di quel popolo, del cui livello di civilt\u00e0 \u00e8 espressione. \nIn questo senso il diritto naturale \u00e8 il diritto che si attua nella storia ed \u00e8 creazione spontanea dei singoli popoli ed \u00e8 quindi assurdo ci\u00f2 che Thibaut proponeva, in quanto artificioso, astratto e non corrispondente alla natura del singolo popolo. La codificazione del diritto una volta per sempre avrebbe bloccato lo sviluppo di una societ\u00e0 - della quale il diritto \u00e8 un'espressione - nel caso essa, al momento della codificazione, si stesse evolvendo; avrebbe invece \"fotografato\" la causa della decadenza della societ\u00e0 stessa, nel caso opposto. In particolare, proprio a causa di tale visione metastorica e artificiale - come volont\u00e0 del legislatore attuale - del codice, Savigny distingue, in un parallelismo con il mondo romano antico, tre fasi principali che il diritto attraversa nel corso della sua storia: una fase iniziale e consuetudinaria, una di elaborazione dottrinale (in cui raggiunge il proprio apice, il massimo splendore tecnico e funzionale), una - eventuale - di codificazione, che segna invece un primo passo verso l'involuzione."}
{"id": "204220", "revid": "599013", "url": "https://it.wikipedia.org/wiki?curid=204220", "title": "Reggiano bianco spumante", "text": "Il Reggiano bianco spumante \u00e8 un vino DOC la cui produzione \u00e8 consentita nella provincia di Reggio Emilia.\nProduzione.\n\"Provincia, stagione, volume in ettolitri\""}
{"id": "204221", "revid": "123189883", "url": "https://it.wikipedia.org/wiki?curid=204221", "title": "Piazza della Bocca della Verit\u00e0", "text": "Piazza della Bocca della Verit\u00e0, o piazza Bocca della Verit\u00e0, \u00e8 una piazza carrabile sita tra via Luigi Petroselli e largo Amerigo Petrucci a Roma, nel rione Ripa. Posta nell'antica zona del Foro Boario, proprio davanti all'Isola Tiberina, prende il nome dalla Bocca della Verit\u00e0, oggi collocata nel portico della basilica di Santa Maria in Cosmedin.\nDescrizione.\nOltre alla chiesa risalente al tardo e non medioevo, nella piazza sorgono l'Arco degli Argentari, l'Arco di Giano, il tempio di Ercole Vincitore, erroneamente identificato con il tempio di Vesta in ragione della sua forma circolare, ed il tempio di Portuno, divinit\u00e0 legata al porto fluviale che qui sorgeva. La fontana davanti ai due templi, detta Fontana dei Tritoni, realizzata da Carlo Bizzaccheri su commissione di papa Clemente XI, fu posta nella piazza nel 1715; ha base ottagonale e rappresenta due tritoni che sorreggono una conchiglia sopra le teste da cui sgorga l'acqua. Qui fino al 1868 venivano eseguite le condanne a morte."}
{"id": "204222", "revid": "599013", "url": "https://it.wikipedia.org/wiki?curid=204222", "title": "Reggiano Lambrusco novello", "text": "Il Reggiano Lambrusco novello \u00e8 un vino DOC la cui produzione \u00e8 consentita nella provincia di Reggio Emilia.\nProduzione.\n\"Provincia, stagione, volume in ettolitri\""}
{"id": "204223", "revid": "599013", "url": "https://it.wikipedia.org/wiki?curid=204223", "title": "Reggiano Lambrusco rosato", "text": "Il Reggiano Lambrusco rosato \u00e8 un vino DOC la cui produzione \u00e8 consentita nella provincia di Reggio Emilia.\nProduzione.\n\"Provincia, stagione, volume in ettolitri\""}
{"id": "204226", "revid": "599013", "url": "https://it.wikipedia.org/wiki?curid=204226", "title": "Reggiano Lambrusco rosso", "text": "Il Reggiano Lambrusco rosso \u00e8 un vino DOC la cui produzione \u00e8 consentita nella provincia di Reggio Emilia.\nProduzione.\n\"Provincia, stagione, volume in ettolitri\""}
{"id": "204227", "revid": "599013", "url": "https://it.wikipedia.org/wiki?curid=204227", "title": "Reggiano Lambrusco Salamino rosato", "text": "Il Reggiano Lambrusco Salamino rosato \u00e8 un vino DOC la cui produzione \u00e8 consentita nella provincia di Reggio Emilia.\nProduzione.\n\"Provincia, stagione, volume in ettolitri\""}
{"id": "204229", "revid": "599013", "url": "https://it.wikipedia.org/wiki?curid=204229", "title": "Reggiano Lambrusco Salamino rosso", "text": "Il Reggiano Lambrusco Salamino rosso \u00e8 un vino DOC la cui produzione \u00e8 consentita nella provincia di Reggio Emilia.\nProduzione.\n\"Provincia, stagione, volume in ettolitri\""}
{"id": "204230", "revid": "599013", "url": "https://it.wikipedia.org/wiki?curid=204230", "title": "Reggiano rosso", "text": "Il Reggiano rosso \u00e8 un vino DOC la cui produzione \u00e8 consentita nella provincia di Reggio Emilia.\nProduzione.\n\"Provincia, stagione, volume in ettolitri\""}
{"id": "204231", "revid": "599013", "url": "https://it.wikipedia.org/wiki?curid=204231", "title": "Reggiano rosso novello", "text": "Il Reggiano rosso novello \u00e8 un vino DOC la cui produzione \u00e8 consentita nella provincia di Reggio Emilia.\nProduzione.\n\"Provincia, stagione, volume in ettolitri\""}
{"id": "204232", "revid": "49622047", "url": "https://it.wikipedia.org/wiki?curid=204232", "title": "Simbirsk", "text": ""}
{"id": "204233", "revid": "4327", "url": "https://it.wikipedia.org/wiki?curid=204233", "title": "Reno Bianco", "text": ""}
{"id": "204235", "revid": "4327", "url": "https://it.wikipedia.org/wiki?curid=204235", "title": "Reno Bianco frizzante", "text": ""}
{"id": "204237", "revid": "599013", "url": "https://it.wikipedia.org/wiki?curid=204237", "title": "Reno Montuni", "text": "Il Reno Montuni \u00e8 un vino DOC la cui produzione \u00e8 consentita nelle province di Bologna e Modena.\nProduzione.\n\"Provincia, stagione, volume in ettolitri\""}
{"id": "204238", "revid": "599013", "url": "https://it.wikipedia.org/wiki?curid=204238", "title": "Reno Montuni frizzante", "text": "Il Reno Montuni frizzante \u00e8 un vino DOC la cui produzione \u00e8 consentita nelle province di Bologna e Modena.\nProduzione.\n\"Provincia, stagione, volume in ettolitri\""}
{"id": "204239", "revid": "1942768", "url": "https://it.wikipedia.org/wiki?curid=204239", "title": "Reno Pignoletto", "text": "Il Reno Pignoletto \u00e8 un vino DOC la cui produzione \u00e8 consentita nelle province di Bologna e Modena.\nProduzione.\n\"Provincia, stagione, volume in ettolitri\""}
{"id": "204240", "revid": "599013", "url": "https://it.wikipedia.org/wiki?curid=204240", "title": "Reno Pignoletto frizzante", "text": "Il Reno Pignoletto frizzante \u00e8 un vino DOC la cui produzione \u00e8 consentita nelle province di Bologna e Modena.\nProduzione.\n\"Provincia, stagione, volume in ettolitri\""}
{"id": "204241", "revid": "599013", "url": "https://it.wikipedia.org/wiki?curid=204241", "title": "Riesling Italico di Torgiano", "text": "Il Riesling Italico di Torgiano \u00e8 un vino DOC la cui produzione \u00e8 consentita nella provincia di Perugia.\nProduzione.\n\"Provincia, stagione, volume in ettolitri\""}
{"id": "204242", "revid": "36426", "url": "https://it.wikipedia.org/wiki?curid=204242", "title": "Riviera Ligure di Ponente Ormeasco", "text": "Il Riviera Ligure di Ponente Ormeasco \u00e8 un vino DOC la cui produzione \u00e8 consentita nella provincia di Imperia.\nStoria.\nIl vitigno Ormeasco \u00e8 stato importato in Liguria dal vicino Piemonte e geneticamente appartiene alla stessa famiglia del Dolcetto; la sua coltivazione nell\u2019Alta Valle Arroscia \u00e8 documentata gi\u00e0 a partire dal XIV secolo: il Marchese di Clavesana, che governava le terre limitrofe a Pornassio e Pieve di Teco, con un Editto del 1303 ordin\u00f2, pena la decapitazione, di impiantare nel suo feudo solo questa variet\u00e0. Un\u2019altra tesi vede invece questo vitigno importato dai Saraceni, sempre nel 1300, nella zona di Ormea, borgo delle Alpi Liguri, da cui avrebbe tratto la denominazione.\nIl modo migliore per gustare l\u2019Ormeasco, oltre a trovarlo in qualche enoteca illuminata al di fuori della Liguria, \u00e8 andare a cercarlo nel territorio di appartenenza, in quel tratto in provincia di Imperia dove le montagne arrivano fino al mare e i depositi alluvionali di ghiaia e sabbia hanno formato terreni particolarmente adatti alla viticoltura. L\u2019Ormeasco pu\u00f2 essere considerato un vitigno di alta collina (alligna bene fino ai 700/800 metri s.l.m.), si giova delle forti escursioni termiche tra il giorno e la notte ed \u00e8 molto versatile in cantina: oltre alla tipologia Rosso e Rosso Superiore, raggiunge buoni risultati anche nelle versioni Passito e Passito liquoroso. Vinificato in rosato, d\u00e0 vita all\u2019Ormeasco Sciac-tr\u00e0, che significa \"schiaccia e trai\" in quanto le uve pigiate sono lasciate macerare per un breve periodo insieme alle bucce che poi vengono eliminate prima della fermentazione; questo vino dal colore corallo e dagli aromi di fiori rossi e di frutti di bosco non va confuso con lo Schiacchetr\u00e0 delle Cinque Terre che \u00e8 un rinomato quanto raro vino bianco passito della Riviera Ligure di Levante a base di Bosco, Vermentino e Albarola.\nPer dare all\u2019Ormeasco di Pornassio una caratterizzazione territoriale pi\u00f9 profonda e una maggiore visibilit\u00e0 rispetto alla generica denominazione \u201cRiviera Ligure di Ponente\u201d della quale costituiva una delle sottozone, nel 2003 \u00e8 stata riconosciuta la Doc \u201cPornassio\u201d o \u201cOrmeasco di Pornassio\u201d. La tenuta Cascina Nirasca, situata a Pieve di Teco, \u00e8 tra le poche cantine che mantengono alta la bandiera della denominazione, riuscendo annata dopo annata a restituire felicemente e, se possibile, a incrementare le tipicit\u00e0 organolettiche del vitigno.\nNella vendemmia 2011 l\u2019Ormeasco base della casa, affinato in acciaio, si presenta con un colore rubino limpido e squillante ed evoca profumi di visciole, gelsi, pepe verde, violette e rose selvatiche; gi\u00e0 al primo sorso rivitalizza il palato con la veemente carica acida, accompagnata da tannini docili, guizzi sapidi e una scia ammandorlata. A differenza dell\u2019Ormeasco Superiore, che \u00e8 maturato in legno e per tradizione viene abbinato alla selvaggina e ai formaggi delle malghe delle vicine Alpi Marittime, questo rosso fresco e gioviale va a braccetto con un\u2019eterogeneit\u00e0 di piatti ma l\u2019accostamento pi\u00f9 gradito nella zona di produzione \u00e8 con una pietanza di pesce dal sapore robusto e deciso come lo stoccafisso alla ligure.\nAbbinamenti consigliati.\nConiglio alla Ligure\nProduzione.\n\"Provincia, stagione, volume in ettolitri\""}
{"id": "204243", "revid": "272072", "url": "https://it.wikipedia.org/wiki?curid=204243", "title": "Autoclave", "text": "Il termine autoclave, costituito dal prefisso di origine greca \"auto-\" e da \"clavis\", ossia \"chiave\" in latino, indica in senso stretto un tipo di chiusura ermetica in cui la differenza di pressione tra l'interno e l'esterno del recipiente agevola la tenuta. Il sistema cio\u00e8 si \"chiude da solo\".\nIl termine si usa in senso esteso per indicare i contenitori e gli apparecchi che utilizzano questo sistema di chiusura, come per esempio i grandi contenitori industriali per la fermentazione del mosto e i forni per la sterilizzazione usati in ambito ospedaliero e nell'industria alimentare.\nComunemente con autoclave si intendono gli impianti per incrementare la pressione dell'acqua potabile rispetto alla rete di distribuzione (anche se in tali apparati la chiusura autoclave non \u00e8 pi\u00f9 utilizzata).\nChiusura autoclave.\nUna chiusura autoclave \u00e8 costituita da una piastra o portello che si appoggia all'apertura dal lato interno del contenitore con l'interposizione di una guarnizione.\nInizialmente il portello \u00e8 tenuto in sede per mezzo di molle o viti con limitata pressione.\nQuando all'interno del recipiente si sviluppa una pressione, il portello viene premuto contro la sede con una forza pari alla pressione moltiplicata per la superficie dell'apertura.\nSe in una chiusura comune con portello esterno la pressione tende ad aprire il pannello e quindi a ridurre la tenuta, nell'autoclave l'effetto della pressione \u00e8 di aumentare invece la tenuta.\nPer questo motivo il sistema \u00e8 usato nei contenitori destinati a contenere liquidi a pressione elevata, come tini di fermentazione, forni per sterilizzazione, scaldaacqua, ecc. I portelli dei sommergibili e sottomarini sono installati sulla parte esterna dello scafo in modo che per effetto della pressione dell'acqua, superiore a quella interna, agiscano come autoclavi.\nAutoclave per l'acqua potabile.\nL'acqua potabile viene consegnata all'utente a una pressione variabile, dipendente dal punto di consegna e dal periodo della giornata in base all'andamento del consumo, che produce perdite di carico nelle tubazioni.\nSolitamente la pressione \u00e8 nell'ordine di alcuni bar, e poich\u00e9 un bar, ovvero circa la pressione esercitata da una massa di 1\u00a0kg su una superficie di 1\u00a0cm\u00b2, equivale alla pressione esercitata da una colonna d'acqua alta poco pi\u00f9 di 10\u00a0m, la sola pressione di rete consente all'acqua di raggiungere un'altezza di alcune decine di metri.\nAnche in un palazzo di altezza minore, per\u00f2, gli ultimi piani potrebbero ricevere una pressione insufficiente per il corretto funzionamento di alcuni apparecchi e un flusso d'acqua limitato e instabile.\nPer ovviare a questi inconvenienti si utilizzano impianti in grado di incrementare la pressione dell'acqua. Questi impianti sono comunemente definiti \"autoclave\", poich\u00e9 i serbatoi di accumulo possono avere un portello di ispezione e pulizia di tipo a tenuta \"autoclave\".\nStruttura e funzionamento.\nUn generico impianto di un'autoclave \u00e8 costituito da:\nL'acqua ricevuta dall'acquedotto viene spinta nel polmone con una pressione maggiore di quella di rete per azione della pompa.\nIn questo contenitore \u00e8 presente una camera d'aria che per effetto della pressione si comprime, agendo come una molla, in modo che allo spegnimento della pompa l'acqua venga mantenuta in pressione.\nUn pressostato avvia la pompa quando la pressione \u00e8 inferiore a un limite minimo e la spegne al raggiungimento del valore massimo prefissato.\nLa presenza dell'aria nel contenitore \u00e8 necessaria perch\u00e9, dal momento in cui la pompa si arresta, un piccolo prelevamento di liquido provocherebbe una rapida caduta di pressione nell'impianto privato. Il serbatoio pneumatico agisce quindi come un accumulatore e consente alla pompa di dilatare il periodo di funzionamento su un tempo maggiore, evitando un continuo susseguirsi di accensioni e spegnimenti, causa di usura e pericolosi colpi d'ariete.\nLa bolla d'aria pu\u00f2 trovarsi a diretto contatto con l'acqua oppure i due fluidi possono essere separati da una membrana elastica.\nNel primo caso l'aria tende a solubilizzarsi nell'acqua, e per questo \u00e8 necessario ripristinarne periodicamente il volume per mezzo di un compressore. La seconda soluzione previene il problema della perdita di aria ma limita la dimensione dell'impianto e ne riduce l'affidabilit\u00e0 in quanto soggetta a rottura.\nAltri elementi possono aggiungersi per completare l'impianto. Negli impianti condominiali \u00e8 spesso presente un interruttore orario che provvede a spegnere l'impianto nelle ore notturne per evitare rumori molesti. L'assenza dell'autoclave non \u00e8 sentita anche perch\u00e9 di notte l'utilizzo dell'acqua \u00e8 limitato, quindi le perdite di carico nell'acquedotto pubblico sono limitate e la pressione di consegna \u00e8 maggiore che di giorno.\nLe normative prevedono che l'acqua giunga all'utilizzatore per effetto della sola pressione di rete e non \u00e8 consentito aspirarla dall'acquedotto. Per evitare questa eventualit\u00e0 si possono utilizzare contenitori di arrivo a \"pelo libero\", ovvero a pressione ambiente, mantenuti a livello con un galleggiante e da cui l'autoclave aspira l'acqua. In assenza del serbatoio di ingresso pu\u00f2 essere presente un pressostato che spenga l'impianto qualora la pressione di rete scenda sotto un limite prefissato.\nAutoclave per sterilizzazione a vapore.\nIl sistema ad autoclave viene impiegato anche per la chiusura dei recipienti in pressione nei quali si sterilizzano gli strumenti chirurgici tramite vapor d'acqua. A seconda delle dimensioni della camera di sterilizzazione, le autoclavi per sterilizzare a vapore si dividono in grandi e piccole. Le autoclavi grandi sono quelle in grado di accogliere al loro interno un modulo di sterilizzazione, che \u00e8 un parallelepipedo immaginario di dimensioni 300\u00a0mm \u00d7 300\u00a0mm \u00d7 600\u00a0mm. Le autoclavi piccole hanno un volume insufficiente ad accogliere il modulo di sterilizzazione. Le normative di riferimento per le prestazioni di sterilizzazione variano a seconda che l'autoclave sia classificata come grande o piccola. Le autoclavi piccole sono classificate in tipo B, tipo S o tipo N a seconda delle prestazioni del ciclo. Le piccole autoclavi di tipo B hanno prestazioni equivalenti alle grandi autoclavi ospedaliere (B sta per big) e sono in grado di sterilizzare carichi con cavit\u00e0, carichi porosi e carichi solidi (cio\u00e8 privi di cavit\u00e0 o porosit\u00e0), sia confezionati sia no. Le autoclavi di tipo S sono in grado di sterilizzare carichi solidi non imbustati e almeno un altro tipo di carico tra quelli elencati per le autoclavi di tipo B; quale tra questi viene specificato dal costruttore (S sta per specified). Le autoclavi di tipo N possono sterilizzare solo carichi solidi non confezionati (N sta per naked).\nPrincipio di funzionamento.\nNelle autoclavi per sterilizzazione a vapore, l'azione microbicida \u00e8 data dal calore. L'acqua viene fatta bollire in pressione, creando vapore saturo, che va a condensare sul carico da sterilizzare, riscaldandolo. Per garantire che il vapore raggiunga in maniera efficace tutte le parti del carico, \u00e8 necessario rimuovere l'aria dalla camera di sterilizzazione, in quanto questa crea delle zone pi\u00f9 fredde nelle quali la temperatura potrebbe rimanere al di sotto di quella di sterilizzazione. Se il carico da sterilizzare presenta delle cavit\u00e0 o delle porosit\u00e0 \u00e8 inoltre necessario rimuovere l'aria da questi volumi, in modo che vi possa penetrare il vapore. Per la rimozione dell'aria esistono diverse tecniche, come usare un flusso di vapore che attraversa la camera di sterilizzazione o effettuare delle fasi di vuoto prima della sterilizzazione, nelle quali l'aria viene asportata con una pompa a vuoto. Se l'autoclave viene caricata con carichi confezionati, \u00e8 necessario che al termine della sterilizzazione sia in grado di asciugare il carico in modo da minimizzare il contenuto delle condense. Una presenza elevata di condense pu\u00f2 infatti far decadere l'effetto barriera della confezione (che in genere \u00e8 fatta di carta o tessuto) e favorire la crescita di substrati batterici. Lo standard per la sterilizzazione in ambiente di laboratorio \u00e8 di 20 minuti a 121\u00a0\u00b0C alla pressione di 1\u00a0bar (circa 1 atm) o 134\u00a0\u00b0C alla pressione di 2 bar (circa 2 atm).."}
{"id": "204244", "revid": "599013", "url": "https://it.wikipedia.org/wiki?curid=204244", "title": "Riviera Ligure di Ponente Ormeasco Riviera dei Fiori", "text": "Il Riviera Ligure di Ponente Ormeasco Riviera dei Fiori \u00e8 una D.O.C. DOC con produzione consentita nella provincia di Imperia, prodotta con vino \"Ormeasco\", successivamente confluita nell'apposita D.O.C. denominata \"Ormeasco di Pornassio\" o \"Pornassio Ormeasco\".\nProduzione.\n\"Provincia, stagione, volume in ettolitri\""}
{"id": "204246", "revid": "599013", "url": "https://it.wikipedia.org/wiki?curid=204246", "title": "Riviera Ligure di Ponente Ormeasco Sciac-Tr\u00e0", "text": "Il Riviera Ligure di Ponente Ormeasco Sciac-Tr\u00e0 \u00e8 un vino DOC la cui produzione \u00e8 consentita nella provincia di Imperia.\nProduzione.\n\"Provincia, stagione, volume in ettolitri\""}
{"id": "204247", "revid": "4327", "url": "https://it.wikipedia.org/wiki?curid=204247", "title": "Riviera Ligure di Ponente Ormeasco Superiore", "text": ""}
{"id": "204248", "revid": "599013", "url": "https://it.wikipedia.org/wiki?curid=204248", "title": "Riviera Ligure di Ponente Pigato", "text": "Il Riviera Ligure di Ponente Pigato \u00e8 un vino DOC la cui produzione \u00e8 consentita nelle province di Genova, Imperia e Savona.\nAbbinamenti consigliati.\nTrofie al rosmarino\nProduzione.\n\"Provincia, stagione, volume in ettolitri\""}
{"id": "204250", "revid": "599013", "url": "https://it.wikipedia.org/wiki?curid=204250", "title": "Riviera Ligure di Ponente Pigato Albenganese", "text": "Il Riviera Ligure di Ponente Pigato Albenganese \u00e8 un vino DOC la cui produzione \u00e8 consentita nella provincia di Savona.\nProduzione.\n\"Provincia, stagione, volume in ettolitri\""}
{"id": "204251", "revid": "599013", "url": "https://it.wikipedia.org/wiki?curid=204251", "title": "Riviera Ligure di Ponente Pigato Finalese", "text": "Il Riviera Ligure di Ponente Pigato Finalese \u00e8 un vino DOC la cui produzione \u00e8 consentita nella provincia di Savona.\nProduzione.\n\"Provincia, stagione, volume in ettolitri\""}
{"id": "204254", "revid": "1540383", "url": "https://it.wikipedia.org/wiki?curid=204254", "title": "Partito Democratico Europeo", "text": "Il Partito Democratico Europeo (PDE) (in inglese: \"European Democratic Party\", EDP) \u00e8 un partito politico europeo di natura centrista, che si richiama fortemente agli ideali europeisti.\nAll'interno del Parlamento europeo, la quasi totalit\u00e0 degli eurodeputati del PDE costituisce, insieme a quelli del Partito dell'Alleanza dei Liberali e dei Democratici per l'Europa e al partito francese \"La R\u00e9publique En Marche\", il gruppo Renew Europe.\nIl francese Fran\u00e7ois Bayrou \u00e8 presidente del PDE.\nAl 2021 tre partiti membri del PDE partecipano a maggioranze di governo, e di conseguenza al Consiglio dell'Unione europea: il Movimento Democratico in Francia, il Partito Democratico dei Pensionati in Slovenia e Italia Viva in Italia. A livello regionale, i Liberi Elettori della Baviera fanno parte della maggioranza di governo, cos\u00ec come il Partito Nazionalista Basco nei Paesi Baschi.\nStoria.\nNell'aprile 2004, nel corso di riunioni tra i rappresentanti di alcuni partiti membri del Partito Popolare Europeo, per iniziativa di Fran\u00e7ois Bayrou, Presidente dell'Unione per la Democrazia Francese, e di Francesco Rutelli, Presidente Federale di Democrazia \u00e8 Libert\u00e0 - La Margherita, vengono gettate le basi per costruire insieme un nuovo partito europeo, in contrasto all'euroscetticismo diffuso in un numero crescente di Paesi.\nIl 17 giugno 2004 Fran\u00e7ois Bayrou e Francesco Rutelli annunciano, in una conferenza stampa congiunta al Parlamento europeo, che fonderanno un nuovo partito europeo sul modello statunitense dal nome Partito Democratico Europeo. Fran\u00e7ois Bayrou ha descritto come una festa per la gente l'essere \"n\u00e9 conservatori n\u00e9 socialisti\", come il Partito Democratico degli Stati Uniti. Il PDE godr\u00e0 subito di un rapporto privilegiato con il principale partito europeo di centro-sinistra, il Partito del Socialismo Europeo. Tuttavia, all'interno del Parlamento Europeo, il PDE forma tuttora, in alleanza con diversi partiti liberali europei, il gruppo Renew Europe (gi\u00e0 ADLE) collocandosi alla sinistra del PPE ed alla destra del PSE. Con l'ALDE, il PDE contribuisce all'anima pi\u00f9 dichiaratamente centrista del Parlamento Europeo.\nNel corso dell'Assemblea Generale Costitutiva del 13 luglio 2004 Romano Prodi, allora Presidente uscente della Commissione europea, viene nominato presidente onorario del \"PDE\", mentre Fran\u00e7ois Bayrou e Francesco Rutelli assumono la presidenza; Marielle de Sarnez viene nominata segretario generale.\nIl 9 dicembre 2004 si svolge a Bruxelles il \"Congresso Costitutivo del Partito Democratico Europeo\".\nIl 1\u00ba dicembre 2006 si tiene a Roma il secondo Congresso del PDE, che si conclude con una dichiarazione per il rilancio del processo di integrazione europea. Tra gli ospiti che intervengono al Congresso vi sono Bronis\u0142aw Geremek, Pasqual Maragall, Ellen Tauscher e Pavel Telicka.\nFra il 2005 e il 2008 il Partito Democratico Europeo promuove il network internazionale Alliance of Democrats, formato da oltre 70 partiti politici di estrazione democratica, liberale, centrista e riformatrice provenienti da tutto il mondo, tra i quali il Partito Democratico Statunitense, il Partito del Congresso Nazionale Indiano ed il Partito Democratico Giapponese. Fran\u00e7ois Bayrou, Francesco Rutelli ed Ellen Tauscher furono nominato Co-presidenti dell'Alleanza e Gianni Vernetti \u00e8 coordinatore.\nNella primavera del 2008 Romano Prodi ha lasciato la Presidenza onoraria del Partito.\nDopo elezioni europee del 2009 i deputati del Partito Democratico ex Margherita non aderiscono al Gruppo ALDE ma all'Alleanza Progressista dei Socialisti e dei Democratici.\nPartiti membri.\nAttuali.\nInoltre anche altri eurodeputati indipendenti, deputati nazionali e regionali sono stati integrati nel PDE:"}
{"id": "204256", "revid": "599013", "url": "https://it.wikipedia.org/wiki?curid=204256", "title": "Riviera Ligure di Ponente Pigato Riviera dei Fiori", "text": "Il Riviera Ligure di Ponente Pigato Riviera dei Fiori \u00e8 un vino DOC la cui produzione \u00e8 consentita nella provincia di Imperia.\nAbbinamenti consigliati.\nTrofie al rosmarino\nProduzione.\n\"Provincia, stagione, volume in ettolitri\""}
{"id": "204258", "revid": "599013", "url": "https://it.wikipedia.org/wiki?curid=204258", "title": "Riviera Ligure di Ponente Rossese", "text": "Il Riviera Ligure di Ponente Rossese \u00e8 un vino DOC la cui produzione \u00e8 consentita nelle province di Genova, Imperia e Savona.\nProduzione.\n\"stagione, volume in ettolitri, per provincia\""}
{"id": "204259", "revid": "599013", "url": "https://it.wikipedia.org/wiki?curid=204259", "title": "Riviera Ligure di Ponente Rossese Albenganese", "text": "Il Riviera Ligure di Ponente Rossese Albenganese \u00e8 un vino DOC la cui produzione \u00e8 consentita nella provincia di Savona.\nProduzione.\n\"Provincia, stagione, volume in ettolitri\""}
{"id": "204260", "revid": "599013", "url": "https://it.wikipedia.org/wiki?curid=204260", "title": "Riviera Ligure di Ponente Rossese Finalese", "text": "Il Riviera Ligure di Ponente Rossese Finalese \u00e8 un vino DOC la cui produzione \u00e8 consentita nella provincia di Savona.\nProduzione.\n\"Provincia, stagione, volume in ettolitri\""}
{"id": "204261", "revid": "599013", "url": "https://it.wikipedia.org/wiki?curid=204261", "title": "Riviera Ligure di Ponente Rossese Riviera dei Fiori", "text": "Il Riviera Ligure di Ponente Rossese Riviera dei Fiori \u00e8 un vino DOC la cui produzione \u00e8 consentita nella provincia di Imperia.\nProduzione.\n\"Provincia, stagione, volume in ettolitri\""}
{"id": "204262", "revid": "599013", "url": "https://it.wikipedia.org/wiki?curid=204262", "title": "Riviera Ligure di Ponente Vermentino", "text": "Il Riviera Ligure di Ponente Vermentino \u00e8 un vino DOC la cui produzione \u00e8 consentita nelle province di Genova, Imperia e Savona.\nCaratteristiche organolettiche.\ncolore: paglierino.\nodore: delicato, caratteristico, fruttato.\nsapore: asciutto, fresco, armonico, delicatamente fruttato.\nAbbinamenti consigliati.\nPietanze delicate, vellutate di verdura, pesce, dolci\nProduzione.\n\"Provincia, stagione, volume in ettolitri\""}
{"id": "204263", "revid": "599013", "url": "https://it.wikipedia.org/wiki?curid=204263", "title": "Riviera Ligure di Ponente Vermentino Albenganese", "text": "Il Riviera Ligure di Ponente Vermentino Albenganese \u00e8 un vino DOC la cui produzione \u00e8 consentita nella provincia di Savona.\nProduzione.\n\"Provincia, stagione, volume in ettolitri\""}
{"id": "204264", "revid": "599013", "url": "https://it.wikipedia.org/wiki?curid=204264", "title": "Riviera Ligure di Ponente Vermentino Finalese", "text": "Il Riviera Ligure di Ponente Vermentino Finalese \u00e8 un vino DOC la cui produzione \u00e8 consentita nella provincia di Savona.\nProduzione.\n\"Provincia, stagione, volume in ettolitri\""}
{"id": "204266", "revid": "599013", "url": "https://it.wikipedia.org/wiki?curid=204266", "title": "Riviera Ligure di Ponente Vermentino Riviera dei Fiori", "text": "Il Riviera Ligure di Ponente Vermentino Riviera dei Fiori \u00e8 un vino DOC la cui produzione \u00e8 consentita nella provincia di Imperia.\nProduzione.\n\"Provincia, stagione, volume in ettolitri\""}
{"id": "204270", "revid": "599013", "url": "https://it.wikipedia.org/wiki?curid=204270", "title": "Roero (vino)", "text": "Roero \u00e8 una denominazione di origine controllata e garantita (DOCG) riservata ad alcuni vini la cui produzione \u00e8 consentita nella provincia diCuneo.\nZona di produzione.\nLa zona di produzione comprende:\nStoria.\nIl Roero (\"Ro\u00e9\" in piemontese) \u00e8 una regione geografica e storica del Piemonte, situata nella parte nord-orientale della provincia di Cuneo. Era gi\u00e0 terra di vigneti in epoca preromana ed \u00e8 tuttora una meta turistica in ambito eno-gastronomico.\n\"Consorzio di tutela Roero\", istituito nel 2014, ha la funzione di tutelare e valorizzare la denominazione di origine controllata.&lt;br&gt; \nNebbiolo&lt;br&gt;\nIl termine pare derivare da \"nebbia\", forse riferito all'aspetto dell'acino, scuro e annebbiato dall'abbondante pruina, forse dovuto alla maturazione molto tardiva delle uve, che porta spesso a vendemmiare nel periodo delle nebbie autunnali.\nIl vitigno \u00e8 citato gi\u00e0 alla fine del Duecento, soprattutto in Astigiano e nelle Langhe; nel 1431 appare negli statuti di La Morra. A partire dal XIX secolo viene frequentemente catalogato nelle ampelografie.\nArneis&lt;br&gt;\nL\u2019origine del nome pu\u00f2 essere ricondotto al termine \"renexij\", con cui nel XV secolo si indicava il vitigno, dal toponimo \"bric Renesio\", altura nei pressi di Canale. Altre fonti lo attribiscono al termine piemontese \"arneis\", letteralmente \"arnese\", che traslato indica una persona scontrosa o furfantesca.\nTecniche di produzione.\nLa giacitura consentita \u00e8 quella collinare; nel caso del Roero rosso sono esclusi i terreni a bassa pendenza. Nel caso dell'Arneis \u00e8 consentita la coltivazione anche sui versanti esposti a nord. Le forme di allevamento e sistemi di potatura sono quelli tradizionali, ovvero la controspalliera e il Guyot tradizionale.\nLe operazioni di vinificazione e l'eventuale invecchiamento devono essere effettuate nei comuni in cui ricade la zona di produzione, ma \u00e8 consentito che avvengano anche nei comuni di Alba, Bra, Barbaresco, Barolo, Castiglione Falletto, Cherasco, Diano d'Alba, Grinzane Cavour, La Morra, Monchiero, Monforte d'Alba, Montelupo Albese, Neive, Novello, Roddi, Roddino, Serralunga d'Alba, Sinio, Treiso e Verduno.\nDisciplinare.\nLa DOC Roero \u00e8 stata istituita con DPR 18.03.1985 pubblicato sulla Gazzetta Ufficiale n. 258 del 02.11.1985&lt;br&gt;\u00c8 stata trasformata in DOCG Roero con DI del 07.12.2004 pubblicato sulla Gazzetta Ufficiale n. 301 del 24.12.2004\nSuccessivamente \u00e8 stato modificato con \nTipologie.\nRoero.\n\u00c8 consentita la menzione \"Vigna\" seguita dal toponimo o nome tradizionale precedentemente rivendicato; la produzione massima \u00e8 di 72 q./ha.\n\u00c8 prevista la menzione \"Riserva\", con invecchiamento di 32 mesi di cui 6 in botte di legno.\nAbbinamenti consigliati.\nCarni bianche saporite, Carni rosse senza note di selvatico, Ravioli del Plin, Gnocchi al Castelmagno, risotto al Roero.\nRoero Arneis.\n\u00c8 consentita la menzione \"Vigna\" seguita dal toponimo o nome tradizionale precedentemente rivendicato; la produzione massima \u00e8 di 90 q./ha di uva.\nAbbinamenti consigliati.\nAperitivo e antipasti, pesce dal sapore leggero, piatti semplici, minestre di pasta e verdure, paste con ripieni delicati.\nRoero Arneis spumante.\nAbbinamenti consigliati.\nPreparzione con radicchio, zucca, animelle, granelle."}
{"id": "204272", "revid": "339392", "url": "https://it.wikipedia.org/wiki?curid=204272", "title": "Roero Arneis Spumante", "text": ""}
{"id": "204273", "revid": "339392", "url": "https://it.wikipedia.org/wiki?curid=204273", "title": "Roero Superiore", "text": ""}
{"id": "204274", "revid": "4327", "url": "https://it.wikipedia.org/wiki?curid=204274", "title": "Romagna Albana Spumante", "text": ""}
{"id": "204278", "revid": "4327", "url": "https://it.wikipedia.org/wiki?curid=204278", "title": "Rossese di Dolceacqua Superiore", "text": ""}
{"id": "204281", "revid": "599013", "url": "https://it.wikipedia.org/wiki?curid=204281", "title": "Rosso Barletta", "text": "Il Rosso Barletta \u00e8 un vino DOC la cui produzione \u00e8 consentita nelle province di Barletta-Andria-Trani e Foggia.\nProduzione.\n\"Provincia, stagione, volume in ettolitri\""}
{"id": "204282", "revid": "599013", "url": "https://it.wikipedia.org/wiki?curid=204282", "title": "Rosso Barletta Invecchiato", "text": "Il Rosso Barletta Invecchiato \u00e8 un vino DOC la cui produzione \u00e8 consentita nelle province di Barletta-Andria-Trani e Foggia.\nProduzione.\n\"Provincia, stagione, volume in ettolitri\""}
{"id": "204283", "revid": "188323", "url": "https://it.wikipedia.org/wiki?curid=204283", "title": "Efficienza aerodinamica", "text": "In aerodinamica l'efficienza aerodinamica indica il rapporto tra portanza e la resistenza di un profilo alare o pi\u00f9 genericamente di un velivolo. Siccome solitamente la fusoliera produce resistenza e non portanza, l'efficienza di un intero velivolo \u00e8 minore rispetto a quella di un'ala.\nLa sua formula \u00e8:\nformula_1\ndove L \u00e8 la portanza (Lift), ed D \u00e8 la resistenza aerodinamica (Drag).\nPer quanto riguarda lo studio dei profili alari, la formula pu\u00f2 essere espressa come rapporto dei coefficienti aerodinamici: \nformula_2\ndove C \u00e8 il coefficiente di portanza e C \u00e8 il Coefficiente di resistenza aerodinamica.\nCome si pu\u00f2 dedurre dalla formula precedente, poich\u00e9 C e C variano per lo stesso profilo a seconda dell'Angolo d'attacco, l'efficienza cambia a seconda di tale angolo, secondo un grafico chiamato polare.\nMaggiore sar\u00e0 il valore dell'efficienza E, migliore sar\u00e0 il rendimento del profilo.\nSi noti che il valore dell'efficienza, essendo il rapporto tra due grandezze omogenee, \u00e8 adimensionale, cio\u00e8 non ha unit\u00e0 di misura.\nEfficienza di un aeromobile.\nNell'uso comune in ambito aeronautico, il termine efficienza \u00e8 usato per indicare il rapporto tra la distanza orizzontale in metri percorsa dal velivolo in planata, con una perdita di quota pari a un metro in aria ferma:\nformula_3\ndove d \u00e8 la distanza e h \u00e8 la quota persa.\nSe ad esempio un velivolo ha efficienza 30, significa che \u00e8 in grado di percorrere 30 metri in orizzontale perdendo un metro di quota. Gli alianti sono caratterizzati da valori di efficienza relativamente alti, in genere intorno a 30, ma possono raggiungere valori superiori a 70 nei modelli da competizione.\nGli aeroplani a motore, in planata, raggiungono naturalmente valori di efficienza molto pi\u00f9 bassi, tra 10 e 20.\nIn questa accezione \u00e8 di frequente utilizzo il termine rapporto di planata.\nL'efficienza \u00e8 uno dei parametri caratteristici di un velivolo, e dipende dalle caratteristiche costruttive dello stesso. \nOgni velivolo, con un determinato peso (in genere si considera il peso massimo al decollo o MTOW), ha una velocit\u00e0 caratteristica alla quale l'efficienza \u00e8 massima, detta, appunto, velocit\u00e0 di massima efficienza (da qui V).\n\u00c8 da sottolineare che tale valore \u00e8 espresso dal costruttore in aria ferma, cio\u00e8 in assenza di vento e di moti convettivi della massa d'aria in cui vola l'aliante. \nNell'aria in movimento la V cambia, ed in particolare:\nPer la determinazione della V, il costruttore mette a disposizione un grafico che rappresenta una curva su un piano cartesiano i cui due assi esprimono la velocit\u00e0 verticale (negativa) e la velocit\u00e0 relativa (TAS).\n\u00c8 da sottolineare che \"ad un aumento del peso del velivolo segue un incremento della V, ma non dell'efficienza\". Per esempio l'aliante ASK-21 che con un pilota a bordo ha un'efficienza massima di 34 alla velocit\u00e0 di 85 km/h, con due piloti a bordo ha un'efficienza 34, ma ad una velocit\u00e0 di 90\u00a0km/h.\nPer questo motivo, nelle competizioni volovelistiche di velocit\u00e0, viene aumentato il peso dell'aliante mediante zavorre d'acqua.\nCuriosit\u00e0.\nL'aliante con efficienza migliore mai costruito \u00e8 il Flugtechnik &amp; Leichtbau eta, con efficienza pari a 72.\nLe pi\u00f9 recenti tute alari hanno un'efficienza superiore a 3."}
{"id": "204284", "revid": "599013", "url": "https://it.wikipedia.org/wiki?curid=204284", "title": "Rosso Canosa", "text": "Il Rosso Canosa \u00e8 un vino DOC la cui produzione \u00e8 consentita nella provincia di Barletta-Andria-Trani e Foggia.\nStoria.\nIl Rosso Canosa Doc viene prodotto nel territorio amministrativo del comune di Canosa di Puglia. Tuttavia, tenuto conto delle situazioni tradizionali, \u00e8 consentito che le operazioni di vinificazione siano effettuate nell'intero territorio dei comuni limitrofi di Barletta, Andria, Minervino Murge, Cerignola e Orta Nova . \u00c8 stata riconosciuta la provenienza di origine controllata nel 1979.\nDal 2001 il \"Consorzio per la tutela del vino doc Rosso Canosa\" svolge ufficialmente le funzioni di tutela, valorizzazione e cura generale della denominazione di origine del vino \"Rosso Canosa\".\nAbbinamenti consigliati.\nIl Rosso Canosa Doc si associa a preparazioni abbastanza strutturate, arrosti con sughi saporiti, selvaggina da pelo, piatti al rag\u00f9 di carne e carni suine, carni rosse e formaggi pecorini stagionati. Va servito a una temperatura di 16-18\u00a0\u00b0C in calici per vini rossi di corpo entro tre-cinque anni dalla vendemmia.\nProduzione.\n\"Provincia, stagione, volume in ettolitri\""}
{"id": "204286", "revid": "599013", "url": "https://it.wikipedia.org/wiki?curid=204286", "title": "Rosso Conero", "text": "Il Rosso Conero \u00e8 un vino DOC la cui produzione \u00e8 consentita nella zona di Monte C\u00f2nero, promontorio situato a met\u00e0 della costa adriatica italiana. Per produrre il Rosso Conero si utilizza il vitigno Montepulciano, puro o con l\u2019aggiunta di Sangiovese per un massimo del 15%.\nIl vino \u00e8 prodotto nei quattro comuni della Riviera del Conero: Ancona, Camerano, Sirolo e Numana, ma anche in altri tre situati negli immediati dintorni: Offagna e parte di quelli di Castelfidardo e di Osimo. Sono tutti collegati dalla \"strada del Rosso Conero\".\nI primi documenti che parlano di vini prodotti nella zona del Conero risalgono all'antichit\u00e0. In epoca greca, Strabone, il celebre geografo e storico, parlando della colonia greca Ank\u00f3n, oggi Ancona, la definisce \"\u03c3\u03c6\u03cc\u03b4\u03c1\u03b1 \u03b4'\u03b5\u1f54\u03bf\u03b9\u03bd\u03cc\u03c2\" (sf\u00f3dra d'eyoin\u03ccs), ossia \"produttrice di vino buono e abbondante\".\nStoria.\nI vini del Conero sono noti sin dall'antichit\u00e0, come prova il passo gi\u00e0 citato del greco Strabone.\nAnche in et\u00e0 romana i vini del Conero erano noti. Plinio il vecchio scrive, nella sua \"Naturalis Historia\", che \"sul mare Adriatico si pu\u00f2 citare, fra gli altri, il vino Pretoriano prodotto nella zona di Ancona\". Inoltre, il celebre gastronomo, cuoco e scrittore dell'antica Roma, Marco Gavio Apicio, ricorda un vino \"anconitanum\", rosso e corposo.\nNel Rinascimento, parla dei vini del Conero Andrea Bacci, nel monumentale trattato sui vini \"De naturali vinorum historia\".\nIl Vino DOC Rosso Conero ha ottenuto il riconoscimento della Denominazione di Origine Controllata in data 21 luglio 1967.\nNel 1967, insieme al Rosso Conero DOC, fu riconosciuto anche il \"Rosso Conero riserva\" DOC , poi confermato nel 1977; si trattava di un vino Rosso Conero prodotto con un disciplinare pi\u00f9 severo e dunque di maggior qualit\u00e0.\nA partire dall'annata 2004, il \"Rosso Conero riserva\" DOC ha cambiato denominazione e disciplinare, sottomettendosi alla pi\u00f9 rigida legislazione che regola le DOCG (Denominazioni ad Origine Controllata e Garantita) in cui vengono stabilite rese massime per ettaro, tempi di affinamento ed uvaggi oltre a standard dei valori chimici dalla qualit\u00e0 pi\u00f9 elevata. Quello che fino all'annata 2003 era stato imbottigliato come Rosso Conero DOC Riserva, a partire dall'annata 2004 fu denominato \"Conero DOCG\"; dopo invecchiamento ed affinamento, fu immesso sul mercato a partire dal 2008.\nEsistono quindi ora due prodotti figli della stessa zona di produzione vinicola: il Rosso Conero DOC e il Conero DOCG.\nLa decisione ricalca modelli adottati in altre zone vinicole; similmente infatti avviene per il Brunello ed il Rosso di Montalcino, Il Vino Nobile di Montepulciano ed il Rosso di Montepulciano, il Sagrantino ed il Montefalco Rosso: in tutti questi casi, come per il Conero, nella stessa area DOC vinicola vengono prodotti due vini differenti: una versione pi\u00f9 semplice ed economicamente abbordabile ed una versione pi\u00f9 elaborata, complessa e qualitativamente superiore che ha il compito di esprimerne al massimo le potenzialit\u00e0 e la tipicit\u00e0 di quell'area delimitata.\nAbbinamenti consigliati.\nNei primi sei anni di stagionatura:\nOltre i sei anni di stagionatura:\nProduzione.\nStagione e volume in ettolitri\nFeste.\nA Camerano e a Varano si tengono due note feste del Rosso Conero, nel mese di settembre."}
{"id": "204288", "revid": "599013", "url": "https://it.wikipedia.org/wiki?curid=204288", "title": "Rosso dei Colli Amerini", "text": "Il Rosso dei Colli Amerini \u00e8 un vino DOC la cui produzione \u00e8 consentita nella provincia di Terni.\nProduzione.\n\"Provincia, stagione, volume in ettolitri\""}
{"id": "204289", "revid": "599013", "url": "https://it.wikipedia.org/wiki?curid=204289", "title": "Rosso di Cerignola", "text": "Il Rosso di Cerignola \u00e8 un vino DOC la cui produzione \u00e8 consentita nella provincia di Foggia.\nProduzione.\n\"Provincia, stagione, volume in ettolitri\""}
{"id": "204291", "revid": "4327", "url": "https://it.wikipedia.org/wiki?curid=204291", "title": "Rosso di Cerignola Riserva", "text": ""}
{"id": "204292", "revid": "599013", "url": "https://it.wikipedia.org/wiki?curid=204292", "title": "Rosso di Montalcino", "text": "Il Rosso di Montalcino \u00e8 un vino DOC la cui produzione \u00e8 consentita nel comune di Montalcino (SI).\nProcesso di produzione.\nIl processo di lavorazione che va seguito per la produzione di questo vino prevede, esattamente come succede per il pi\u00f9 famoso Brunello, che ad essere utilizzate siano esclusivamente uve di vitigni Sangiovese. Durante il processo di vinificazione, le vinacce devono rimanere a contatto con il mosto, in modo da poter rilasciare tutti gli aromi che andranno a caratterizzare il vino. Alla fermentazione, la cui durata \u00e8 differente a seconda del prodotto in questione, segue la svinatura, il momento nel quale, cio\u00e8, mosto e vinaccia vengono separate. In seguito si procede, nell'ordine, ai processi di travaso, affinemento e invecchiamento, per poi imbottigliare il vino in bottiglie obbligatoriamente di tipo bordolese.\nSi pu\u00f2 mettere in commercio soltanto dall'inizio di settembre dell'anno successivo a quello di vendemmia.\nProduzione.\n\"Provincia, stagione, volume in ettolitri\""}
{"id": "204293", "revid": "599013", "url": "https://it.wikipedia.org/wiki?curid=204293", "title": "Rosso di Montalcino Vigna", "text": "Il Rosso di Montalcino Vigna \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204294", "revid": "599013", "url": "https://it.wikipedia.org/wiki?curid=204294", "title": "Rosso di Montepulciano", "text": "Il Rosso di Montepulciano \u00e8 un vino DOC la cui produzione \u00e8 consentita nella provincia di Siena.\nAbbinamenti consigliati.\nIl Rosso di Montepulciano \u00e8 un vino indicato per tutto il pasto, particolarmente adatto per i primi piatti al rag\u00f9 e per le carni in generale. Si sposa bene soprattutto con la bistecca alla fiorentina, il polpettone alla fiorentina, il pollo e i fegatelli. Decisamente adatto anche per i formaggi con un'elevata stagionatura. Andrebbe consumato a una temperatura di 16-18\u00a0\u00b0C, in calici ballon.\nProduzione.\n\"Provincia, stagione, volume in ettolitri\""}
{"id": "204295", "revid": "599013", "url": "https://it.wikipedia.org/wiki?curid=204295", "title": "Rosso di Torgiano", "text": "Il Rosso di Torgiano \u00e8 un vino DOC la cui produzione \u00e8 consentita nella provincia di Perugia.\nProduzione.\n\"Provincia, stagione, volume in ettolitri\""}
{"id": "204296", "revid": "83531", "url": "https://it.wikipedia.org/wiki?curid=204296", "title": "Rosso Orvietano", "text": "Il Rosso Orvietano \u00e8 un vino DOC la cui produzione \u00e8 consentita nella provincia di Terni.\nProduzione.\n\"Provincia, stagione, volume in ettolitri\""}
{"id": "204298", "revid": "599013", "url": "https://it.wikipedia.org/wiki?curid=204298", "title": "Rosso Orvietano Aleatico", "text": "Il Rosso Orvietano Aleatico \u00e8 un vino DOC la cui produzione \u00e8 consentita nella provincia di Terni.\nProduzione.\n\"Provincia, stagione, volume in ettolitri\""}
{"id": "204299", "revid": "599013", "url": "https://it.wikipedia.org/wiki?curid=204299", "title": "Rosso Orvietano Cabernet", "text": "Il Rosso Orvietano Cabernet \u00e8 un vino DOC la cui produzione \u00e8 consentita nella provincia di Terni.\nProduzione.\n\"Provincia, stagione, volume in ettolitri\""}
{"id": "204300", "revid": "4327", "url": "https://it.wikipedia.org/wiki?curid=204300", "title": "Rosso Orvietano Cabernet Franc", "text": ""}
{"id": "204301", "revid": "697352", "url": "https://it.wikipedia.org/wiki?curid=204301", "title": "Amarok (KDE)", "text": "Amarok \u00e8 un software libero per riprodurre file multimediali e file audio sviluppato per l'ambiente desktop KDE, utilizzabile anche in altri ambienti desktop.\nAttualmente viene distribuito indipendentemente dal pacchetto kdemultimedia in quanto parte del modulo extragear.\nIl nome deriva dall'album \"Amarok\" di Mike Oldfield. Poich\u00e9 \"amarok\" (o amaroq) nella lingua Inuktitut significa \"lupo\", il tema del lupo \u00e8 richiamato nella grafica del programma, a cominciare dall'icona.\nIl passaggio a KDE 4 ha offerto agli sviluppatori l'occasione per una profonda revisione del programma. Questo ha comportato un'iniziale diminuzione delle funzionalit\u00e0 presenti progressivamente aggiunte con le nuove versioni della serie 2.\nCaratteristiche.\nUna caratteristica di Amarok \u00e8 la possibilit\u00e0 di ricercare informazioni sui brani ascoltati, come il testo della canzone, la copertina dell'album o le informazioni sull'autore da vari servizi presenti su Internet, come MusicBrainz o Amazon.com.\nInoltre \u00e8 possibile visualizzare informazioni sull'autore, l'album o la traccia del brano che si sta ascoltando da Wikipedia.\nUna funzionalit\u00e0 integrata \u00e8 la possibilit\u00e0 di collegarsi automaticamente con un account del sito last.fm: Amarok spedisce automaticamente i dettagli dei brani ascoltati, in modo da partecipare alle comunit\u00e0 musicali del sito.\nSempre grazie a un collegamento a Internet, il programma \u00e8 in grado di indicare artisti collegati a quello attualmente in ascolto, in modo da offrire stimoli per la ricerca e l'espansione dei propri orizzonti musicali.\nDalla versione 1.4.4 Amarok \u00e8 divenuto il primo lettore multimediale open source ad aver il supporto per Magnatune, il negozio online di musica digitale libera da DRM. Magnatune afferma che per ogni canzone venduta met\u00e0 del ricavo va all'artista e il 10% della quota mensile dell'utente che utilizza Amarok viene devoluto al progetto stesso.\nFunzioni specifiche.\nEcco una lista delle principali funzioni di Amarok:"}
{"id": "204302", "revid": "599013", "url": "https://it.wikipedia.org/wiki?curid=204302", "title": "Rosso Orvietano Cabernet Sauvignon", "text": "Il Rosso Orvietano Cabernet Sauvignon \u00e8 un vino DOC la cui produzione \u00e8 consentita nella provincia di Terni.\nProduzione.\n\"Provincia, stagione, volume in ettolitri\""}
{"id": "204305", "revid": "599013", "url": "https://it.wikipedia.org/wiki?curid=204305", "title": "Rosso Orvietano Canaiolo", "text": "Il Rosso Orvietano Canaiolo \u00e8 un vino DOC la cui produzione \u00e8 consentita nella provincia di Terni.\nProduzione.\n\"Provincia, stagione, volume in ettolitri\""}
{"id": "204307", "revid": "599013", "url": "https://it.wikipedia.org/wiki?curid=204307", "title": "Rosso Orvietano Ciliegiolo", "text": "Il Rosso Orvietano Ciliegiolo \u00e8 un vino DOC la cui produzione \u00e8 consentita nella provincia di Terni.\nProduzione.\n\"Provincia, stagione, volume in ettolitri\""}
{"id": "204308", "revid": "599013", "url": "https://it.wikipedia.org/wiki?curid=204308", "title": "Rosso Orvietano Merlot", "text": "Il Rosso Orvietano Merlot \u00e8 un vino DOC la cui produzione \u00e8 consentita nella provincia di Terni.\nProduzione.\n\"Provincia, stagione, volume in ettolitri\""}
{"id": "204309", "revid": "83531", "url": "https://it.wikipedia.org/wiki?curid=204309", "title": "Rosso Orvietano Pinot nero", "text": "Il Rosso Orvietano Pinot nero \u00e8 un vino DOC la cui produzione \u00e8 consentita nella provincia di Terni.\nProduzione.\n\"Provincia, stagione, volume in ettolitri\""}
{"id": "204310", "revid": "599013", "url": "https://it.wikipedia.org/wiki?curid=204310", "title": "Rosso Orvietano Sangiovese", "text": "Il Rosso Orvietano Sangiovese \u00e8 un vino DOC la cui produzione \u00e8 consentita nella provincia di Terni.\nProduzione.\n\"Provincia, stagione, volume in ettolitri\""}
{"id": "204311", "revid": "1576347", "url": "https://it.wikipedia.org/wiki?curid=204311", "title": "Rosso Piceno", "text": "Il Rosso Piceno \u00e8 un vino DOC la cui produzione \u00e8 consentita nelle province di Ancona, Ascoli Piceno, Fermo e Macerata.\nAbbinamenti consigliati.\nArrosti e grigliate di carne.\nProduzione.\n\"Provincia, stagione, volume in ettolitri\""}
{"id": "204312", "revid": "4327", "url": "https://it.wikipedia.org/wiki?curid=204312", "title": "Rosso Piceno Novello", "text": ""}
{"id": "204313", "revid": "4327", "url": "https://it.wikipedia.org/wiki?curid=204313", "title": "Rosso Piceno Superiore", "text": ""}
{"id": "204314", "revid": "4327", "url": "https://it.wikipedia.org/wiki?curid=204314", "title": "Rosso Superiore dei Colli Amerini", "text": ""}
{"id": "204315", "revid": "599013", "url": "https://it.wikipedia.org/wiki?curid=204315", "title": "Rubino di Cantavenna", "text": "Il Rubino di Cantavenna \u00e8 un vino DOC piemontese la cui produzione \u00e8 consentita nel territorio di Gabiano (AL).\nLa sua composizione \u00e8 una miscela di Barbera (75-80%), Freisa (10-20%) e Grignolino (5%).\nProduzione.\n\"Provincia, stagione, volume in ettolitri\""}
{"id": "204316", "revid": "1342471", "url": "https://it.wikipedia.org/wiki?curid=204316", "title": "Ruch\u00e9 di Castagnole Monferrato", "text": "Il Ruch\u00e9 di Castagnole Monferrato \u00e8 un vino DOCG piemontese rosso della provincia di Asti, prodotto da un vitigno autoctono omonimo, presso una piccola zona nord-orientale del suo capoluogo. Il Ministero delle politiche agricole alimentari e forestali, con Decreto ministeriale 8 ottobre 2010, ne ha delimitato la DOCG in soli sette comuni astigiani: oltre Castagnole Monferrato, anche i vicini paesi di Montemagno, Grana, Portacomaro, Refrancore, Scurzolengo e Viarigi. Attualmente la denominazione ha un'estensione vitata di 110 ettari.\nStoria.\nIl suo nome ha etimologia incerta, tuttavia alcuni ipotizzano un legame in merito ai primi vigneti coltivati vicino a una chiesetta benedettina dedicata a \"san Roc\" (san Rocco), oggi non pi\u00f9 esistente, che si doveva trovare nei pressi di Portacomaro o Castagnole Monferrato. Il vitigno fu probabilmente importato durante il XII secolo da monaci cistercensi provenienti dalla Borgogna. Altri ancora pensano che il nome possa derivare dai tipici luoghi collinari, da cui il dialettale \"ruch\u00e9\", indicando l'erto arroccamento della vigna ben esposto al sole.\nHa un gusto unico e particolare, mediamente strutturato e generoso. Fino al XIX secolo, il vitigno veniva coltivato anche tra Monferrato e Langhe, ma il terreno a nord-est di Asti (leggermente meno alcalino) si presta meglio ad esaltarne le qualit\u00e0. A Castagnole Monferrato verso la fine degli anni settanta, il parroco don Giacomo Cauda, insieme al sindaco Lidia Bianco - gi\u00e0 segretaria della scuola d'agraria di Asti - si impegnarono nella sua rivalutazione qualitativa, fino a ottenerne la DOC nel 1987. Da allora il Ruch\u00e9 ha acquisito nell'enologia, a livello nazionale e internazionale, un posto di nicchia di tutto rispetto. Infatti, sebbene ne sia autorizzato legalmente un taglio d'uvaggio del 10% di altre uve, quali brachetto e/o Barbera, si preferisce produrlo puro. Successivamente, alcuni comuni limitrofi a Castagnole Monferrato si impegnarono con quest'ultimo per diffondere l'eccellenza qualitativa di tale vino.\nAbbinamenti consigliati.\n\u00c8 un ottimo vino da formaggi saporiti di media-alta stagionatura (Castelmagno, Grana Padano, tome varie) e per i piatti tipici piemontesi come la bagna c\u00e0uda, la finanziera e gli agnolotti, si abbina molto bene con secondi di selvaggina.\nProduzione.\n\"Provincia, stagione, volume in ettolitri\""}
{"id": "204317", "revid": "4327", "url": "https://it.wikipedia.org/wiki?curid=204317", "title": "Sant'Anna di Isola Capo Rizzuto Rosso o Rosato", "text": ""}
{"id": "204319", "revid": "599013", "url": "https://it.wikipedia.org/wiki?curid=204319", "title": "Salice Salentino Aleatico", "text": "Il Salice Salentino Aleatico \u00e8 un vino DOC la cui produzione \u00e8 consentita nelle province di Brindisi e Lecce.\nProduzione.\n\"Provincia, stagione, volume in ettolitri\""}
{"id": "204324", "revid": "22475", "url": "https://it.wikipedia.org/wiki?curid=204324", "title": "Salice Salentino (vino)", "text": "Il Salice Salentino \u00e8 un vino DOC la cui produzione \u00e8 consentita nelle province di Brindisi e Lecce. Il comune con maggiore estensione di vitigno negramaro \u00e8 Guagnano.\nLa vendemmia inizia i primi di settembre.\nDisciplinare.\nLa denominazione di origine controllata \"\u201cSalice Salentino\u201d\" \u00e8 riservata ai seguenti vini che\nrispondono alle condizioni e ai requisiti stabiliti nel presente disciplinare di produzione:\nSalice Salentino bianco (anche spumante)\nSalice Salentino rosato (anche spumante)\nSalice Salentino rosso (anche con menzione riserva)\nSalice Salentino Negroamaro (anche con menzione riserva)\nSalice Salentino Negroamaro rosato (anche spumante)\nSalice Salentino Pinot bianco (anche spumante)\nSalice Salentino Fiano (anche spumante)\nSalice Salentino Chardonnay (anche spumante)\nSalice Salentino Aleatico (anche riserva, dolce, liquoroso dolce, liquoroso riserva)\nLa denominazione di origine controllata \"Salice Salentino\" rosso e rosato senza alcuna\nspecificazione di vitigno \u00e8 riservata ai vini ottenuti dalla vinificazione delle uve provenienti dai\nvigneti composti in ambito aziendale dal vitigno Negroamaro per almeno il 75%.\nPossono concorrere alla produzione di detti vini, da sole o congiuntamente, anche le uve di altri\nvitigni a bacca nera idonei alla coltivazione in Puglia per la zona di produzione omogenea \u201cSalento-\nArco Ionico\u201d iscritti nel Registro Nazionale delle variet\u00e0 di vite per uve da vino, approvato con\nD.M. 7 maggio 2004 e successivi aggiornamenti, riportati nell'allegato 1 del presente disciplinare,\npresenti in ambito aziendale, nella misura massima del 25% della superficie iscritta allo schedario\nviticolo.\nLa denominazione di origine controllata \u201cSalice Salentino\u201d Aleatico \u00e8 riservata ai vini ottenuti\ndalla vinificazione delle uve provenienti dai vigneti composti dal vitigno Aleatico per almeno\nl'85%.\nPossono concorrere alla produzione di detto vino, da sole o congiuntamente, le uve provenienti dai\nvitigni Negroamaro, Malvasia nera e Primitivo, presenti in ambito aziendale, fino a un massimo\ncomplessivo del 15%.\nLa denominazione di origine controllata \"Salice Salentino\" bianco senza alcuna specificazione di\nvitigno \u00e8 riservata ai vini ottenuti dalla vinificazione delle uve provenienti dai vigneti composti in\nambito aziendale dal vitigno Chardonnay per almeno il 70%.\nI vini a denominazione di origine controllata \"Salice Salentino\" bianco con una delle seguenti specificazioni:\nChardonnay, Fiano, Pinot Bianco\ndevono essere ottenuti dalla vinificazione delle uve provenienti dai vigneti composti dai\ncorrispondenti vitigni per almeno il 85%.\nPossono concorrere alla produzione di detti vini, da sole o congiuntamente, anche le uve di altri\nvitigni a bacca bianca, idonei alla coltivazione in Puglia per la zona di produzione omogenea\n\u201cSalento-Arco Ionico\u201d con esclusione del Moscato bianco e Moscatello selvatico b, presenti in\nambito aziendale, fino ad un massimo del 15% della superficie iscritta allo schedario viticolo.\nI vini a denominazione di origine controllata \"Salice Salentino\" rosso e rosato con la seguente specificazione:\nNegroamaro o Negro amaro devono essere ottenuti dalla vinificazione delle uve provenienti dai\nvigneti composti dal vitigno Negroamaro per almeno il 90%.\nPossono concorrere alla produzione di detti vini, da sole o congiuntamente, anche le uve di altri\nvitigni a bacca nera idonei alla coltivazione in Puglia per la zona di produzione omogenea \u201cSalento-\nArco Ionico\u201d presenti in ambito aziendale, nella misura massima del 10% della superficie iscritta\nallo schedario viticolo.\nCaratteristiche organolettiche.\n\"Salice Salentino Rosso\"\nStoria.\nL'origine della denominazione DOC del Salice Salentino \u00e8 da attribuirsi al Senatore Arcangelo de Castris, e grazie alla sua azienda vitivinicola \"Leone De Castris\" \u00e8 riuscito ad affermare la bont\u00e0 di questo particolare vino in Italia e nel Mondo.\nCantina \"Leone De Castris\".\nLa Cantina, una fra le pi\u00f9 antiche ancora in attivit\u00e0, \u00e8 stata fondata nel 1665 dal duca \"Oronzo Arcangelo Maria Francesco De Castris\", conte di Lemos.\nAgli inizi dell'800 l'azienda vitivinicola inizia a esportare vino negli Stati Uniti, in Germania e in Francia. La cantina inizia l'imbottigliamento dei suoi prodotti con Piero e Lisetta Leone de Castris nel 1925. \nNel 1943 nasce il \"Five Roses\", il prodotto pi\u00f9 conosciuto dell'azienda e il primo vino rosato a essere imbottigliato e commercializzato in Italia e da subito esportato negli Stati Uniti.\nAbbinamenti consigliati.\nConsigliato su arrosti, formaggi forti e cacciagione\nProduzione.\n\"Provincia, stagione, volume in ettolitri\"\nProdotto dallo stabilimento Vinicolo Leone De Castris e da altre importanti Cantine del territorio Salentino"}
{"id": "204327", "revid": "4327", "url": "https://it.wikipedia.org/wiki?curid=204327", "title": "Salice Salentino Bianco", "text": ""}
{"id": "204329", "revid": "599013", "url": "https://it.wikipedia.org/wiki?curid=204329", "title": "Salice Salentino Pinot bianco", "text": "Il Salice Salentino Pinot bianco \u00e8 un vino DOC la cui produzione \u00e8 consentita nelle province di Brindisi e Lecce.\nProduzione.\n\"Provincia, stagione, volume in ettolitri\""}
{"id": "204331", "revid": "4327", "url": "https://it.wikipedia.org/wiki?curid=204331", "title": "Salice Salentino Rosato", "text": ""}
{"id": "204336", "revid": "599013", "url": "https://it.wikipedia.org/wiki?curid=204336", "title": "Sambuca di Sicilia Cabernet Sauvignon", "text": "Il Sambuca di Sicilia Cabernet Sauvignon \u00e8 un vino a DOC che pu\u00f2 essere prodotto nel comune di Sambuca di Sicilia in provincia di Agrigento.\nProduzione.\n\"Provincia, stagione, volume in ettolitri\"\nSambuca di Sicilia Cabernet Sauvignon riserva.\nIl Sambuca di Sicilia Cabernet Sauvignon riserva deve esser invecchiato per almeno due anni (a partire dal 1\u00ba novembre dell'anno della vendemmia) di cui almeno sei mesi in recipienti di legno\nVoci correlate.\nSambuca di Sicilia (vino)"}
{"id": "204337", "revid": "599013", "url": "https://it.wikipedia.org/wiki?curid=204337", "title": "Sambuca di Sicilia Chardonnay", "text": "Il Sambuca di Sicilia Chardonnay \u00e8 un vino a DOC che pu\u00f2 essere prodotto nel comune di Sambuca di Sicilia in provincia di Agrigento.\nCaratteristiche organolettiche.\nverdognoli;\nProduzione.\n\"Provincia, stagione, volume in ettolitri\"\nVoci correlate.\nSambuca di Sicilia (vino)"}
{"id": "204339", "revid": "123458989", "url": "https://it.wikipedia.org/wiki?curid=204339", "title": "Parole della filosofia", "text": "Parole della filosofia, o dell'arte di meditare, pubblicato dall'editore Feltrinelli nell'aprile 2004 e rinominato nelle edizioni successive con leggere variazioni, \u00e8 un testo di \"pratica filosofica\" scritto da Salvatore Natoli e rappresenta un esercizio della filosofia attraverso la meditazione su alcune sue grandi parole. Destinato anche a filosofi specialisti, il libro \u00e8 stato specificamente scritto per fornire ai lettori gli strumenti necessari in modo tale che essi abbiano modo di rielaborare per conto proprio i grandi temi della filosofia.\nCapitolo 3: Intelligenza/pensiero.\nNatoli parte dal presupposto che ogni pensiero abbia un luogo d'origine e identifica questo luogo, come usanza comune, nel cervello, che lui definisce \"la macchina del pensiero\". Il pensiero tuttavia rimane sempre estraneo al cervello, in quanto ignora chi l'ha generato ed \u00e8 possibile pensare al proprio cervello solo attraverso un altro pensiero, esattamente come gli occhi non sono in grado di vedersi autonomamente se non tramite un espediente, quale uno specchio, che permetta a loro di vedersi nel riflesso. Si potrebbe dunque affermare che il \u201cpensare razionalmente\u201d sia un teorico \u201csesto senso\u201d, il senso pi\u00f9 importante, che noi certamente non abbiamo modo di annoverare fra quelli che ci permettono di percepire la realt\u00e0 perch\u00e9 ci \u00e8 impossibile un'analisi delle sue sensazioni dal momento che ne \u00e8 lo stesso creatore ed unico interprete di cui siamo forniti.\nIl pensare \u00e8 un'attivit\u00e0 che il nostro cervello compie ininterrottamente nell'arco di una vita ed \u00e8 un'attivit\u00e0 che svolge gi\u00e0 dai primi attimi della sua vita. Grazie al contatto con \u201cci\u00f2 che \u00e8\u201d, ovvero tutto quello che \u00e8 percettibile dai nostri cinque sensi, \u201cimmagazzina\u201d meticolosamente, come se fosse un contenitore da riempire, tutte le caratteristiche percepite di ci\u00f2 con cui \u00e8 venuto a contatto (sia realmente che astrattamente), caratteristiche che potranno essere richiamate in futuro attraverso un altro pensiero pi\u00f9 complesso.\nUn pensiero complesso \u00e8 costituito di tanti pensieri, che, se letti tutti assieme creano un pensiero unico. Quindi suddetto pensiero non \u00e8 altro che una serie di pensieri contenuti uno all'interno di un altro. Un esempio di questo pensiero complesso \u00e8 il linguaggio, dove le parole sono pensieri contenuti all'interno di un unico pensiero pi\u00f9 vasto: la frase.\nAltro argomento trattato da Natoli \u00e8 l'immaginazione: la capacit\u00e0 di astrarre. L'immaginazione \u00e8 sinonimo di fantasia ed \u00e8 ci\u00f2 che ci permette di modificare, rimescolare e reinventare personali ricordi, definibili come pensieri di esperienze passate, e creare nuovi mondi e nuove realt\u00e0 non esistenti. L'immaginazione \u00e8 la caratteristica di questa coppia posta alla base della filosofia e di tutti i miti sull'origine della creazione della Terra e sulla creazione divina dell'essere umano.\nIl capitolo terzo ha conclusione con il paragrafo \u201cIl silenzio\u201d, non da intendersi come il silenzio in s\u00e9, ma come silenzio in attesa di una comunicazione. Fra interlocutori esistono delle regole predeterminate per cui ad una particolare comunicazione corrisponde la reazione di chi ascolta. I discorsi si basano su questo principio di scambio di pensieri e di reazioni, che, come si pu\u00f2 dedurre da quanto afferma Natoli, sono l'espressione dell'istinto umano del voler conoscere, attraverso il quale confrontiamo e aggiorniamo i nostri pensieri con quelli altrui.\nUn aspetto che ritengo di estrema importanza della coppia Pensiero/Intelligenza, che non \u00e8 stato affrontato dall'autore, \u00e8 rappresentato dalla capacit\u00e0 del cervello anche durante il sonno di pensare e immaginare, capacit\u00e0 di cui notoriamente sono provvisti tutti gli animali, ma a livelli inferiori. La superiorit\u00e0 della nostra specie rispetto alle altre risiede nell'essere riusciti a portare al di fuori del sonno la capacit\u00e0 inconscia di immaginare, trasformandola in una capacit\u00e0 conscia esprimibile e comunicabile. parmenide dice tutto ci\u00f2.\nCapitolo 4: Metafore/teorie.\nPer giungere all'analisi di cosa sono le metafore e le teorie, argomento del capitolo, Natoli svolge un percorso soffermandosi inizialmente sull'origine delle parole e dei nomi propri, sulle frasi composite di nomi ed aggettivi e sul diverso significato delle parole a seconda dei contesti. Poste le basi della struttura di un qualunque enunciato, prima parte dell'analisi, Natoli compie un processo successivo, l'analisi della metafora: \u201c\"la metafora risulta dalla sovrapposizione di un termine all'altro\u00a0\u2013 o di un concetto ad altro\u00a0\u2013 e ci\u00f2 d\u00e0 luogo ad una deformazione della visione che fa vedere gli oggetti dati come nuovi o addirittura fa apparire nuovi oggetti\"\u201d. Nella metafora, dunque, le parole possono acquisire non solo un significato differente a seconda del contesto, ma anche in base al soggetto cui sono riferite, sempre che le qualit\u00e0 di questo corrispondano ad un luogo comune noto a tutti. Per esempio dire che \u201cl'uomo \u00e8 un lupo\u201d potr\u00e0 evocare caratteristiche di ferocia o di solitudine, in base al significato che si vorr\u00e0 dare a tale espressione. Le metafore permettono quindi di velare i significati reali di determinate proposizioni. \u201cLa metafora non dice una cosa per significarne un'altra\u201d. Ed \u00e8 quindi grazie alla metafora che la scienza \u00e8 potuta evolvere, dal momento che la prassi scientifica \u00e8 basata su un sistema simile alla metafora, in cui le immagini generano concetti e questi, a loro volta, generano immagini.\nNon solo dunque le parole possono essere oggetto di metafora, ma anche i segni. Natoli porta ad esempio gli scacchi, che sono metafora della guerra, e la storia stessa che, ricomposta attraverso eventi trascorsi e costituita come temporalit\u00e0, diviene mito, essendo metafora del presente.\nCapitolo 7: Responsabilit\u00e0/Alterit\u00e0.\nNatoli introduce l'argomento del capitolo traducendo il corrispettivo latino, dell'italiano \u201cresponsabilit\u00e0\u201d, ovvero \u201crendersi garante di qualcuno o di qualcosa\u201d. Natoli spiega che il \u201cprendersi carico di un altro\u201d \u00e8 ci\u00f2 che permette ad ogni uomo di esistere, in quanto cresciuto a qualcuno a suo modo amato. Per Natoli un grande problema che affligge la societ\u00e0 occidentale contemporanea \u00e8 l'omissione di responsabilit\u00e0 dei singoli, in quanto non assumendo responsabilit\u00e0 ci saranno meno probabilit\u00e0 di sentirsi colpevoli. La stessa politica sarebbe diversa se gli uomini fossero responsabili, anche se Natoli contrappone subito ad una visione utopica della politica la realt\u00e0 per cui esiste la politica, ovvero far coincidere interessi e non disinteresse.\nNatoli conclude spiegando che la pi\u00f9 grande responsabilit\u00e0 che l'uomo deve accettare \u00e8 la propria finitezza e la temporalit\u00e0 delle proprie azioni: compiere un'azione avventatamente da parte di un singolo provocher\u00e0 conseguenze nel suo futuro, esattamente come compiere disastri ecologici da parte di multinazionali, irresponsabili del futuro altrui, pu\u00f2 provocare gravi conseguenze per le generazioni future.\nCapitolo 8: Luce/Ombra.\nIl capitolo \u00e8 introdotto dalla ricerca dell'origine della parola \"luce\". La parola \"luce\" in greco \u00e8 \"phaos/ph\u014ds\" la cui radice corrisponde a quella del verbo \"phain\u014d\", che significa \"mostrare\", \"rendere manifesto\", mentre in latino \"lux\" significa \"illuminare\" e quindi \"far vedere\". \u00c8 proprio questa la luce, ci\u00f2 che permette di vedere, ci\u00f2 che permette di distinguere le forme, la profondit\u00e0. Tuttavia della luce siamo coscienti solo quando questa \u00e8 assente poich\u00e9 senza di essa non siamo pi\u00f9 in grado di vedere. Ed \u00e8 proprio la luce che rivela e svela, ci\u00f2 che non \u00e8 illuminato non ci \u00e8 dato di conoscere. Natoli durante il suo percorso fa riferimento a Dante e ad alcuni filosofi ed elenca le tipologie di luci esistenti, usate dall'uomo a seconda delle funzioni di cui necessita. Si sofferma dunque sul mito di Prometeo che ruba il fuoco agli dei a vantaggio degli Uomini e viene punito, non per aver messo questi al riparo dalle intemperie e dalle avversit\u00e0, ma per aver dato loro la convinzione \u201cd'essere capaci d'immortalit\u00e0\u201d.\nLa luce \u00e8 al tempo stesso rivelatrice e oggetto da amministrare, ma non da possedere. L'uomo non \u00e8 infatti in grado di guardare la luce coi propri occhi senza prima schermarla. Natoli conclude citando le esaltazioni di Berthold Brecht sulle doti del sole e della luce che esso \u201cdona\u201d ogni giorno agli uomini, con l'augurio che questi siano belli e tanti.\nCapitolo 9: Armonia/Discordia.\nNatoli apre il capitolo dedicato all'armonia con il mito greco sull'origine della dea Armonia, figlia, secondo il mito, di Ares, dio della guerra, e Afrodite, dea dell'amore. Secondo Natoli l'armonia \u00e8 infatti il risultato della contrapposizione delle due cose. Dove c'\u00e8 armonia non c'\u00e8 sentimento di portela perdere, dove manca gli uomini si sentono addirittura in diritto di distruggere un mondo invivibile, infernale. L'armonia, non assoluta, nel mondo c'\u00e8, perch\u00e9 sarebbe presuntuoso dire il contrario. La si trova anche nella natura con alcune contraddizioni: \u201cesercita violenza, distrugge quel che crea, ma quel che in essa nasce non accetta di morire\u201d. Natoli cita come capacit\u00e0 dell'uomo di creare armonia l'arte, la cura di bestie selvagge che le porta ad essere docili ed individua la condivisione come armonia che lega gli uomini ad un unico destino. Le citt\u00e0 moderne stesse sono esempio di armonia, poich\u00e9 dove gli spazi sono armonici, l'Uomo \u00e8 pi\u00f9 produttivo e lavora meglio. Natoli conclude portando ad esempio la storia, che, assieme alla vita, dimostra quanto sia facile porre termini ai momenti di armonia a causa della fragilit\u00e0 di questa.\nBibliografia.\nSalvatore Natoli, \"Parole della filosofia o Dell'arte di meditare\", Milano, Feltrinelli, 2004. ISBN 88-071-0365-6; ISBN 978-88-0710-365-0. 4\u00aa ed. 2010. ISBN 88-079-4452-9; ISBN 978-88-0794-452-9."}
{"id": "204342", "revid": "599013", "url": "https://it.wikipedia.org/wiki?curid=204342", "title": "San Gimignano novello", "text": "Il San Gimignano novello \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204344", "revid": "599013", "url": "https://it.wikipedia.org/wiki?curid=204344", "title": "San Gimignano rosato", "text": "Il San Gimignano rosato \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204345", "revid": "599013", "url": "https://it.wikipedia.org/wiki?curid=204345", "title": "San Gimignano rosso", "text": "Il San Gimignano rosso \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204346", "revid": "599013", "url": "https://it.wikipedia.org/wiki?curid=204346", "title": "San Colombano al Lambro Rosso", "text": "Il San Colombano al Lambro Rosso \u00e8 un vino DOC la cui produzione \u00e8 consentita nelle province di Lodi, Pavia e Milano.\nStoria.\nSan Colombano al Lambro ha una caratteristica che la contraddistingue: produce l'unico vino DOC della provincia di Milano, in un paese dalle lunghe e gloriose reminiscenze storiche.\nIl San Colombano DOC viene prodotto nelle tipologie, fermo e frizzante. I vini di maggiore qualit\u00e0 possono essere seguiti dalle denominazione \"vigna\" seguiti dal nome della vigna dove sono stati prodotti: in questo caso il vino \u00e8 prodotto nelle versioni rosso e riserva.\nUna piccola eccellenza di cui pu\u00f2 fregiarsi la grande metropoli con un prodotto di alta qualit\u00e0 a simboleggiare tradizione, storia e natura.\nAbbinamenti consigliati.\nSan Colombano D.O.C. rosso vivace: per salumi, frittate, risotti, Cass\u0153ula, busecca, grana lodigiano\nSan Colombano D.O.C. rosso fermo: per primi piatti con sughi di carne, arrosti di carni bianche e rosse, gorgonzola\nSan Colombano D.O.C. rosso Riserva: per piatti molto strutturati, cacciagione, brasati, carni aromatizzate\nProduzione.\n\"Provincia, stagione\""}
{"id": "204347", "revid": "599013", "url": "https://it.wikipedia.org/wiki?curid=204347", "title": "San Gimignano rosso riserva", "text": "Il San Gimignano rosso riserva \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204349", "revid": "599013", "url": "https://it.wikipedia.org/wiki?curid=204349", "title": "San Gimignano Vin Santo", "text": "Il San Gimignano Vin Santo \u00e8 un vino DOC la cui produzione \u00e8 consentita nella provincia di Siena e che prende il nome dalla citt\u00e0 di San Gimignano.\nProduzione.\n\"Provincia, stagione, volume in ettolitri\""}
{"id": "204350", "revid": "599013", "url": "https://it.wikipedia.org/wiki?curid=204350", "title": "San Gimignano Vin Santo Occhio di Pernice", "text": "Il San Gimignano Vin Santo Occhio di Pernice \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204352", "revid": "4327", "url": "https://it.wikipedia.org/wiki?curid=204352", "title": "San Martino della Battaglia Liquoroso", "text": ""}
{"id": "204353", "revid": "4327", "url": "https://it.wikipedia.org/wiki?curid=204353", "title": "San Severo Bianco", "text": ""}
{"id": "204354", "revid": "4327", "url": "https://it.wikipedia.org/wiki?curid=204354", "title": "San Severo Bianco Spumante", "text": ""}
{"id": "204356", "revid": "599013", "url": "https://it.wikipedia.org/wiki?curid=204356", "title": "San Severo rosso o rosato", "text": "Il San Severo rosso o rosato \u00e8 un vino DOC la cui produzione \u00e8 consentita nella provincia di Foggia.\nAbbinamenti consigliati.\nArrosti di carni rosse o pasta al sugo di pomodoro con carne.\nProduzione.\n\"Provincia, stagione, volume in ettolitri\""}
{"id": "204361", "revid": "599013", "url": "https://it.wikipedia.org/wiki?curid=204361", "title": "Sangiovese di Aprilia", "text": "Il Sangiovese di Aprilia \u00e8 un vino DOC la cui produzione \u00e8 consentita nelle province di Latina e Roma.\nProduzione.\n\"Provincia, stagione, volume in ettolitri\""}
{"id": "204362", "revid": "1904508", "url": "https://it.wikipedia.org/wiki?curid=204362", "title": "Alessandro II di Jugoslavia", "text": "Preferisce essere noto come \"principe ereditario Alessandro II\", \nNascita e giovent\u00f9.\nLa nascita del principe ereditario Alessandro avvenne nella suite 212 del Claridge's Hotel in Brook Street, a Londra. In tale circostanza il governo britannico cedette temporaneamente la sovranit\u00e0 inglese sulla suite, rendendola in tal modo territorio jugoslavo, affinch\u00e9 l'erede nascesse su suolo patrio.\nI suoi padrini furono i reali inglesi, re Giorgio VI e la principessa Elisabetta, oggi Elisabetta II del Regno Unito; unico figlio di Pietro II e della regina Alessandra, era anche l'unico nipote della principessa Aspasia di Grecia.\nCome molti altri sovrani europei durante la Seconda guerra mondiale, il re Pietro II aveva lasciato il proprio paese (aprile 1941), stabilendo un governo in esilio; giunse a Londra nel giugno del 1941. Subito dopo l'occupazione nazista, furono creati due governi fantoccio: il fascista Stato Indipendente di Croazia in Croazia e Bosnia ed Erzegovina e la Serbia di Nedi\u0107, il nome popolare dello stato serbo sotto l'occupazione nazista.\nDopo la Conferenza di Teheran, gli Alleati spostarono i loro aiuti dai realisti cetnici ai partigiani comunisti. Commentando questa parte della vita paterna, il principe Alessandro ha detto: \"Pietro II era troppo candido. Non poteva credere che i suoi alleati - la democrazia americana ed i suoi parenti ed amici a Londra \u2013 avrebbero potuto fargli una cosa simile. Ma quello fu precisamente ci\u00f2 che accadde.\" Nel mese di giugno del 1944 Ivan \u0160uba\u0161i\u0107, un inviato del governo in esilio, e Josip Broz Tito, il capo partigiano, firmarono un accordo che era un tentativo di fondere i governi realista e comunista.\nIl 29 novembre 1943 l'AVNOJ (costituito da partigiani) si dichiar\u00f2 governo sovrano della Jugoslavia e proclam\u00f2 la decadenza di tutti i diritti legali del governo in esilio. Il 10 agosto 1945, meno di un mese dopo la nascita del principe Alessandro, l'AVNOJ mut\u00f2 il nome dello stato in Repubblica Socialista Federale di Jugoslavia e il 29 novembre 1945 il paese venne dichiarato repubblica, cambiando il nome in \u201cRepubblica Popolare Federale di Jugoslavia\u201d.\nNel 1947 la sua famiglia fu privata della cittadinanza jugoslava e tutte le sue propriet\u00e0 furono confiscate.\n\"Basato sul decreto della Presidenza del Presidium dell'Assemblea nazionale della Repubblica federale popolare di Jugoslavia nr. 392 dell'8 marzo 1947, con cui al governo della RPFJ \u00e8 stato affidato l'adempimento della decisione circa la rimozione della cittadinanza della RPFJ e della confisca delle propriet\u00e0 dei membri della famiglia dei Kara\u0111or\u0111evic, il governo della RPFJ emana il seguente ORDINE:\nDal decreto della Presidenza del Presidium dell'Assemblea Nazionale della Repubblica Federale Popolare di Jugoslavia nr. 392 dell'8 marzo 1947, (Gazzetta Ufficiale nr. 64 del 1\u00ba agosto 1947), la cittadinanza della RPFJ \u00e8 tolta ai membri della famiglia Kara\u0111or\u0111evic e la loro intera propriet\u00e0 \u00e8 confiscata\u201d.\nI suoi genitori non poterono prendersi molta cura di lui, sia per problemi di salute che finanziari, cosicch\u00e9 fu cresciuto dalla nonna materna. Studi\u00f2 all'Institut Le Rosey, in Svizzera, alla Culver Military Academy, a Gordonstoun, Millfield ed alla Mons Officer Cadet School, ad Aldershot.\nMatrimonio.\nIl 1\u00ba luglio 1972, a Villamanrique de la Condesa, vicino a Siviglia, spos\u00f2 la principessa Maria da Gloria d'Orl\u00e9ans-Braganza; hanno avuto tre figli: il principe ereditario Pietro e i due gemelli Filippo ed Alessandro. Sposando una cattolica, Alessandro ha perso il proprio posto nella linea di successione al trono britannico, che aveva in quanto discendente della regina Vittoria tramite il suo secondo figlio maschio Alfredo; si tratta di un fatto ovviamente irrilevante, essendo il principe in una posizione cos\u00ec distante dal trono da essere in pratica impossibile per lui divenire re del Regno Unito. Alessandro discende anche dalla primogenita della regina Vittoria, la principessa reale Vittoria di Sassonia-Coburgo-Gotha. I suoi figli sono nella linea di successione britannica, attualmente al centocinquesimo, centoseiesimo e centosettesimo posto, bench\u00e9 siano cristiano-ortodossi come tutti gli altri membri della casa reale serba.\nMassone, Alessandro \u00e8 stato nel 1975 Gran Maestro Provinciale della Gran Loggia Nazionale Francese.\nAlessandro e Maria da Gloria hanno divorziato nel 1985 e nello stesso anno il principe si \u00e8 sposato per la seconda volta con Katherine Clairy Batis, figlia di Robert Batis e di sua moglie, Anna Dosti: civilmente il 20 settembre 1985 e religiosamente il giorno seguente, nella chiesa ortodossa serba di San Sava, a Notting Hill, Londra. Dal matrimonio la moglie \u00e8 conosciuta come Caterina Kara\u0111or\u0111evi\u0107, principessa ereditaria di Jugoslavia, e cos\u00ec appare anche nel sito web della ex famiglia reale.\nRitorno in Jugoslavia.\nAlessandro torn\u00f2 per la prima volta in Jugoslavia nel 1991. Lavor\u00f2 attivamente a fianco dell'opposizione democratica contro il regime di Slobodan Milo\u0161evi\u0107 e si stabil\u00ec definitivamente in patria dopo la sua deposizione nel 2000: l'anno seguente gli fu ridata dal governo la cittadinanza e gran parte delle propriet\u00e0 espropriate alla sua famiglia, compresi i palazzi reali.\nAttualmente vive nel palazzo reale Kraljevski dvor (\"\u041a\u0440\u0430\u0459\u0435\u0432\u0441\u043a\u0438 \u0414\u0432\u043e\u0440\") a Dedinje, una zona esclusiva di Belgrado. Il palazzo, terminato nel 1929, \u00e8 una delle due residenze reali di sua propriet\u00e0; l'altro \u00e8 il Beli dvor (\"\u0411\u0435\u043b\u0438 \u0414\u0432\u043e\u0440\", cio\u00e8 \"Palazzo Bianco\"), terminato nel 1936.\nOpinioni politiche.\nAlessandro \u00e8 un fautore della restaurazione della monarchia costituzionale in Serbia, con se stesso come legittimo sovrano. Crede che la monarchia possa dare al paese \u201cstabilit\u00e0, continuit\u00e0 ed unit\u00e0\u201d.\nMolti membri dei partiti e delle organizzazioni politiche sostengono l'idea di una monarchia parlamentare costituzionale in Serbia e la Chiesa ortodossa serba ha sostenuto apertamente il ripristino della monarchia. L'assassinato primo ministro serbo Zoran \u0110in\u0111i\u0107 veniva spesso visto in compagnia del principe e della sua famiglia, sostenendo le loro campagne e progetti, anche se il suo Partito Democratico non ha abbracciato pubblicamente la linea monarchica. Sembra che non ci sia nessun partito pronto a sostenere energicamente il ritorno della monarchia, sia per gli altri gi\u00e0 gravi problemi politici nel paese sia per il timore di dividere ulteriormente il gi\u00e0 frammentato e indeciso elettorato serbo.\nIl principe ereditario Alessandro si \u00e8 impegnato a rimanere al di fuori dell'agone politico e finora ha mantenuto questa promessa; insieme a sua moglie, la principessa Caterina, si dedica a molteplici attivit\u00e0 umanitarie.\nTuttavia, dal suo ritorno in patria, ha continuamente aumentato le sue partecipazioni a ricevimenti ed eventi pubblici insieme ai leader politici della Serbia ed al corpo diplomatico. L'11 maggio 2006 ha dato al palazzo reale un ricevimento per i delegati che prendevano parte ad un summit in Serbia-Montenegro; erano presenti il governatore della Banca Nazionale di Serbia, cos\u00ec come gli ambasciatori ed i diplomatici di Slovenia, Polonia, Brasile, Giappone, Stati Uniti ed Austria. Nell'occasione tenne un discorso ufficiale davanti ai primi ministri Vojislav Ko\u0161tunica e Milo \u0110ukanovi\u0107, toccando il tema della futura partecipazione della Serbia all'Unione europea. Disse ai delegati:\nA seguito della dissoluzione della Serbia e Montenegro dopo il referendum d'indipendenza nel Montenegro il 21 maggio 2006, il ripristino della monarchia in Serbia \u00e8 diventato un tema di dibattito quotidiano; una proposta di nuova costituzione monarchica venne pubblicata insieme ad altre, ma il documento finale approvato nel mese di ottobre del 2006 ha carattere repubblicano e non prevede la possibilit\u00e0, per il popolo serbo, di votare sul sistema di governo.\nIl principe Alessandro ha proposto una restaurazione della forma monarchica dello stato, subito dopo il voto con cui il Montenegro era divenuto indipendente. In un comunicato stampa pubblicato il 24 maggio 2006 ha dichiarato:\nRitorno in patria dei resti di Pietro II.\nIl 4 marzo 2007 il principe ereditario Alessandro annunzi\u00f2 l'intenzione di far traslare i resti di suo padre Pietro II in Serbia perch\u00e9 potessero essere sepolti nella cripta della famiglia reale nella chiesa di San Giorgio, dove gi\u00e0 si trovavano quasi tutti gli altri membri della famiglia reale.\nQuesto innesc\u00f2 una polemica con la minoranza degli immigrati serbi in America, in quanto secondo loro Pietro II aveva scelto personalmente il monastero ortodosso di San Sava come sua ultima dimora. Tutti i sovrani che hanno preceduto Pietro II sul trono sono sepolti nel mausoleo reale ad Oplenac.\nI resti di Pietro II sono tornati in patria il 22 gennaio 2013.\nOnorificenze.\nOnorificenze straniere.\nDecorazioni ecclesiastiche:\nOrdine dello Zar Costantino (Chiesa ortodossa serba)\nOrdine dei SS. Arcangeli Michele e Gabriele (Chiesa greco ortodossa)\nOrdine del S.to Zar Nicola (Chiesa ortodossa russa al di fuori della Russia)\nOrdine di S. Sava di Primo Grado (Chiesa ortodossa serba)\nOrdine del S.to Principe Lazzaro (Chiesa ortodossa serba, Eparchia di Ra\u0161ka e Prizren)"}
{"id": "204363", "revid": "125429084", "url": "https://it.wikipedia.org/wiki?curid=204363", "title": "Giuseppe Pisanu", "text": "\u00c8 stato ministro dell'Interno nel secondo e terzo governo Berlusconi dal 2002 al 2006, oltre ad aver ricoperto la carica di ministro per l'attuazione del programma di governo dal 2001 al 2002.\nEsponente di spicco della storica Democrazia Cristiana, nella \"seconda Repubblica\" ha aderito a Forza Italia e al Popolo della Libert\u00e0, nella sua ultima legislatura \u00e8 stato il Presidente della Commissione parlamentare Antimafia.\nBiografia.\nStudi e inizi.\nSi laurea in Scienze agrarie all'Universit\u00e0 degli Studi di Sassari e contemporaneamente milita nella FUCI, l'organizzazione universitaria della Democrazia Cristiana, partito che percorre a livello locale attraverso l'esperienza dei \"giovani turchi\", in seguito dirigente provinciale di Sassari, poi dirigente regionale della Sardegna, fino a diventare il capo della segreteria politica nazionale dal 1975 al 1980 con Benigno Zaccagnini, durante gli anni del compromesso storico con il PCI.\nDeputato della Democrazia Cristiana.\nPisanu \u00e8 stato deputato per la DC eletto nel 1972, 1976, 1979, 1983, 1987, fino al 1992, periodo durante il quale ha ricoperto diversi incarichi di sottogoverno:\nNel 1982 Pisanu \u00e8 costretto a dimettersi per i suoi rapporti con Flavio Carboni in relazione al crack del Banco Ambrosiano. \nPisanu non fu indagato dalla magistratura per lo scandalo, ma solo ascoltato come persona informata sui fatti. Ascoltato pi\u00f9 volte volta dalla commissione Anselmi, ammetter\u00e0 di avere un po' \"sottovalutato\" la delicatezza di certe frequentazioni. Successivamente \u00e8 ancora sottosegretario di stato alla Difesa dal 1986 al 1990 nei governi DC-PSI e Pentapartito guidati da Bettino Craxi, Giovanni Goria e Ciriaco De Mita. \nDeputato di Forza Italia.\nCon lo scioglimento della Democrazia Cristiana nel Partito Popolare Italiano, nel 1994 decide di aderire a Forza Italia, per la cui lista \u00e8 eletto deputato nel 1994; in seguito sar\u00e0 rieletto nel 1996 e 2001. Nel 1994 era vice capogruppo vicario di Forza Italia alla Camera e nel 1996 \u00e8 stato nominato capogruppo al posto di Vittorio Dotti poco tempo dopo la testimonianza di Stefania Ariosto fino al 2001.\nMinistro per l'attuazione del programma di governo.\nNel 2001 \u00e8 ministro senza portafoglio, ministro per l'attuazione del programma di governo nel governo Berlusconi II.\nMinistro dell'Interno.\nIl 3 luglio 2002 subentra a Claudio Scajola come Ministro dell'Interno, carica che ricopre fino al 2006 (Governi Berlusconi II e III). Durante i quattro anni del suo mandato vengono arrestati i membri delle Nuove Brigate Rosse, viene arrestato il super latitante Bernardo Provenzano e viene fondata la Consulta islamica (esperienza poi sospesa da Roberto Maroni). Durante il suo mandato, Pisanu si scontra pi\u00f9 volte con gli esponenti della Lega Nord, alleato di governo, che chiedono una politica ancora pi\u00f9 dura verso migranti e musulmani.. Allo scadere del mandato, Pisanu viene da pi\u00f9 parti accreditato quale Ministro maggiormente apprezzato dal Centro-Sinistra, raccogliendo il plauso dell'allora Sindaco di Roma Veltroni.\nPisanu \u00e8 stato autore di un decreto antiterrorismo (D.L. 27 luglio 2005 n. 144 - \"decreto Pisanu\" - convertito dalla legge n. 155 del 31 luglio 2005 cosiddetto \"legge Pisanu\") . Il decreto conteneva anche norme connesse all'utilizzo di Internet, vietando le connessioni anonime a Internet e impone a tutti gli ISP di conservare un log in cui riportano indirizzo IP e numero di telefono che identifica l'utente connesso. In base al decreto Pisanu, per aprire un internet point in Italia bisognava richiedere la licenza al questore; tale norma (art. 7), pensata come transitoria, avrebbe dovuto restare in vigore fino al 2008, ma venne costantemente prorogata dal governo Berlusconi IV tramite l'annuale decreto milleproroghe. L'abolizione dell'art. 7 \u00e8 stata infine effettuata dal governo Monti, che non ne ha inserito il rinnovo nel decreto proroghe 2011.\nSenatore di Forza Italia e del PdL.\nLo spoglio elettorale del 2006.\nAlle elezioni politiche del 2006 viene eletto senatore per Forza Italia in Campania. Nei giorni seguenti alla sera delle elezioni del 2006, il ministero di Pisanu annuncia l'esistenza di ben 43.028 schede contestate per la Camera e 39.822 per il Senato, un numero sufficiente a rovesciare la nuova maggioranza di Romano Prodi nei due rami del Parlamento. Dopo qualche giorno, Pisanu ammette un \"errore materiale\": i computer del ministero avrebbero \"sommato le schede contestate alle nulle e alle bianche\": le contestate alla Camera non erano 43.000, ma 2131; e al Senato non erano 39.000, ma 3135.\nNel novembre 2006 esce il film-documentario \"Uccidete la democrazia!\", che ritrae Pisanu come responsabile, insieme ai leader di Forza Italia, di presunti brogli elettorali riguardanti le elezioni politiche del 2006. A fine novembre, dopo poche ore dall'avvio dell'inchiesta, la Procura di Roma indaga l'autore del film-documentario, il giornalista Enrico Deaglio, per diffusione di notizie false e tendenziose. La successiva causa civile per danni che vede imputato lo stesso Deaglio \u00e8 ancora in corso.\nPresidente della commissione antimafia.\nNel 2008 Pisanu viene rieletto senatore come capolista in Sardegna dopo la caduta del governo Prodi II, nelle liste del Popolo della Libert\u00e0. L'11 novembre 2008 Pisanu \u00e8 stato eletto presidente della Commissione Parlamentare Bicamerale Antimafia su indicazione dei Presidenti di Camera e Senato. Ha annunciato che alle elezioni amministrative italiane del 2010 \u00abil Codice di autoregolamentazione che prevede la non candidabilit\u00e0 di persone in odor di mafia \u00e8 stato violato 45 volte e ha riguardato 11 candidati eletti e 34 non eletti\u00bb. Sullo stato dei procedimenti nei loro confronti, \u00abrisulta che 25 sono definitivi, 15 non definitivi e 5 da approfondire\u00bb. Le violazioni denunciate da Pisanu sarebbero trasversali alle diverse forze politiche ma concentrate nel sud, specialmente in Puglia, Campania e Calabria.\nIl 30 giugno 2010 ha dichiarato che tra il 1992 e il 1993 \u00ab\u00e8 ragionevole ipotizzare che nella stagione dei grandi delitti e delle stragi si sia verificata una convergenza di interessi tra cosa nostra, altre organizzazioni criminali, logge massoniche segrete, pezzi deviati delle istituzioni, mondo degli affari e della politica. Questa attitudine a entrare in combinazioni diverse \u00e8 nella storia della mafia e, soprattutto \u00e8 nella natura stessa della borghesia mafiosa\u00bb.\nUscita dal PdL e adesione a Scelta Civica.\nPisanu \u00e8 stato accreditato da pi\u00f9 parti come uomo della fronda del PdL volta a costruire un governo senza Berlusconi. Secondo Wikileaks, Pisanu era coinvolto con Fini e Tremonti nella preparazione di un governo dopo-Berlusconi gi\u00e0 nell'ottobre 2009. Il 7 settembre 2011 Pisanu ha affermato che serve un governo di larghe intese senza Berlusconi, partecipando poi ai convegni del Terzo Polo. Nel dicembre del 2012 si allontana dal PdL per aderire al progetto della lista Con Monti per l'Italia del premier dimissionario Mario Monti, con la quale non \u00e8 stato per\u00f2 candidato alle elezioni politiche del 2013.\nControversie.\nCoinvolgimento in Calciopoli.\nIl 16 maggio 2006 vengono pubblicate delle intercettazioni telefoniche con Luciano Moggi, conoscente di lunga data in quanto compagno di scuola della moglie, in cui il Ministro dell'Interno \"chiede aiuto\" per la squadra di calcio pi\u00f9 rappresentativa della sua zona d'origine sull'orlo della retrocessione e bisognosa di rinforzi, la Torres Calcio."}
{"id": "204364", "revid": "599013", "url": "https://it.wikipedia.org/wiki?curid=204364", "title": "Sangiovese di Romagna", "text": "Il Sangiovese di Romagna \u00e8 un vino DOC la cui produzione \u00e8 consentita nelle province di Forl\u00ec-Cesena, Ravenna, Rimini e in sette comuni della Provincia di Bologna. Prodotto con le uve Sangiovese vinificate in purezza o insieme a piccole quantit\u00e0 (massimo 15%) di uve di altre variet\u00e0 a bacca rossa della zona. Dal 2011 la denominazione \u00e8 modificata in Romagna Sangiovese.\nStoria.\nLa Denominazione di origine controllata \u00e8 stata ottenuta nel 1967.\nAbbinamenti consigliati.\nSalumi, primi al rag\u00f9, paste ripiene e pasticciate, arrosti, bolliti, cacciagione e selvaggina.\nProduzione.\n\"Provincia, stagione, volume in ettolitri\"\nCitazioni nelle arti.\nA questo vino \u00e8 stata dedicata una popolare canzone intitolata \"Romagna e sangiovese\" firmata da Raoul Casadei e Terzo Fariselli."}
{"id": "204367", "revid": "15732", "url": "https://it.wikipedia.org/wiki?curid=204367", "title": "Beppe Pisanu", "text": ""}
{"id": "204370", "revid": "599013", "url": "https://it.wikipedia.org/wiki?curid=204370", "title": "Sannio Aglianico", "text": "Il Sannio Aglianico \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
{"id": "204374", "revid": "599013", "url": "https://it.wikipedia.org/wiki?curid=204374", "title": "Sannio Barbera", "text": "Il Sannio Barbera \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
{"id": "204382", "revid": "226458", "url": "https://it.wikipedia.org/wiki?curid=204382", "title": "Sannio Coda di Volpe", "text": "Il Sannio Coda di Volpe \u00e8 un vino DOC la cui produzione \u00e8 consentita nella provincia di Benevento.\nAbbinamenti consigliati.\nSi consiglia il consumo con piatti a base di pesce e carne.\nProduzione.\n\"Provincia, stagione, volume in ettolitri\""}
{"id": "204385", "revid": "599013", "url": "https://it.wikipedia.org/wiki?curid=204385", "title": "Sannio Falanghina", "text": "La Falanghina del Sannio \u00e8 un vino DOC la cui produzione \u00e8 consentita nella provincia di Benevento.\nSi presenta anche con le denominazioni:\nLa Falanghina costituisce anche la doc Taburno, una doc istituita per proteggere il vitigno che cresce alle sue pendici. Nella zona doc Taburno ci sono i comuni di: Guardia Sanframondi, Bonea, Montesarchio, Apollosa, Campoli di Monte Taburno.\nStoria.\nDue sono gli areali storici della falanghina, il Taburno, ovvero le pendici meridionali di Montesarchio e Bonea, e i Campi Flegrei, in provincia di Napoli. Il nome deriva forse da falange, il palo utilizzato per mantenere i tralci, molto vigorosi, che non consentono una coltivazione ad alberello. Ma non esistono fonti storiche. Le prime notizie certe del nome compaiono nei trattati di agricoltura a met\u00e0 Ottocento\nAbbinamenti consigliati.\nFalanghina valorizza in modo particolare crostacei e frutti di mare.\nProduzione.\n\"Provincia, stagione, volume in ettolitri\""}
{"id": "204390", "revid": "599013", "url": "https://it.wikipedia.org/wiki?curid=204390", "title": "Sannio Fiano", "text": "Il Sannio Fiano \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
{"id": "204392", "revid": "599013", "url": "https://it.wikipedia.org/wiki?curid=204392", "title": "Sannio Greco", "text": "Il Sannio Greco \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
{"id": "204395", "revid": "599013", "url": "https://it.wikipedia.org/wiki?curid=204395", "title": "Sannio Moscato", "text": "Il Sannio Moscato \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
{"id": "204398", "revid": "599013", "url": "https://it.wikipedia.org/wiki?curid=204398", "title": "Sannio Piedirosso", "text": "Il Sannio Piedirosso \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
{"id": "204407", "revid": "599013", "url": "https://it.wikipedia.org/wiki?curid=204407", "title": "Sannio Sciascinoso", "text": "Il Sannio Sciascinoso \u00e8 un vino DOC la cui produzione \u00e8 consentita nella provincia di Benevento.\nStoria.\nGi\u00e0 apprezzato e descritto da Plinio nella sua Naturalis Historia, \u00e8 uno dei vitigni sanniti autoctoni che \u00e8 anche sopravvissuto alla fillossera. Lo Sciascinoso \u00e8 pi\u00f9 noto in Campania con il suo sinonimo Olivella che deriva dalla forma allungata dell'acino, oliveforme. Oggi in Campania l'Olivella \u00e8 molto diffusa ed in essa si possono riconoscere due gruppi principali di biotipi: uno riferibile allo Sciascinoso e l'altro riferibile alla vera Olivella. Il termine Sciascinoso, e tutte le sue variazioni, probabilmente era solo utilizzato nelle provincie di Avellino e Salerno. Carlucci, nel 1909, nella sua monografia in \"Ampelographie di Viala et Vermorel\" afferma che \"\"l'Olivella e lo Sciascinoso siano variet\u00e0 ben distinte sostenendo: \u201clo Sciascinoso \u00e8 molto diffuso nelle provincie di Avellino e Salerno, meno in quella di Napoli e dintorni\"\u201d.\nProduzione.\n\"Provincia, stagione, volume in ettolitri\""}
{"id": "204412", "revid": "310967", "url": "https://it.wikipedia.org/wiki?curid=204412", "title": "Santa Maddalena (vino)", "text": ""}
{"id": "204414", "revid": "486946", "url": "https://it.wikipedia.org/wiki?curid=204414", "title": "Santa Maddalena Classico", "text": ""}
{"id": "204415", "revid": "599013", "url": "https://it.wikipedia.org/wiki?curid=204415", "title": "Santa Margherita di Belice Ansonica", "text": "Il Santa Margherita di Belice Ansonica \u00e8 un vino a DOC che pu\u00f2 essere prodotto nel comune di Santa Margherita di Belice in provincia di Agrigento.\nProduzione.\n\"Provincia, stagione, volume in ettolitri\"\nVoci correlate.\nSanta Margherita di Belice (vino)"}
{"id": "204417", "revid": "599013", "url": "https://it.wikipedia.org/wiki?curid=204417", "title": "Santa Margherita di Belice bianco", "text": "Il Santa Margherita di Belice bianco \u00e8 un vino a DOC che pu\u00f2 essere prodotto nel comune di Santa Margherita di Belice in provincia di Agrigento.\nProduzione.\n\"Provincia, stagione, volume in ettolitri\"\nVoci correlate.\nSanta Margherita di Belice (vino)"}
{"id": "204418", "revid": "599013", "url": "https://it.wikipedia.org/wiki?curid=204418", "title": "Santa Margherita di Belice Catarratto", "text": "Il Santa Margherita di Belice Catarratto \u00e8 un vino a DOC che pu\u00f2 essere prodotto nel comune di Santa Margherita di Belice in provincia di Agrigento.\nVitigni con cui \u00e8 consentito produrlo.\nCatarratto bianco lucido minimo 85%\nProduzione.\n\"Provincia, stagione, volume in ettolitri\"\nVoci correlate.\nSanta Margherita di Belice (vino)"}
{"id": "204419", "revid": "599013", "url": "https://it.wikipedia.org/wiki?curid=204419", "title": "Santa Margherita di Belice Grecanico", "text": "Il Santa Margherita di Belice Grecanico \u00e8 un vino a DOC che pu\u00f2 essere prodotto nel comune di Santa Margherita di Belice in provincia di Agrigento.\nProduzione.\n\"Provincia, stagione, volume in ettolitri\"\nVoci correlate.\nSanta Margherita di Belice (vino)"}
{"id": "204420", "revid": "599013", "url": "https://it.wikipedia.org/wiki?curid=204420", "title": "Santa Margherita di Belice Nero d'Avola", "text": "Il Santa Margherita di Belice Nero d'Avola \u00e8 un vino a DOC che pu\u00f2 essere prodotto nel comune di Santa Margherita di Belice in provincia di Agrigento.\nProduzione.\n\"Provincia, stagione, volume in ettolitri\"\nVoci correlate.\nSanta Margherita di Belice (vino)"}
{"id": "204422", "revid": "599013", "url": "https://it.wikipedia.org/wiki?curid=204422", "title": "Santa Margherita di Belice rosso", "text": "Il Santa Margherita di Belice rosso \u00e8 un vino a DOC che pu\u00f2 essere prodotto nel comune di Santa Margherita di Belice in provincia di Agrigento.\nProduzione.\n\"Provincia, stagione, volume in ettolitri\"\nVoci correlate.\nSanta Margherita di Belice (vino)"}
{"id": "204424", "revid": "599013", "url": "https://it.wikipedia.org/wiki?curid=204424", "title": "Santa Margherita di Belice Sangiovese", "text": "Il Santa Margherita di Belice Sangiovese \u00e8 un vino a DOC che pu\u00f2 essere prodotto nel comune di Santa Margherita di Belice in provincia di Agrigento.\nProduzione.\n\"Provincia, stagione, volume in ettolitri\"\nVoci correlate.\nSanta Margherita di Belice (vino)"}
{"id": "204425", "revid": "599013", "url": "https://it.wikipedia.org/wiki?curid=204425", "title": "Sant'Agata dei Goti Aglianico", "text": "Il Sant'Agata dei Goti Aglianico \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
{"id": "204427", "revid": "599013", "url": "https://it.wikipedia.org/wiki?curid=204427", "title": "Sant'Agata dei Goti Aglianico riserva", "text": "Il Sant'Agata dei Goti Aglianico riserva \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
{"id": "204428", "revid": "599013", "url": "https://it.wikipedia.org/wiki?curid=204428", "title": "Sant'Agata dei Goti bianco", "text": "Il Sant'Agata dei Goti bianco \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
{"id": "204429", "revid": "599013", "url": "https://it.wikipedia.org/wiki?curid=204429", "title": "Sant'Agata dei Goti Falanghina", "text": "Il Sant'Agata dei Goti Falanghina \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
{"id": "204431", "revid": "599013", "url": "https://it.wikipedia.org/wiki?curid=204431", "title": "Sant'Agata dei Goti Falanghina passito", "text": "Il Sant'Agata dei Goti Falanghina passito \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
{"id": "204432", "revid": "599013", "url": "https://it.wikipedia.org/wiki?curid=204432", "title": "Sant'Agata dei Goti Greco", "text": "Il Sant'Agata dei Goti Greco \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
{"id": "204433", "revid": "599013", "url": "https://it.wikipedia.org/wiki?curid=204433", "title": "Sant'Agata dei Goti Piedirosso", "text": "Il Sant'Agata dei Goti Piedirosso \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
{"id": "204434", "revid": "158913", "url": "https://it.wikipedia.org/wiki?curid=204434", "title": "Edir Macedo", "text": " \u00c8 anche proprietario di Grupo Record e RecordTV, la seconda emittente televisiva pi\u00f9 grande del Brasile.\nBiografia.\nNato in una famiglia cattolica, conobbe i culti afrobrasiliani. Negli anni settanta entr\u00f2 nella chiesa pentecostale \"Nova Vida\" (Nuova Vita). Al contempo lavorava come cassiere della \"Loter\u00eda Nacional\". Ottenne il baccellierato in Teologia nella Facolt\u00e0 Evangelica di Teologia \"Semin\u00e1rio Unido\", poi il dottorato in teologia e quindi in filosofia cristiana nella facolt\u00e0 di Educazione Teologica dello stato di San Paolo (Fatebom). Nel 1975 insieme a suo cognato fond\u00f2 il \"Salotto della Fede\", fino a che litigarono per gli introiti della nuova chiesa.\nIl 9 luglio 1977 Macedo fond\u00f2 quindi la Igreja Universal do Reino de Deus (IURD). Suo cognato Romildo Soares fond\u00f2 invece la \"Iglesia Internacional da Gra\u00e7a de Deus\". Nel 1986 viaggi\u00f2 negli Stati Uniti, dove impar\u00f2 le tecniche di tele-evangelizzazione e di \"marketing\" nordamericane grazie alle quali nacque la rete televisiva Rede Record di San Paolo gestita del 20% da Edir Macedo in una joint venture con il Grupo Carso (80%) e la Chiesa da lui fondata ottenne un notevole sviluppo numerico ed economico.\nNel 2011 Macedo \u00e8 stato accusato dalla magistratura brasiliana di aver estorto ai fedeli, in maggioranza persone povere, milioni di euro poi riciclati illegalmente, con \"false promesse di aiuti spirituali\"; Macedo predicava che \u00abIl soccorso spirituale sarebbe arrivato solo a coloro che si sarebbero sacrificati economicamente per la chiesa\u00bb ed esortava al finanziamento dei propri mezzi di comunicazione asserendo che \u00abMiliardi di persone passeranno l'eternit\u00e0 all'inferno semplicemente perch\u00e9 non c'\u00e8 stato chi gli parlasse della salvezza che esiste in Cristo [...] Se il popolo cristiano di tutto il mondo guardasse con pi\u00f9 amore coloro che non conoscono Ges\u00f9, non esiterebbe a donare il massimo del suo denaro all'Opera di Dio\u00bb.\nNel 2018 \u00e8 uscito un film a lui dedicato, \"Niente da perdere\" (\"Nada a Perder\").\nVita privata.\nSposato dal 18 dicembre 1971 con Ester Eunice Rangel Bezerra, \u00e8 padre di Cristiane Cardoso, Viviane Freitas e Mois\u00e9s. Parla portoghese, inglese e spagnolo."}
{"id": "204435", "revid": "599013", "url": "https://it.wikipedia.org/wiki?curid=204435", "title": "Sant'Agata dei Goti Piedirosso riserva", "text": "Il Sant'Agata dei Goti Piedirosso riserva \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
{"id": "204438", "revid": "599013", "url": "https://it.wikipedia.org/wiki?curid=204438", "title": "Sant'Agata dei Goti rosato", "text": "Il Sant'Agata dei Goti rosato \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
{"id": "204439", "revid": "599013", "url": "https://it.wikipedia.org/wiki?curid=204439", "title": "Sant'Agata dei Goti rosso", "text": "Il Sant'Agata dei Goti rosso \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
{"id": "204440", "revid": "599013", "url": "https://it.wikipedia.org/wiki?curid=204440", "title": "Sant'Antimo bianco", "text": "Il Sant'Antimo bianco \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204449", "revid": "599013", "url": "https://it.wikipedia.org/wiki?curid=204449", "title": "Sant'Antimo Cabernet Sauvignon", "text": "Il Sant'Antimo Cabernet Sauvignon \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204450", "revid": "599013", "url": "https://it.wikipedia.org/wiki?curid=204450", "title": "Sant'Antimo Chardonnay", "text": "Il Sant'Antimo Chardonnay \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204452", "revid": "599013", "url": "https://it.wikipedia.org/wiki?curid=204452", "title": "Sant'Antimo Merlot", "text": "Il Sant'Antimo Merlot \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204453", "revid": "599013", "url": "https://it.wikipedia.org/wiki?curid=204453", "title": "Sant'Antimo novello", "text": "Il Sant'Antimo novello \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204454", "revid": "599013", "url": "https://it.wikipedia.org/wiki?curid=204454", "title": "Sant'Antimo Pinot Grigio", "text": "Il Sant'Antimo Pinot Grigio \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204455", "revid": "83531", "url": "https://it.wikipedia.org/wiki?curid=204455", "title": "Sant'Antimo Pinot Nero", "text": "Il Sant'Antimo Pinot Nero \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204457", "revid": "599013", "url": "https://it.wikipedia.org/wiki?curid=204457", "title": "Sant'Antimo rosso", "text": "Il Sant'Antimo rosso \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204458", "revid": "599013", "url": "https://it.wikipedia.org/wiki?curid=204458", "title": "Sant'Antimo Sauvignon", "text": "Il Sant'Antimo Sauvignon \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204460", "revid": "599013", "url": "https://it.wikipedia.org/wiki?curid=204460", "title": "Sant'Antimo Vin Santo", "text": "Il Sant'Antimo Vin Santo \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204462", "revid": "599013", "url": "https://it.wikipedia.org/wiki?curid=204462", "title": "Sant'Antimo Vin Santo Occhio di Pernice", "text": "Il Sant'Antimo Vin Santo Occhio di Pernice \u00e8 un vino DOC la cui produzione \u00e8 consentita nella provincia di Siena.\nProduzione.\n\"Provincia, stagione, volume in ettolitri\""}
{"id": "204463", "revid": "4327", "url": "https://it.wikipedia.org/wiki?curid=204463", "title": "Sant'Antimo Vin Santo Occhio di Pernice Riserva", "text": ""}
{"id": "204464", "revid": "4327", "url": "https://it.wikipedia.org/wiki?curid=204464", "title": "Sant'Antimo Vin Santo Riserva", "text": ""}
{"id": "204466", "revid": "599013", "url": "https://it.wikipedia.org/wiki?curid=204466", "title": "Sardegna Semidano", "text": "Il Sardegna Semidano \u00e8 un vino DOC la cui produzione \u00e8 consentita nelle province di Cagliari, Nuoro, Oristano e Sassari.\nStoria.\nIl Semidano \u00e8 un vitigno diffuso nell'isola fin dal XVIII secolo.\nAbbinamenti consigliati.\nPrimi piatti regionali strutturati, secondi a base di pesce o carne bianca, anguilla, zuppe di pesce saporite, pecorino sardo e Fiore Sardo.\nProduzione.\n\"Provincia, stagione, volume in ettolitri\""}
{"id": "204467", "revid": "767487", "url": "https://it.wikipedia.org/wiki?curid=204467", "title": "Sardegna Semidano Mogoro", "text": "Il Sardegna Semidano Mogoro \u00e8 un vino DOC la cui produzione \u00e8 consentita nelle province di Cagliari e Oristano.\nCaratteristiche organolettiche.\ncenni storici\nProduzione.\n\"Provincia, stagione, volume in ettolitri\""}
{"id": "204468", "revid": "4327", "url": "https://it.wikipedia.org/wiki?curid=204468", "title": "Sardegna Semidano Passito", "text": ""}
{"id": "204469", "revid": "4327", "url": "https://it.wikipedia.org/wiki?curid=204469", "title": "Sardegna Semidano Spumante", "text": ""}
{"id": "204470", "revid": "4327", "url": "https://it.wikipedia.org/wiki?curid=204470", "title": "Sardegna Semidano Superiore", "text": ""}
{"id": "204472", "revid": "599013", "url": "https://it.wikipedia.org/wiki?curid=204472", "title": "Savuto", "text": "Il Savuto \u00e8 un vino DOC la cui produzione \u00e8 consentita nelle province di Catanzaro e Cosenza.\nSecondo il disciplinare, i vitigni previsti sono:\nStoria.\nHa grande tradizione di vino pregiato sin dall'antichit\u00e0. Decantato da Plinio e Strabone, amato dai patrizi romani ai cui banchetti non poteva mai mancare, il Savuto (\u201c\"Sanutum\"\u201d per i Latini) si distingue dagli altri vini calabresi perch\u00e9, invece di essere il prodotto di vigneti digradanti verso il mare, deriva da viti che sono piantate sulle pendici dei monti che sovrastano il fiume Savuto, da cui questo vino prende il nome. Ancora oggi, peraltro, la vite da cui si trae questo vino di ottima levatura \u00e8 allevata ad alberello, con il sistema praticato dall'antica popolazione dei Bruzi nel III secolo a.C. Nei secoli, sconvolgimenti del territorio causati da guerre, fattori politici, eventi patologici hanno decimato le produzioni e i vigneti del Savuto, la cui produzione si \u00e8 dunque stabilizzata solo a partire dal XV secolo, grazie all'evoluzione dei trasporti marittimi e alla conseguente instaurazione di regolari rapporti commerciali con mercati lontani. Dopo la discesa dei Romani al sud della penisola italica, il vino \"Sanutum\" ora Savuto, veniva ampiamente apprezzato alla pari dei grandi vini dell'epoca.\nA quei tempi la Calabria,gi\u00e0 sottomessa al dominio di Roma, pagava a questa tributi sotto forma di legnami e vino. Nel 1807, il diarista Duret de Tavel, ufficiale francese, di transito nella valle del Savuto,in \u201c \"Lettere dalla Calabria\" indirizzate al padre, scriveva tra l'altro: \u201cRogliano 18 dicembre 1807\u2026questo borgo abitato da duemila anime\u2026 ha diverse belle case ed \u00e8 rinomato per l'aria salubre e per il suo buon vino Successivamente alla seconda guerra mondiale la Calabria si \u00e8 posta su un piano di rinnovamento generale, ed anche nella nostra zona i produttori hanno badato pi\u00f9 alla qualit\u00e0 che alla quantit\u00e0 considerando il Savuto un vino tipico di classe elevata; i suoi attestati vanno ricercati nelle attivit\u00e0 promozionali intraprese. La plaga di questo vino, come \u00e8 noto, comprende i centri situati a sud della provincia di Cosenza. Caldo e robusto questo nettare ha un uvaggio che \u00e8 un atto di amore della terra che lo produce. Il suo vitigno pi\u00f9 importante \u00e8 il Gaglioppo, detto anche Magliocco o Arvino, di antica origine, introdotto nel periodo magno greco.\nAbbinamenti consigliati.\nDa degustare in occasioni di Barbecue, a base di carne.\nProduzione.\n\"Provincia, stagione, volume in ettolitri\""}
{"id": "204473", "revid": "4327", "url": "https://it.wikipedia.org/wiki?curid=204473", "title": "Savuto Superiore", "text": ""}
{"id": "204475", "revid": "4327", "url": "https://it.wikipedia.org/wiki?curid=204475", "title": "Scavigna Bianco", "text": ""}
{"id": "204477", "revid": "4327", "url": "https://it.wikipedia.org/wiki?curid=204477", "title": "Scavigna Rosato", "text": ""}
{"id": "204478", "revid": "124792793", "url": "https://it.wikipedia.org/wiki?curid=204478", "title": "Arturo Lupoli", "text": "Biografia.\nIl 31 maggio 2015 diventa cittadino onorario di Frosinone insieme al resto della squadra.\nCaratteristiche tecniche.\nAttaccante mancino, \u00e8 in grado di agire sia da prima, sia da seconda punta.\nCarriera.\nClub.\nMuove i suoi primi passi nelle giovanili del , con cui vince il Campionato Allievi Nazionali. Complice la crisi finanziaria della societ\u00e0 ducale, il 7 luglio 2004 passa a titolo definitivo all'Arsenal. Esordisce con i \"Gunners\" il 27 ottobre 2004 in Manchester City-Arsenal (1-2), incontro valido per il terzo turno di Carling Cup, giocando titolare. Il 9 novembre - in occasione della sfida di coppa contro l'Everton - mette a segno le sue prime reti da professionista, siglando una doppietta. Il 25 febbraio 2006 esordisce in Premier League contro il Blackburn, subentrando al 37' della ripresa al posto di Gilberto Silva.\nIl 18 agosto 2006 passa in prestito al Derby County, in Championship. Il 6 gennaio 2007 segna la sua prima tripletta in carriera - permettendo ai \"Rams\" di prevalere nel derby contro il Wrexham - garantendo alla squadra l'accesso al quarto turno di FA Cup. A fine stagione la squadra viene promossa in Premier League.\nIl 26 febbraio 2007 sottoscrive un contratto quinquennale con la Fiorentina. Esordisce con i viola l'11 dicembre 2007 in -Fiorentina (1-1), partita valida per l'andata degli ottavi di finale di Coppa Italia, subentrando all'inizio della ripresa a Giampaolo Pazzini.\nIl 21 gennaio 2008 passa in prestito al Treviso, in Serie B. Il 22 luglio 2008 viene girato in prestito al Norwich City, militante in Championship. Il 2 febbraio 2009 passa in prestito allo Sheffield United.\nIl 25 giugno 2009 passa in compartecipazione all'. Termina l'annata con 32 presenze e 6 reti. Il 24 giugno 2010 viene rinnovata la compropriet\u00e0 tra le due societ\u00e0.\nIl 25 giugno 2011 la compropriet\u00e0 viene risolta alle buste a favore della societ\u00e0 marchigiana. L'11 luglio rescinde consensualmente il proprio contratto con l'.\nIl 15 luglio 2011 sottoscrive un contratto triennale con il . Esordisce con i maremmani il 14 agosto in Grosseto- (3-2), valida per il secondo turno di Coppa Italia, entrando al 52' al posto di Gerardi, e segnando la rete del momentaneo 2-2. Termina la stagione con 20 presenze e 3 reti. Il 12 ottobre 2012 prolunga il suo contratto fino al 30 giugno 2015.\nSchierato con pi\u00f9 continuit\u00e0 l'anno successivo, prima in coppia con Ferdinando Sforzini, poi con Federico Piovaccari, concluder\u00e0 l'annata - terminata con la retrocessione dei toscani - mettendo a segno 6 reti in 26 apparizioni.\nRescisso il contratto con i toscani, il 1\u00ba luglio 2013 firma un contratto triennale con il . Esordisce con i lombardi da titolare il 26 agosto in -Varese (1-0), venendo sostituito al 23' della seconda met\u00e0 di gioco da Sa\u0161a Bjelanovi\u0107. Nella sessione invernale del calciomercato viene ceduto in prestito in Ungheria, all'Honv\u00e9d allenata dall'italiano Marco Rossi, facendo coppia in attacco con un altro italiano ovvero Emiliano Bonazzoli. Termina la stagione con sole 4 presenze e zero reti, deludendo le aspettative non venendo riscattato.\nDopo un inizio di stagione al Varese con 2 reti, Il 2 febbraio 2015 viene ufficializzato il suo passaggio al Frosinone. Il 16 maggio 2015 il Frosinone ottiene - con una giornata d'anticipo - la sua prima storica promozione nella massima serie.\nIl 31 agosto 2015 sottoscrive un contratto di tre anni con il , in Lega Pro. Nel girone di andata disputa 11 partite segnando 2 reti; nel mercato di gennaio viene ceduto al ancora in Lega Pro. Nell'estate 2016 torna al Pisa dove non \u00e8 inserito nella lista della prima squadra, ma viene aggregato alla Primavera. Nel gennaio 2017 si trasferisce a titolo definitivo al S\u00fcdtirol. Con la maglia biancorossa colleziona 12 presenze in sei mesi di permanenza in Alto Adige dove la formazione bolzanina riesce a mantenere la categoria con qualche turno d'anticipo.\nIl 31 agosto 2017 viene ceduto a titolo definitivo alla Fermana, neopromossa in Serie C. Con i marchigiani disputa due campionati segnando 12 gol complessivi.\nIl 20 luglio 2019 viene ceduto alla Virtus Verona.\nIl 7 ottobre 2020 rescinde con la Virtus Verona e firma per il club marchigiano del Montegiorgio, militante in Serie D. \nNell'estate del 2021 si accorda con il Borgo San Donnino, in Serie D, salvo trasferirsi all' Imperia, sempre in quarta serie, il 30 dicembre dello stesso anno.\nNazionale.\nHa vestito le maglie delle selezioni giovanili italiane dall'Under-16 all'Under-21; con quest'ultima ha esordito il 12 dicembre 2006 in Italia-Lussemburgo (2-0), andando a segno con un tiro da fuori area. In totale conta 5 presenze e 2 reti con gli \"azzurrini\".\nStatistiche.\nPresenze e reti nei club.\n\"Statistiche aggiornate al 15 ottobre 2020.\""}
{"id": "204479", "revid": "1948797", "url": "https://it.wikipedia.org/wiki?curid=204479", "title": "Dopamina", "text": "La dopamina (o, pi\u00f9 raramente, dopammina) \u00e8 un neurotrasmettitore endogeno della famiglia delle catecolammine. All'interno del cervello questa feniletilammina funziona da neurotrasmettitore, tramite l'attivazione dei recettori dopaminici specifici e subrecettori.\nLa dopamina \u00e8 prodotta in diverse aree del cervello, tra cui la \"substantia nigra\" e l'area tegmentale ventrale (ATV). Grandi quantit\u00e0 si trovano nei gangli della base, soprattutto nel telencefalo, nell\"accumbens\", nel tubercolo olfattorio, nel nucleo centrale dell'amigdala, nell'eminenza mediana e in alcune zone della corteccia frontale.\nLa dopamina \u00e8 anche un \"neuro ormone\" rilasciato dall'ipotalamo. La sua principale funzione come ormone \u00e8 quella di inibire il rilascio di prolattina da parte del lobo anteriore dell'ipofisi. A livello gastrointestinale il suo effetto principale \u00e8 l'emesi.\nLa \"dopamina\" pu\u00f2 essere fornita come un farmaco che agisce sul sistema nervoso simpatico, dando effetti come aumento della frequenza cardiaca e pressione del sangue.\nBiochimica.\nNome e famiglia.\nHa formula chimica C6H3(OH)2-CH2-CH2-NH2. Il suo nome chimico \u00e8 4-(2-amminoetil)benzene-1,2-diolo e la sua sigla \u00e8 \"DA\". Fa parte della famiglia catecolammine (un anello benzenico con due gruppi ossidrilici), al quale poi \u00e8 legato un gruppo etilamminico. La dopamina \u00e8 un precursore della noradrenalina e dell'adrenalina.\nBiosintesi.\nLa dopamina \u00e8 biosintetizzata nel corpo (soprattutto nel tessuto nervoso e nel midollare del surrene). In primo luogo avviene l'idrossilazione dell'amminoacido \"\"-tirosina (un amminoacido normalmente presente nella dieta) in \"\"-DOPA attraverso l'enzima tirosina 3-monoossigenasi, rappresentato dall'aggiunta di un secondo ossidrile all'anello benzenico della tirosina. In seguito avviene la decarbossilazione della \"\"-DOPA da aromatici L-ammino acido decarbossilasi (spesso definito come \"dopa decarbossilasi\"), rimuovendo il gruppo carbossilico (-COOH) dalla catena laterale della DOPA. In alcuni neuroni, la dopamina viene trasformata in noradrenalina da parte della dopamina \"\u03b2\"-idrossilasi. Nei neuroni, la dopamina \u00e8 confezionata dopo la sintesi, in vescicole sinaptiche che vengono poi rilasciate nelle sinapsi in risposta a un potenziale d'azione presinaptico.\nDegradazione.\nL'azione della dopamina rilasciata nello spazio sinaptico viene rapidamente ricaptata da parte della terminazione nervosa da cui \u00e8 stata liberata; una volta ricatturata, la dopamina viene degradata attraverso due principali diversi meccanismi:\nRilascio di dopamina.\nLa dopamina sintetizzata nel citoplasma viene catturata e concentrata all'interno delle vescicole sinaptiche. L'immagazzinamento dentro le vescicole ha lo scopo di proteggere la molecola dalla degradazione a opera della monoamminossidasi, ed \u00e8 indispensabile per il processo di liberazione del neurotrasmettitore nello spazio sinaptico da parte dell'impulso nervoso. All'arrivo di questo, le vescicole per effetto dell'onda di depolarizzazione, fondono la loro membrana con quella del neurone e si aprono, liberando il loro contenuto nello spazio sinaptico. In generale, gli antagonisti dopaminergici inibiscono, mentre gli agonisti aumentano, il rilascio di dopamina dalla terminazione nervosa.\nFunzione nel cervello.\nLa dopamina ha molte funzioni nel cervello, svolge un ruolo importante in comportamento, cognizione, movimento volontario, motivazione, nell'inibizione della produzione di prolattina (coinvolta nell'allattamento materno e nella gratificazione sessuale), sonno, umore, attenzione, memoria di lavoro e di apprendimento. Agisce sul sistema nervoso simpatico causando l'accelerazione del battito cardiaco e l'innalzamento della pressione del sangue. La dopamina viene rilasciata a livello centrale dalla \"substantia nigra\" e la sua azione \u00e8 mirata a modulare l'attivit\u00e0 inibitoria dei neuroni GABAergici. Neuroni dopaminergici (cio\u00e8, i neuroni il cui principale neurotrasmettitore \u00e8 la dopamina) sono presenti soprattutto nella zona tegmentale ventrale del mesencefalo, nella \"substantia nigra\", e nel \"nucleo arcuato\" dell'ipotalamo.\nDopamina e ricompensa.\nStimoli che producono motivazione e ricompensa (fisiologici quali il sesso, cibo buono, acqua, o artificiali come sostanze stupefacenti, o elettrici ma anche l'ascolto della musica, in particolare alcuni tipi di suoni o timbri vocali), stimolano parallelamente il rilascio di dopamina nel \"nucleus accumbens\". Al contrario il piacere prodotto da questi stimoli \u00e8 soppresso da lesioni dei neuroni dopaminergici o dal blocco dei recettori alla dopamina in questa stessa area. Si \u00e8 visto che bloccando il recettore \"D2\", si ottiene ancora la liberazione di dopamina e la trasmissione del piacere incrementa. Su questo principio si basa la cura della depressione, che consiste nel bloccare il recettore \"D2\" e fare liberare quanta pi\u00f9 dopamina possibile, per risollevare il tono dell'umore in modo farmacologico.\nPatologie collegate.\nUn eccessivo livello di dopamina pu\u00f2 rinvenirsi nelle psicosi (schizofrenia, disturbo schizoaffettivo, disturbo delirante, fase di mania nel disturbo bipolare), nelle dipendenze e nel gioco d'azzardo compulsivo ad esempio. Carenze dopaminergiche si ritrovano in malattie del sistema extrapiramidale come la malattia di Parkinson e i parkinsonismi, nel disturbo depressivo e secondo alcuni studi nella sindrome da fatica cronica e nella fibromialgia.\nAuto somministrazione di sostanze.\nIl \"nucleus accumbens\", funzionalmente integrato nelle circuitazioni limbiche ed extra-piramidali, svolge un ruolo critico nel mediare gli effetti di rinforzo positivo acuto (soddisfazione) delle sostanze stupefacenti d'abuso, e negli aspetti motivazionali della sospensione, dopo assunzione in cronico, quindi nel rinforzo negativo (punizione), proprio del fenomeno astinenziale. La dopamina \u00e8 coinvolta nel determinare le propriet\u00e0 motivazionali delle sostanze attive a livello del SNC. Sostanze come le amfetamine e la cocaina, stimolando i recettori D1 e D2, aumentano il tono dopaminergico, stimolandone il rilascio sinaptico e/o bloccandone la ricaptazione neuronale. La nicotina e altri alcaloidi contenuti nelle sigarette agiscono in maniera analoga. Alcuni studi neuro-farmacologici hanno indicato che le caratteristiche di rinforzo positivo della cocaina sono bloccate dalla somministrazione d'antagonisti dei recettori dopaminergici.\nSistema dopaminergico.\nI neuroni dopaminergici formano un sistema di neuromodulazione che ha origine nella \"substantia nigra\", nell'area tegmentale ventrale (VTA), e nell'ipotalamo. Questi sono collegati tramite assoni ad ampie zone del cervello attraverso quattro percorsi principali:\nRecettori della dopamina.\nSono recettori accoppiati a proteine G, il quale principale ligando endogeno \u00e8 la dopamina, \u00e8 stato dimostrato che essi esistono nei sistemi cellulari sia come omodimeri sia come oligomeri. L'effetto della dopamina dipende dall'espressione di specifici recettori e dalla loro modulazione anche da parte di altri neurotrasmettitori. Vi sono due tipi di recettori della dopamina differenti per caratteristiche farmacologiche e biochimiche, con una diversa affinit\u00e0 di legame sia per la stessa dopamina sia per molti altri agonisti e antagonisti:\n \nAnche se i recettori della dopamina sono ampiamente distribuiti nel cervello, aree differenti hanno differenti densit\u00e0 di distribuzione dei recettori, presumibilmente riflettendo differenti ruoli funzionali. L'RNA \u00e8 messaggero dei recettori D1 e D2. Sostanze che attivano i recettori presinaptici (agonisti), producono un'inibizione del neurone dopaminergico riducendone l'attivit\u00e0 elettrica, la sintesi e il rilascio di dopamina; mentre sostanze che ne impediscono la funzione (antagonisti), potenziano la trasmissione dopaminergica.\nIn farmacologia.\nGli antagonisti dopaminergici sono farmaci che trovano ampio utilizzo come neurolettico in ambito psichiatrico, mentre agonisti dopaminergici sono usati sia come terapia di prima scelta nella malattia di Parkinson, sia -in misura minore- come antidepressivi e contro la dipendenza. Va considerato che si possono avere gravi effetti collaterali, come indicato nei foglietti illustrativi solamente dal 2007, quali bulimia, ipersessualit\u00e0, gioco compulsivo (gioco d'azzardo), acquisti compulsivi in circa l'8% di coloro che sono affetti dalla malattia di Parkinson.\nSono stati effettuati degli studi sulla pianta \"Mucuna pruriens\" e sembra avere un ruolo benefico nella sintomatologia della malattia di Parkinson senza gli effetti collaterali causati dai farmaci usati per il trattamento della malattia.\nL'autorecettore dopaminergico presinaptico \u00e8 responsabile di tenere sotto controllo la quantit\u00e0 di dopamina rilasciata nella sinapsi e di bloccare ogni ulteriore rilascio, qualora l'attivit\u00e0 della dopamina divenga eccessiva. La dopamina e la maggior parte degli agonisti dopaminergici conosciuti non sono in grado di distinguere tra l'autorecettore presinaptico e quello post-sinaptico. Di conseguenza, quando la dopamina o un agonista dopaminergico sopprime l'attivit\u00e0 del neurone presinaptico, si \u00e8 in presenza di un meccanismo autodistruttivo perch\u00e9 contemporaneamente essi stimolano i recettori post-sinaptici.\nUso farmacologico.\n\u00c8 consolidato l'utilizzo farmacologico di dopamina nell'acuzie dell'insufficienza cardiaca. Gli effetti sono dose-dipendenti:"}
{"id": "204480", "revid": "4327", "url": "https://it.wikipedia.org/wiki?curid=204480", "title": "Scavigna Rosso", "text": ""}
{"id": "204481", "revid": "4327", "url": "https://it.wikipedia.org/wiki?curid=204481", "title": "Sciacca Bianco", "text": ""}
{"id": "204483", "revid": "125705233", "url": "https://it.wikipedia.org/wiki?curid=204483", "title": "Josquin Desprez", "text": "Biografia.\n\u00c8 uno dei pi\u00f9 grandi rappresentanti della scuola franco fiamminga, con i contemporanei Heinrich Isaac, Jacob Obrecht e Pierre de La Rue.\nNacque verosimilmente tra il 1450-55, probabilmente nei dintorni di Saint-Quentin, in Piccardia. Fu adottato nel 1466 dalla famiglia degli zii Lebloitte, che avevano Desprez come soprannome di famiglia, a Cond\u00e9-sur-l'Escaut, dove il compositore trascorrer\u00e0 gli ultimi vent'anni della sua vita. \u00c8 accertato che non era nato a Cond\u00e9, dal momento che l'atto di morte, redatto proprio a Cond\u00e9, lo dichiara \"aubain\", cio\u00e8 straniero. Studi\u00f2 a Saint-Quentin, dove era fanciullo cantore presso la basilica reale. Il primo impiego di cui abbiamo notizia certa \u00e8 ad Aix-en-Provence tra il 1477 e il 1478, come cantore della cappella di Renato d'Angi\u00f2.\nTra il 1483 e il 1484, entr\u00f2 a servizio della corte milanese degli Sforza: al seguito del cardinale Ascanio Sforza, fu probabilmente a Roma nel 1484-85 e a Parigi nel 1489. Formalmente, il compositore era \"cantore ducale\", cio\u00e8 al servizio del giovane duca Gian Galeazzo Sforza, ma di fatto il governo del ducato era fermamente nelle mani di Ludovico il Moro, fratello maggiore del duca e reale patrono di Josquin.\nTra 1489 e il 1495 circa, Josquin prest\u00f2 servizio presso la cappella pontificia a Roma. Dopo alcuni viaggi in Francia, si trasfer\u00ec per un certo periodo a Ferrara per servire Ercole I d'Este. Per lui scriver\u00e0 la messa \"Hercules dux Ferrarie\" il cui tenor \u00e8 tratto dalle vocali del nome del committente (\u00e8 formato cio\u00e8 dalle note il cui nome contiene tali vocali: Re-Ut-Re-Ut-Re-Fa-Mi-Re, tenendo presente che all'epoca la nota Do si chiamava ancora Ut). Dopo il 1505 si trasfer\u00ec in Francia, non smettendo comunque di viaggiare. Mor\u00ec a Cond\u00e8-sur-l'Escaut nel 1521.\nAutore di una ventina di messe, composte secondo varie tecniche (come la messa su cantus firmus, la messa parafrasi, la messa parodia) e basate anche su musiche profane, come la celebre melodia \"L'homme arm\u00e9\", un centinaio di mottetti, oltre 50 opere vocali profane (\"chansons\" e frottole) in francese e italiano, Desprez fu punto di riferimento per tutti i contemporanei e oltre, fino ad essere elogiato anche da Lutero, Palestrina e Orlando di Lasso. La sua importanza \u00e8 indicata anche dal fatto che lo stampatore Ottaviano Petrucci dedic\u00f2 alle sue messe ben tre libri nei primi due decenni del XVI secolo. La fama di Josquin fu tale che in molti vollero pubblicare musiche firmate col suo nome per favorirne il successo. Va quindi considerato che una composizione a lui attribuita da una fonte del XVI secolo pu\u00f2 non essere sua.\nTra le sue messe, oltre alla \"Hercules dux Ferrarie\" e alle due messe \"L'homme arm\u00e9\" (\"Missa l'homme arm\u00e9 sexti toni\" e \"Missa l'homme arm\u00e9 super voces musicales\"), ricordiamo la Missa de beata Virgine, la Missa La sol fa re mi, e la Missa Pange lingua, che \u00e8 probabilmente l'ultima da lui scritta. Tra i suoi mottetti, il mottetto per il periodo natalizio \"Praeter rerum seriem\" a sei voci, il \"Miserere\" a cinque voci, \"Ave Maria, Virgo serena\" a quattro voci e \"Tu solus qui facis mirabilia\" a quattro voci. Come il contemporaneo Pierre de La Rue e altri musicisti fiamminghi, ad esempio Johannes Ockeghem, Josquin utilizz\u00f2 abbastanza spesso la scrittura in canone.\nIl vasto repertorio profano abbraccia svariate tematiche, sia francesi che tipicamente italiane, tra cui quella popolare o quella della frottola; non si possono quindi non citare brani celeberrimi quali \"Mille regretz\", \"El Grillo\", \"Bais\u00e9 moy, ma doulce amye\", \"En l'hombre d'ung boissonet\", \"Scaramella va alla guerra\", \"In te Domine speravi, per trovar piet\u00e0\" e molto altro.\nPer la chiarezza espressiva e per l'equilibrio presente fra il testo e la musica, peraltro sostenuta da felice invenzione melodica e ampia conoscenza del contrappunto, egli pu\u00f2 essere considerato come uno dei pi\u00f9 rappresentativi musicisti del Rinascimento. La sua opera si mostr\u00f2 aperta a tutte le forme e a tutte le tecniche note al suo tempo, quindi appare sia una sintesi di una cultura musicale, sia un'anticipazione dei percorsi evolutivi della polifonia europea."}
{"id": "204484", "revid": "599013", "url": "https://it.wikipedia.org/wiki?curid=204484", "title": "Sciacca Cabernet Sauvignon", "text": "Sciacca Cabernet Sauvignon \u00e8 un vino a DOC che pu\u00f2 essere prodotto nei comuni di Sciacca e Caltabellotta in provincia di Agrigento.\nProduzione.\n\"Provincia, stagione, volume in ettolitri\"\nVoci correlate.\nSciacca (vino)"}
{"id": "204485", "revid": "599013", "url": "https://it.wikipedia.org/wiki?curid=204485", "title": "Sciacca Chardonnay", "text": "Sciacca Chardonnay \u00e8 un vino a DOC che pu\u00f2 essere prodotto nei comuni di Sciacca e Caltabellotta in provincia di Agrigento.\nProduzione.\n\"Provincia, stagione, volume in ettolitri\"\nVoci correlate.\nSciacca (vino)"}
{"id": "204486", "revid": "599013", "url": "https://it.wikipedia.org/wiki?curid=204486", "title": "Sciacca Grecanico", "text": "Sciacca Grecanico \u00e8 un vino a DOC che pu\u00f2 essere prodotto nei comuni di Sciacca e Caltabellotta in provincia di Agrigento.\nProduzione.\n\"Provincia, stagione, volume in ettolitri\"\nVoci correlate.\nSciacca (vino)"}
{"id": "204488", "revid": "1060", "url": "https://it.wikipedia.org/wiki?curid=204488", "title": "Edir Macedo Bezerra", "text": ""}
{"id": "204489", "revid": "599013", "url": "https://it.wikipedia.org/wiki?curid=204489", "title": "Sciacca Inzolia", "text": "Sciacca Inzolia \u00e8 un vino a DOC che pu\u00f2 essere prodotto nei comuni di Sciacca e Caltabellotta in provincia di Agrigento.\nProduzione.\n\"Provincia, stagione, volume in ettolitri\"\nVoci correlate.\nSciacca (vino)"}
{"id": "204490", "revid": "599013", "url": "https://it.wikipedia.org/wiki?curid=204490", "title": "Sciacca Merlot", "text": "Sciacca Merlot \u00e8 un vino a DOC che pu\u00f2 essere prodotto nei comuni di Sciacca e Caltabellotta in provincia di Agrigento.\nProduzione.\n\"Provincia, stagione, volume in ettolitri\"\nVoci correlate.\nSciacca (vino)"}
{"id": "204492", "revid": "599013", "url": "https://it.wikipedia.org/wiki?curid=204492", "title": "Sciacca Nero d'Avola", "text": "Sciacca Nero d'Avola \u00e8 un vino a DOC che pu\u00f2 essere prodotto nei comuni di Sciacca e Caltabellotta in provincia di Agrigento.\nProduzione.\n\"Provincia, stagione, volume in ettolitri\"\nVoci correlate.\nSciacca (vino)"}
{"id": "204493", "revid": "4327", "url": "https://it.wikipedia.org/wiki?curid=204493", "title": "Sciacca Riserva Rayana", "text": ""}
{"id": "204494", "revid": "4327", "url": "https://it.wikipedia.org/wiki?curid=204494", "title": "Sciacca Rosato", "text": ""}
{"id": "204495", "revid": "4327", "url": "https://it.wikipedia.org/wiki?curid=204495", "title": "Sciacca Rosso", "text": ""}
{"id": "204496", "revid": "4327", "url": "https://it.wikipedia.org/wiki?curid=204496", "title": "Sciacca Rosso riserva", "text": ""}
{"id": "204497", "revid": "599013", "url": "https://it.wikipedia.org/wiki?curid=204497", "title": "Sciacca Sangiovese", "text": "Sciacca Sangiovese \u00e8 un vino a DOC che pu\u00f2 essere prodotto nei comuni di Sciacca e Caltabellotta in provincia di Agrigento.\nProduzione.\n\"Provincia, stagione, volume in ettolitri\"\nVoci correlate.\nSciacca (vino)"}
{"id": "204499", "revid": "4327", "url": "https://it.wikipedia.org/wiki?curid=204499", "title": "Soave Classico", "text": ""}
{"id": "204500", "revid": "599013", "url": "https://it.wikipedia.org/wiki?curid=204500", "title": "Sizzano (vino)", "text": "Il Sizzano \u00e8 un vino DOC la cui produzione \u00e8 consentita nel comune omonimo in provincia di Novara.\nAbbinamenti consigliati.\ncapriolo con polenta\nProduzione.\n\"Provincia, stagione, volume in ettolitri\""}
{"id": "204501", "revid": "4327", "url": "https://it.wikipedia.org/wiki?curid=204501", "title": "Soave Spumante", "text": ""}
{"id": "204503", "revid": "4327", "url": "https://it.wikipedia.org/wiki?curid=204503", "title": "Soave Superiore", "text": ""}
{"id": "204505", "revid": "599013", "url": "https://it.wikipedia.org/wiki?curid=204505", "title": "Solopaca Aglianico", "text": "Il Solopaca Aglianico \u00e8 un vino DOC la cui produzione \u00e8 consentita nella provincia di Benevento.\nProduzione.\n\"Provincia, stagione, volume in ettolitri\""}
